Radak on Genesis
רד"ק על בראשית
Ha-Techiyah vol. ii, Berlin, 1857
https://www.nli.org.il/he/books/NNL-Journals002091476&context=L&vid=NLI&search_scope=Local&tab=default_tab&lang=iw_IL

רד"ק על בראשית

הקדמה







Chapter 1



Verse 1

 בראשית ברא אלהים, מלת כראשית איננה סמוכה כמו (ירמיה כ״ו) ״בראשית ממלכת יהויקים" אבל היא בלתי סמוכה כמו מגיד מראשית אחרית, (ישעיה מ״ו) וירא ראשית לו (דברים ל״ג) רוצה לומר כשברא אלהים את העולם בראשונה ברא שמים וארץ. ומלת כראשית היא להרחבת הלשון כי לא יאמר ראשית ואחרית אלא בזמן והזמן לא היה אלא בתנועה והתניעה והזמן הן כאחת, והתנועה היתה כמסכת הגלגלים והזמן שהיה קודם מלאת יום אחד הוא הרגעים והשעות. 
ברא, לשון בריאה נופל לפעמים על דבר שאינו ממש כמו (כמדבר ט״ז) ״ואם בריאה יברא הי ופצתה האדמה את פיה׳' ואין פתיחת האדמה דבר, וכן ברא אלהים את השמים ואת הארץ, בראם מלא דבר. ותכלית בריאתם הוא רצונו, כמו שאמר (איוב כ״ג) ״ונפשו אותה ויעש" וכן אמר ישעיה הנביא (מ״ג) ״כל הנקרא בשמי ולכבודי בראתיו יצרתיו אף עשיתיו" אמר כל העולם הוא הנקרא כשמי שיאמרו שאני בראתיו, רצה לומר, הוצאתיו מאין ליש, יצרתיו, העמדתיו על צורתו ותכונתו, אף עשיתיו, ר״ל תקנתי פרטיו על פי מה שהם נפרדים זה מזה. ומה שאמר לכבודי, פירש החכם הגדול הרב רבינו משה ז״ל, כמו לרצוני, ויש לפרש כמשמעו, כי העולם מלא כבוד האל הוא, אמרו מלא כל הארץ כבודו, כי אין אנו מכירים בו ובכבודו אלא ממעשיו ומנבראיו והם ידונו עליו. 
אלהים, שם שופט ומושל ומנהיג, ולפי שהוא שם לרבים נקרא בלשון רבים כי מצאנוהו שם לגדולי העם ושופטיו ומנהיגיו ושם למלאכים ולכוכבים. וככל מעשה כראשית לא נזכר שם אחר אלא אלהים לפי שמדבר כיצירת העולם כנהגתו, וממנו נדע כי יש אלהים שופטים בארץ ושהעולם נהיה מבורא אחד בראו בחכמתו כשראה לברוא אותו. וכדברי חז״ל (סנהדרין ל״ח) כל מקום שכפרו המינים תשבתן בצידן, בראו אלהים אין כתיב כאן אלא ברא אלהים. וכתב החכם ר' אברהם בן עזרא ז״ל, בעבור היות כל מעשה השם ביד המלאכים עושי רצונו נקרא כן. 
את, מלת את מורה על הפעול. ובדברי רז״ל (ב״ר א, ט"ו) שאל ר' ישמעאל את ר״ע אמר לו בשביל ששמשת את נחום איש גם זו שהיה דורש אכין ורקין מיעוטין אתין וגמין רבויין את השמים ואת הארץ מהו? אמר לו אלו נאמר ברא אלהים שמים וארץ היינו אומרים אף שמים וארץ אלוהות, אמר לו לא כי, את השמים לרבות חמה ולבנה כוכבים ומזלות, ואת הארץ לרבות אילנות ודשאים, והוא כמו (יהושע ב') ״ואת הארץ ואת יריחו" לפי שהמקום ההוא מופלג כאילונותיו ובדשאיו מכל הארץ. זה הוא בנראה — ובנסתר לפי שיש לו כמה שחלק אחד מן השמים שם אותו לבדו כי הוא נפרד מכל תולדות הארץ(?) . הנה לדבריהם ז״ל כי ביום ראשון נברא כל תולדות השמים עם השמים וכל תולדות הארץ עם הארץ והמשילו זה לאיכר שזורע זרעים רבים כבת אחת ויש מהם שצומח לשני ימים ויש לשלשה ויש לארבעה (שם). 
השמים, רז״ל פירשו השמים הגלגלים, וכן דעת רוב המפרשים, וכן דעת רבינו משה ז״ל (מ״נ ב' ל'), כי השמים שהם תשיעת הגלגלים (צ״ל עם תנועת הגלגלים, ק.) נבראו ביום ראשון. ושמים בלשון שנים, והטעם כתב החכם ר' אברהם ז״ל (בס' השם) כי כעבור שני סדני הגלגל אחד בימין ואחד בשמאל נקרא שמים כלשון שנים והוא נגזר מן שם שמורה על המקום. ויש מפרשים כי השמים הנזכר בפסוק זה הוא הרקיע שנברא ביום שני ונקרא שמים בדרך השאלה, ולא זכר בריאת הגלגלים מתי נבראו ולא הארץ בכללה מתי נבראת עם היסודות, ופרשו ואת הארץ, היבשה, ופרשו בראשית ברא אלהים קודם שברא אלהים הרקיע והיבשה היתה הארץ תוהו ובוהו, ותהיה וי״ו והארץ כפ״א רפה כלשון ישמעאל שישימוה בתחלת הדברים פעמים, וכן דעת רבינו שלמה ז״ל שלא בא לזכור סדר הבריאות כזה הפסוק, אלא שהוא פירש השמים הגלגלים, וכן פירשו בראשית בריאת שמים וארץ, והארץ היתה תהו וכהו וחשך וג' ויאמר אלהים יהי אור, ולא בא המקרא להורות סדר הבריאה לומר שאלו קדמו, ואם תאמר להורות בא שאלו נבראו תחלה ופרושו בראשית הכל ברא אלו, אם כן תמה על עצמך שהרי מים קדמו שהרי כתיב ורוח אלהים מרחפת על פני המים ועדין לא גלה בריאת המים מתי היתה, הא למדת שקדמו לארץ, ועוד שהשמים מאש ימים נבראו על כרחך לא למד המקי־א בסדר הקודמים והמאוחרים כלום. ויש מפרשים השמים האש היסודי והיא העליונה שביסודות והיא קדומה בטבע כי לא יסד הגלגל אלא על דבר נח ומסבוב הגלגל נהיתה האש כדברי חכמי המחקר, או נאמר כי ברא האל מתחת גלגל הירח חמר אחד והלבישו ארבע צורות, ואין ביסודות נח אלא ארץ כי היא המוצק, וכלם נבראו כאחד בטבעם, ולא נזכר בסדר ימי בראשית אלא מגלגל הירח ולמטה, והאור והמאורות לא נזכרו אלא לענין להאיר על הארץ — והיסודות נבראו עם סובב הגלגל כמו שכתבנו, וכן כתב החכם רבי אברהם בן עזרא ז״ל כי לא דבר משה רבינו ע״ה רק על העולם ההויוה וההפסד, והשמים הם הרקיע הנברא ביום שני. 
ואת הארץ, הרב החכם רבינו משה זיל כתב כי הארץ שזכר הוא שם כולל לארבע היסודות שהארץ בכללם, כי ארץ שם ליסודות, ושם לארץ לבדה, כמו שאמר ויקרא אלהים ליבשה ארץ. והוצרכו לזה מה שלא זכר בפסוק הראשון בריאת ארבע יסודות כפירוש. וכן ראיתי לחכמים אחרים זוכרים ארץ כמקום היסודות לפי שהם עליה וסביבה וכל מה שתחת גלגל הירח הוא ארן כי הם מקבלי האיכיות, מה שאין כן השמים וצבאותם שהם יסוד חמשי.

Verse 2

והארץ היתה תהו ובהו, אתר שזכר בפסוק הראשון כי כראשונה ברא שמים וארץ ובכלל ארץ היסודות, אמר, כי לא היתה בריאת הארץ בתחילתה מבריאת (כבריאת, המ”ל) השמים כי השמים נבראו בשלמותם כלם הגלגלים שהם תשעה עם צבאות השמונה כוכבי אור שהם שבעה כשבעה גלגלים והגלגל השמיני שבו שנים עשר מזלות ושאר צבא השמים, והגלגל התשיעי שאין בו כוכב המקיף הכל ומניע כל הגלגלים עמו פעם אחת בכל כ״ד שעות, והארץ כתחילת בריאתה לא היתה בשלמותה, כי היתה תהו ובהו, כלומר ריקה מכל בריאה שלא היה לא בה ולא עליה דבר, כי היתה כלה מכוסה כמים כמו שהמציא הטבע ברצון האל הממציא הטבע. וכדברי רז״ל (ב״ר ב') תהו ובהו, היתה הארץ תוהה ובוהה, אמרה העליונים והתחתונים נבראו כבת אחת, העליונים חיים והתחתונים מתים. הנה למדנו מזה שארבע היסודות גופים מתים אין להם רצון ובחירה אלא מטבע שהונח בהם, ואם יצא אחד מהם ממקומו בהכרח ישוב למקומו בסוד [בסור, המו״ל] המכריח בטבעו בתשעה (?בתנועה? ק.) ישרה. 
וחשך על פני תהום, והיה חשך על פני התהום, ותהום נקרא מקום רבוי המים ועמקם. והיה האויר אשר על פני המים חשך, כי לא היה עדיין אור העליון מציץ באויר כי לא היה ראוי לקבלו ובמקום שאין אור הוא חשך כאמת. תהום, מה שהיה על פני תהום והוא האויר היה חשך וכל שכן התהום בעצמו. ומה שלא ברא הארץ כתחילה בתכונה בשלימותה שהיתה עתידה להיות כה, להורות לבני שכל שיהיו נמצאים בה המאמינים בחדוש העולם והם רוב בני אדם כי מי שברא הטכעים על תכונתם הוא משנה אותם כרצונו והכל היא ככוונה מאתו יתברך, והוית האור ברקיע והעשות הרקיע והראות היבשה מאתו היה מאחר שלא היה בתחלת הבריאה, ואותם שאינם מאמינים בחדוש העולם הם מעט מן המעט, והראות היבשה הוא טענה גדולה עליה לא ינצלו ממנה אלא כטענה חלושה, כי לפי הטבע ראוי שיהיו המים מכסים הארץ מכל צד כי הארץ כבדה מכולם לפי טבעה ששם בה האל יתברך והיא קרה ויבשה, לפיכך היא נדבקת עומדת ולא תזוז ממקומה כמו שאמר (איוב ל״ח) ״בצקת עפר למוצק ורגבים ידבקו" פירוש, כשהוצק העפר כשפל המקומות להיותו מוצק כלומר נקודה לעגולה, וזה הוא בהדבק הרגביס, כי מפני הקרירות יגבר היובש והיא מקבץ ומדבק החלקים ומנגד [מנגב, המו״ל] הלחות ומפני שהיא שוקטת רץ עליה הגלגל כמו שכתבנו. ועליה המים שהם קלים ולחים והם קלים מהארץ שהרי הם עליה והם נגרים, ועל המים האויר שהוא חם ולח סוכך אותם מכל צד והוא קל מהמים ונגר, לפיכך אינו נתפש ביד; הוא שאמר בעל ספר יצירה ״ועשה עמודים גדולים מאויר שאינו נתפש.״ ועל האויר האש היסודי שהוא קל מהאויר והוא חם ויבש סובב אותו מכל צד. והושמו על הסדר הזה בחכמת האל יתברך להיות שלום ביניהם כדי שיצאו היצורים מהם כמו שכתב בעל ספר היצירה ״שלש אמות אמ״ש" ר״ל ״אש מים שלום״) כלומר שהאויר שלום בין האש והמים שהם הפוכים כשתי איכייתיהם ולא יתכן להעשות יצור מהם אם לא היה האויר ביניהם שעושה השלום שהוא דוחה לכל אחד מהם באיכיותם, כמו שכתבנו. וכל אחד עומד כמקומו לא ישיג גבול חבירו, הוא שאמר בעל ספר יצירה ״הציבן כמין חומה״ ואע״פ שישתנה קצת זה לזה, כל אחד עומד במקומו, והאל בחכמתו שנה הויתם ראשונה לצורך העולם ולא תקנם מתחלה כן בשלמותם לטעם שזכרנו, ועוד לטעם אחר, להורות שהנמצאים אשר בעולם השפל ימצאם שנוי להתחלפות (והתחלפות ? המו״ל) כמו שהיו בתחלת בריאותם. 
ורוח אלהים, סמך אותו לאלהים בעבור היותו שליח ה' להתנועע על פני המים וליבשם קצת כמו שפירש החכם ר אב"ע ז״ל. ואפשר שסמך אותו לאלהים לפי שהיתה חזקה, כי מנהג הלשון כשירצה להגדיל הדבר סמך אותו לאלהים כמו (יונה ג') עיר גדולה לאלהים ודומיהם.
מרחפת, מתנועעת, כמו (דברים ל״ב י״ב) על גוזליו ירחף. 
על פני המים, נקראו בלשון שנים לפי שהם שנים העליונים והתחתונים וכל אחד מהם לו שניות מפני חבירו לפיכך נקרא כל אחד מהם מים. 
והחכם ר' יצחק ב״ר שלמה המכונה הישראלי פירש תהו ובהו האויר הנח השוקט קודם התנועעו ברצון האל והאויר הנח קודם לבראשית והמים נהוו ממנו בתחתיתו כי הדבר הכבד ירד למטה . והחכם הכוזרי פרש תהו ובהו החומר הראשון קודם שהתאייך כי אם אין בו איכות הוא באמת תהו ובהו, וכנה אותו גם כן במים, הוא שאמר על פני המים, ופרש רוח אלהים, חפץ האלהים הסובב אותו המאייך אותו, וכנה אותו במים כי העבה יותר מן המים, והיא הארץ, לא ישתוו פעולות הטבע בכל חלקיו מפני שהם חזקים וקשים ואינו ראוי כי אם למלאכה והמלאכה אינו כוללת כל חלקי החמר אלא שטחיו — והטבע הוא כולל כל חלקי הדבר שהוא זב ונגר כתכונת המים ופועל בו כרצונו. ובספר יצירה וכן זכרו רז״ל במס' חגיגה (י״ב) תהו זהו קו ירוק המקיף את העולם שממנו יצא חשך, בהו אלו אבנים מפלמות המשוקטות (המשוקעות, המ״ל) בתהום ומביניהם יצאו מים, מפלמות לחות כמו (ביצה כ״ד) דגים מפולמים. ופירש רב סעדיה קו ירוק, זה הוא חושך שנראה סביב העולם קודם עלות השחר. והחכם הגדול הרב רבינו משה ז״ל פירש, והארץ הוא תחלת הפסוק כמו שכתבנו, יאמר כי כזה הפסוק השני נזכרו היסודית כפי הנתונים (הנחתם, המ״ל) הטבעי. הארץ ועליה המים, ר״ל כי כיון שזכר המים באמת תחתיהן ארץ, כי על מה ינוחו המים לא על הארץ, והאויר דבק עם המים והאש למעלה מן האויר כי ביחדו האויר על פני המים יהיה החשך אשר על פני תהום למעלה מן האויר בלא ספק, והחשך היא האש היסודי ונקרא בזה השם להיותה בלתי מאירה אבל ספירית, אלו היתה האש היסודית מאירה היינו רואים האויר כלילה כאלו מתלהב אש. ולא פירש תהו ובהו, ואולי דעתו בהם כדעת המפרשים, כי כיון שלא היה כל יסוד נראה לבדו והארץ היתה מכוסה כמים הנה הכל תהו וכהו, כי לא יצא מהם דבר נמצא בהיותם על התכונה ההיא. וכתב כי על פני המים שזכר אינו אלא המים לבד (צ״ל: אינו אלא לבד המים, המו״ל) אשר בימים, אבל חמר אחד משותף נבדל לשלש צורות אחר כן קצתו אל המים אשרי בימים וקצתו אשר ברקיע, וקצתו המים אשר על הרקיע.

Verse 3

ויאמר אלהים יהי אור, האור כבר היה בשמים שהמאורות נבראו עס הגלגלים והגלגלים גם כן היו מזהירים בעצמם, כמו שאמר (דניאל י״ב) כזוהר הרקיע, ואמר (שמות כ״ד י') כעצם השמים לטוהר, אלא שלא היה מאיר על פני תהום שלא היה ראוי לקבלו; ואין האמירה כי אם לנבראים לפיכך לא אמר בתחלה ויאמר אלהים יהי שמים אלא ברא וכשהחלו הגלגלים להסב סבבו שתים עשרה שעה והיה העולם התחתון חשך וכסוף י״ב שעות אמר יהי אור כמקום שהוא חשך, כי כרחף הרוח על פני המים יבש המים קצת עד שהיו המים ראוים לקבל אור חלוש כי לא היה האור חזק על הארץ עד יום הרביעי, ואולי זוהר הרקיע היה אותו האור כי השמים בעצמם מאירים כמו שכתבנו. והיה האור ההוא י״ב שעות אחרות והיה יום שלם כ״ד שעות ונעדר האור מעל פני העולם התחתון והחל יום אחד כיום הראשון ובהעדר האור היה חשך, ולא היה להעדר הזה כשלשה ימים הראשונים סבה אלא רצון האל לבד — אם נאמר שהיה, כי האור הנהוה בג' הימים היה זוהר הרקיע, אכל אם נאמר שהיה מאור השמש שהיה מתנוצץ באויר אור חלוש שלא היה האויר ראוי לקבלו כשלמותו עדיין כל שכן שלא קבל זוהר הרקיע או אור הכוכבים כלל, לפיכך היה בשלשת הימים האלה חשך גמור, אם כן היה להעדר ההוא סכה אחר רצון האל יתברך — ולא ראה האל בחכמתו להיות כולו אור אחר שהאיר טוב, לפי שהחשך גם כן צורך העולם כמו שכתוב (תהלים ק״ד) תשת חשך ויהי לילה, וכתב הרב רבינו משה ז״ל כי ראש סבת ההויה וההפסד אחר כוחות הגלגליות הוא האור והחשך למה שימשך אחריהם מן החום והקור, ובאור ובחשך ישתנו מזגיהם והתחלות ההמזגות שיתחדשו מהם שני אידים אשר הם תחלת סבת אותות השמים אשר המטר מהם והחושך הוא טבע מציאות העולם השפל והאור מתחדש [על] העולם; והחכם ר' אברהם בן עזרא ז״ל כתב, וזה האור היה למעלה מהרוח, ומה שאמר ויאמר הוא דרך משל, וכן (תהלים ל״ג) בדבר ה' שמים נעשו, כי אין לו יתברך אמירה ודבור ולא שנוי רצון.

Verse 4

וירא אלהים, ראה כדעתו ובחכמתו כי טוב יהיה האור לנמצאות השפלות, ואע״פ שהחשך גם כן טוב להם כמו שהראנו, החשך אינו דבר שיאמר עליו טוב כי הסרת האור הוא החשך, והחשך כבר היה והאור התחדש עליו, וראוי לומר עליו טוב גם טובתו גלויה ולא כן החשך, כי הגלוי ממנו רע, ואמר על האור (קהלת י״א) ומתוק האור וטוב לעינים, ואמר בהפכו על החשך ככמה מקומות כמו שאמר (ישעיהו ה׳:ל׳) ונבט לארץ והנה חשך, ואמר (קהלת ו' ל) כי בהבל בא ובחשך ילך, וכל מקום זוכר החשך לרע כי רעתו גלויה וטובתו נסתרת, וכן כל כי טוב שנאמר בששת ימי בראשית הוא טוב אין בו רע. וטעם ויבדל אחר וירא כיון שראה שהאור טוב ראה שלא יקרא בשם אחד כי זה הפך זה, להבדילם בשמית, לפיכך כתוב אחריו ויקרא לומר שההבדלה שאמר אינה אלא בקריאת שמית ולא יתכן לפרש ויבדל אלא בקריאת השמות כי לא יאמר הבדל אלא בין דבר לדבר והחשך אינו דבר כי בהעדר האור נשאר החשך ואיך יאמר ביניהם הבדל כי הענין כולו על האור בין ישנו לאינו, לפיכך אמר ויבדל אלהים ולא אמר ויבדל האור או ויבדל סתם שיהיה משמעותו שהאור הוא המבדיל, כמו שאמר ברקיע, אלא ויבדל אלהים, כי הוא הבדיל ביניהם בקריאת השמות כמו שאמר אחר ויבדל ויקרא, ומה שאמר ולהבדיל בין האור ובין החשך שניהם דבר אחד, כי ביום המאור הגדול ובלילה המאור הקטן והכוכבים אבל הוא חשך כנגד אור היום אבל באלה שלשת ימים היה הלילה חשך גמור.

Verse 5

ויקרא אלהים לאור יום ולחשך קרא לילה, לזמן העדר האור קרא לילה, כי אע"פ שאינו דבר, יפול עליו השם, כי העדר הדברים יפול עליהם השם כמו מות, עורון, ערום, כסילות, פרץ והדומים להם. 
ויהי ע׳־ב ויהי בקר יום אחד, ערב הוא תחלת הלילה ובקר תחלת היום ונקרא ערב, כי כערב יתערבו הדברים, כי לא יראה אור העין אלא עם האור החיצון ובבקר יבקר אדם בין הדברים לאור היום לפיכך נקרא בקר וכל הלילה נקרא ערב על שם תחלתו כמו שנקרא כל שלשים יום מהלבנה חדש על שם תחלתו שנקרא חדש כמו שאמר (שמואל אי ך') מחר חדש לפי שיתחדש אז אור הלבנה וכן אמר על כל הלילה (איוב ז' ד') ומדד ערב, וכן (תהלים נ״ט) ישובו לערב יהמו ככלב, ואין הכלבים צועקים בתחלת הלילה (ברכות ג'), ומלאכי שאול כל הלילה שמרו דוד מבחוץ להמיתו בבקר כמו שאמר (שמואל י״ט) לשמרו ולהמיתו בבקר, לשמרו שלא יברח בלילה, אבל היום כולו לא נקרא בקר אלא עד חצי היום כי מחצי היום ואילך השמש נוטה לצד מערב ואורו הולך ודל ליושבי הארץ כמו שעד חצי היום הולך וחזק, וכן כתוב (שמות י״ב) בין הערבים והיא משש שעות ומחצה למעלה, ואומר (שופטים י״ט) ״הנה נא רפה היום לערוב״ ולא כן הלילה כי כל הלילה עד עמוד השחר אור הכוכבים שוה ובין היום והלילה הוא כ״ד שעות והזמן הזה נקרא יום כמו שאמר יום אחד יום שני לפיכך אמר ויהי ערב ויהי בקר יום אחד, כלומר כין הערב והבקר הוא יום אחד ואע״פ שכל היום לא נקרא בקר, בקר הוא כנגד הערב כי הוא זמן היות שמש על הארץ ואורו רב כנגד אור הלילה ויום נקרא. ולא אמר ויהי יום ויהי לילה יום אחד והוא (והיה? המ״ל) הדבר מבואר יותר, כעבור כי יום יאמר על הפרט ועל הכלל, ולא יתכן להתערב הפרט עם הכלל, ונקרא הכלל יום לפי שהיום הוא העיקר והטוב לכל ברואי מטה. ואמר ויהי ערב ויהי בקר בכל יום מששת ימי המעשה לפי שבכל יום מהם היתה בו פעולה מיוחדת. 
יום אחד, ואין צורך לשאל למה אמר יום אחד ולא אמר יום ראשון, כי יתחייב השאלה ההיא בעצמה אם אמר יום ראשון, ומלת אחד היא תאר על עלת המספרים כמו שהיא שם על עלת המספרים (במדבר כ״ח) ״את הכבש האחד (אחד, המ״ל) תעשה בבקר״ וכתב החכם ר' אברהם כן עזרא ז״ל כי אמר אחד לפי שהאחד סימן לתחלה אשר אין תחלה קודמת לו. ורז״ל דרשו בו (ב״ר ג') כי רמז בו כי לא נבראו המלאכים עד יום שני שלא יאמרו מיכאל מותח מימינו וגבריאל משמאלו, זה הוא שאמר יום אחד יחידו של עולם, וכן כתוב (ישעי' מ״ד) נוטה שמים לבדו (לבדי המ״ל) רוקע הארץ מאתי מי אתי כתיב. ותרגום ירושלמי והוה רמש והוה צפר והוה סדר עובד בראשית יום קדמאי, וכן כולם. וכן כתב החכם ראב״ע ז״ל ״חמשה דברים קראם השם כי אין אדם, והם אור וחשך, מים וארץ וימים״ והנה לא זכר יום ולילה שהאל קראם אלא מה שאמר אור וחשך ר״ל יום ולילה, ואע״פ שהאור קראו אל שאמר יהי אור וכן אמר יהי מאורות, וכן יהי רקיע לא נאמר בהם ויקרא, והשמים והארץ הנזכרים בפסוק ראשון הם דברי משה רבינו ע״ה, וכן ערב ובקר דברי משה, כאילו אמר מה שאנו קוראים שמים וארץ ערב ובקר. 

Verse 6

ויאמר אלהים יהי רקיע, והרקיע כבר היה, כי הרקיע הוא האויר כמו שנאמר ועוף יעופף על הארץ על פני רקיע השמים, אלא מהו יהי רקיע? יחזק הרקיע, כלומר יהי בתכונה שיקבל האויר (האור, המ״ל) ופירושו הרקיע שהוא על שם המים שהיה צח (לח? המ״ל) ורפה ולא היה אור יורד למטה, כמו שפירש יהי אור, והרקיע לא נתחזק עד שיבשה הארץ ומצא האור מקום קשה ונהפך וחזק את הרקיע והקפיאו. והראות היבשה והעשות הרקיע היה ביום שני, ופירוש ויאמר אלהים יקוו המים וככר אמר ביום שני קודם שאמר יהי רקיע, וכמוהו רבים, וכן כתב החכם ראב״ע ז״ל, וכתב “וכאשר נתחזק האור על הארץ והרות יבש מהארץ נהפך הלהט ונעשה הרקיע,״ וכן כל דעת (דעת כל, המ״ל) חכמי המחקר על הלהט הנהפך והסוגו לאחור עד מקום המים העליונים, וכתב ״כי פרשת יקוו המים דבקה עם אשר עליה, כי הרקיע לא נעשה עד אשר יבשה הארץ, והעד ביום עשית ה' אלהים ארץ ושמים והראות דבר נסתר והקמת מפוזר איננה בריאה,״ כן כתב ונכון הוא פירושו. 
ומה שאמר בתוך המים, לפי שהוא עצמו היה במים. 
ויהי מבדיל בין מים למים, כמו שאמר בין המים אשר מתחת לרקיע ובין המים אשר מעל לרקיע, והמים העליונים הם בכח ישובו מים בפעל בהגיע שם האויר הלח העולה ויהיה מטר כמו שכתבו חכמי המחקר, ומפני זה היתה צריכה ההבדלה כדי שישאר אותו מקום אשר מעל לרקיע בתכונה שנשארה בו אחר עשות הרקיע כדי שיעלה בו האויר הלח להשהות פני האדמה כאחד, הרים ובקעות, כמו שגזר האל בחכמתו. ואינה (ואני, המ״ל) תמה במה שכתב הרב רבינו משה ז״ל שדמה הבדלה זו להבדלת האור והחשך כי שם כתב ויבדל אלהים וכאן הרקיע הוא המבדיל כי זה למעלה ממנו וזה למטה ממנו, ואיך אמר שהוא הבדיל ביניהם בהבדל טבעי, והלא המבדיל הוא הרקיע ושם הטבעי הוא האל יתברך, אמנם אמת הוא כמו שאמר שאין טבעם אחד כמו שלמדנו הוא והאיר עינינו כזה ובכמה דברים שהינו מהלכים בחשך עד בא דברו. וראה מה שכתבו רבותינו ז״ל בזה הענין והבן איך הסכימה דעתם לדעת חכמי המחקר, וכן אמרו בב״ר (פ״ד) ״רבנן אמרין לה בשם ר' חנינא ר' יעקב בר אבון בשם ר' שמואל בר נחמן, בשעה שאמר הקדב״ה יהי רקיע גלדה טפה האמצעית ונעשו המים התחתונים ושמי השמים העליונים, רב אמר לחים היו שמים ביום ראשון ובשני קרשו, רב אמר יהי רקיע יחזק הרקיע, ר' יודא בר סימון יהי רקיע יעשה מטלית הרקיע כמה דאת אמר וירקעו את פחי הזהב, אמר ר' חנינא יצאה אש מלמעלה ולחכה את פני הרקיע, ר' יוחנן כשהיה פוגע בפסוק זה (איוב כ״ו) כריחו שמים שפרה, אמר יפה למדני ר' חנינא אמר ר' יודן ב״ר שמעון אש יצאה מלמעלה ולהטה את פני הרקיע, אמר ר' תנחומא אלו נאמר ובין המים אשר על הרקיע הייתי אומר על גוף של רקיע המים נתונים, כשהוא אומר אשר מעל לרקיע הוי המים העליונים תלוים במאמר, אמר ר' אחא ופירותיהן אלו הגשמים. ועוד אמרו הרקיע דומה לברכה ולמעלה מן הברכה כפה ומחמת הברכה כפה מזיעה והיא מזיעה טפות עבות והן יורדין לתוך המים המלוחין ואינן מתערבין. ועוד אמרו, (שם ה') אמר ר' כרכיה לא פרשו מים העליונים מן התחתונים אלא בבכי, שנאמר (איוב כ״ח) מבכי נהרות חבש, והמטר הוא יורד טפות כמו הבכי, והוא כמו שכתבנו למעלה. ומנסתרי זה הענין מה שאמרו ז״ל איזהו הרקיע נברא כיום שני, ר״א אימר הרקיע שעל ראשי החיות שנאמר ודמות על ראשי החיה רקיע, ולפי זה הענין היו המים אשר מעל לרקיע, מה שאיננו גוף.

Verse 7

ויעש אלהים אח הרקיע, כמו וימהר לעשות אותו (בראשית י״ח:ז׳) תקן אותו כמו שפרשנו. ומה שאמר ויהי כן אחר שאמר ויעש אלהים להודיע כי כן היה מכאן ואילך כמו שהיה אותו היום שלא חזר עוד למה שהיה וכן יהיה כל ימי עד.

Verse 8

ויקרא אלהים לרקיע שמים, אחר שחזק הרקיע והיה ראוי לקבל המאורות קראו שמים לפי שהיה ראוי לקבל המאורות כמו בשמים שמקבלים התחתונים שבהם מאורות העליונים וכן הרקיע מקבל המאורות ובו יראו, לפיכך קראו שמים לפי שהמאורות נראות בו כאלו הם תקועות בו כמוגשמים שהם בו. וכדברי רז״ל (ב״ר ל) ויקרא אלהים לרקיע שמים, רב אמר אש ומים ר' אבא בר כהנא כשם רב נטל הקדב״ה אש ומים וערבן זה כזה ומהן נעשו שמים, והוא מה שכתבנו למעלה. ובזה לא נאמר כי טוב, ואמרו רז״ל (שם) לפי שלא נגמרה מלאכת המים לפיכך כתוב בשלישי שני פעמים כי טוב אחד למלאכת המים ואחד למלאכת היום, וכבר כתבנו כי מלאכת המים נגמרה בשני, ופרשנו ויאמר אלהים יקוו המים, וכבר אמר, ומלאכת יום שלישי לא היתה אלא תדשא הארץ כמו שפירש ראכ״ע ז״ל, והרב ר' משה ז״ל כתב כי לא נאמר כי טוב כפרשת יהי רקיע לפי שהרקיע ומה שעליו הנקרא בשם שמים הוא דבר נסתר מרוב כני אדם ואיך יאמר כי טוב על דבר שלא נגלה טובו. ולפי שהקות המים והראות היבשה היה כדבר אחד עד (עם? המ"ל) דשיאת הארץ כי זה תליי בזה לפיכך ערכן כפרשה אחת ואע״פ שהעשות הרקיע הוא סכה לדשיאת הארץ הוא דבר־ נסתר אבל הראית היבשה ודשיאת הארץ הוא דבר נגלה. 

Verse 9

מתחת השמים, מתחת הרקיע הנקרא שמים. 
ותראה היבשה, והנה הוית העולם השפל שלש, והם לפי מעלתם החי והצומח והדומם, ולפי טבעם הדומם והצומח והחי וכן סדר סדרם כמעשה בראשית אלא שלא נזכר הדומם בפירוש כמו שנזכרו החי והצומח, ונוכל לומר כי בהוית הארץ שהיא החלק גדול מהדומם נהיו האבנים והמתכות. ואע״פ שכל הארץ היתה מכיסה במים, הרים וגבעות ובקעות, ההרים והמתכות אשר בהם נהיו הוית (בהוית, המ”ל) הארץ כי הכל ארץ ויסוד קשה יכבד, אלא שחכמי המחקר אומרים כי שני האדים העולים מן הארץ הם סבות האבנים והמתכות שקראום מקורים או מחצובים והם ההרכבה הראשונה והם כפשוטים אל ההרכבה השניה שהיא הצומח, והם כפשוטים אל ההרכבה השלישית שהיא החי, והמורכב האחרון הוא האדם. והנה המורכב הראשון נהיה בהגלות הארץ ונתגלו תחלה המקומות הגבוהים ממנה בסבת המאודות (המאורות? האדים? המ”ל) נתקשו ונעשו אבנים שהם ההרים ונולדו בבטנם המתכות שהם גם כן דבר קשה משתנים למיניהם כפי סבות עושיהם ברצון האל יתברך, כפי הרכבתם. ואמרו חכמי המחקר כי היבשה כאדם המקוה במים והישוב חצי היבשה, וכאשר הקוה האל המים סביב היבשה השאיר בתוכה לצורך הברואים מעינות ונהרות כמו שאמר דוד במזמור ברכי נפשי: המשלח מעיינים בנחלים כין הרים יהלכון. ועשה האל בחכמתו המים הנקוים מלוחים כי לפי שאינם נגרים היו באושים והיו מפסידים האויר לפיכך עשה אותם מלוחים לתקנם ולמנעם מן העפוש, ואותם שהשאיר ביבשה מתוקים כשהיו והבליעו בתוכה ושלח מהם במקומות מעינים שיהיו המים טכעים (נובעים, המ”ל) בהם לצורך הברואים לשתות מהם ולהשקות מהם הגנים ולקרר האויר ולתת לחות לגופות החיות ולהרטיב יבשות האויר הבא אליו ממליחות מי הים ולהשקות בהליכת הארץ (כהליכתם בארץ, המ”ל) האילנות ובית.. הרחים, לפיכך היו המתוקים נגרים והולכים, ולתקנת ברואיו לא שלח המעיינים שיפוצו על פני הארץ כדי שלא יזקו לצמחים וליושבים על פני הארץ ושלח אותם שירוצו בעמקים אשר בין ההרים והם הנקראים נחלים, זהו שאמר (תהלים ק״ז) ״בין הרים יהלכון" כי הנחלים בין ההרים, והמים מהלכים בין ההרים ואותם שהולכים במקומות הישוב לתועלתם (תועלתם, המ״ל) לבני אדם גלויה ואותם שהולכים במדברות הם לצורך הולכי מדברות ולצורך שאר החיים שימצאו מים לשתות, זהו שאמר (שם) ישקו כל חיתו שדי וג'. והימים המלוחים שהולכים בתוך היבשה הם לשונות מהים הגדול שהיה מהוה המים והיה זה צרך כני אדם להלוך בהם באניות לבקש צרכם ממקום למקום ילכו בהם ביום אחד מה שלא ילכו ביבשה בעשרה ימים או ביותר והיי מלוחים לטעם שזכרנו לפי שהם עומדים ואינם נגרים. והמים המלוחים שימצאו בבטן היבשה הם מלוחים מפני המקור שיוצאים ממנו שהוא עפר מלוח וממנו יהיו המים מלוחים, וגם הם לתועלת האדם לעשות מהם מלח לתקן המאכלים במקום שאין שם ים שיעשו ממנו מלח כי היבשה במקומות מליחה וכן ימצאו הרים שהם מלח יחצבו מהם אבני מלח לצורך הברואים; וכן המים החמין שנוכעין ביבשה סבת חמימותם היא מפני שמקורם גפרית. והראות היבשה עם הקות המים מצאנו בפרקי דר״א דבר מסכים לדברי חכמי המחקר, אמר, כשלישי היתה כל הארץ מישור כבקעה והמים מכסים את פני כל הארץ, וכשיצא הדבר מפי הגבורה יקוו המים עלו מקצת הארץ הרים וגבעות ונתפזרו על פני הארץ ונעשו עמקים עמקים ועלה תוכה של ארץ ונתגלגלו המים ונקוה לעמקים, שנאמר ולמקוה המים קרא ימים. 
ומה שאמר אל מקום אחד ר״ל אל מקום מיוחד להם אין. אחריו יבשה. 
ויהי כן, שנקוו המים אל מקום אחד ונראתה היבשה, וזה מנפלאות הבורא יתברך כי כהקוות המים תוך המים שהיו שם גבהו המים על היבשה, והמים בטבעם נגרים מגבוה לשפל. והנה הם לא עכרו הגבול אשר שם להם האל הוא שאמר הנביא (ירמיה ה') אשר שמתי חיל גבול לים וג', וכן אמר דוד המלך ע״ה במזמור שחבר במעשה בראשית (ק״ד) גבול שמת כל יעבורון, וכן אמרו בב״ר (פ״ה) בנוהג שבעולם אדם מפנה כלי מלא כתוך כלי ריקם שמא כלי מלא כתוך כלי מלא אתמהא.

Verse 10

ויקרא אלהים, כי עד עתה לא היתה ראויה לקרא לה שם כיון שלא היתה מגולה ואיך נקרא שם דבר שאינו מורגש, וכן למים הנקיים קראו ים לעמקם. ואע״פ שנקרא תהום כפסוק השני אותו הוא דבר משה רבינו, כלומר מה שאנו קוראים אותי תהום, או נאמר כי תהום הוא שם נגזר משם אחר מתהו, כי המקום העמוק מאוד שרבו על זה המים הוא כמו תהו לנבראים שלא יהנו בו, כי מקום רבוי המים מאוד בים הגדול והוא מקום כדורים (כדורית? המ״ל) לארץ רחוק מאוד מהיבשה. והוא מקום מדרון ומורד מפני כדורית הארץ, כי הביאו ראיה חכמי המחקר כי הארץ עגולה ככדור לפי שהיא בתוך עגולה שהם הגלגלים ואין צורה עומדת כתוך צורה ואינו ניטה לאחד מן הצדדין אלא צורת עיגיל, והוא מפני טבעה צריך שיהיה מקומה התחתון שבעגולה והיא הנקודה האמצעית לפיכך לא יתכן שיהיו לה צדדין אלא עגולה ככדור. ואותו המקום שאמרנו שקרא תהום, על דרך האמת לא ילכו בו אניית ולא ישרצו שם דגים, ונקרא תהום דרך השאלה למקומות אחרים שירדו בהם המים, וים הוא שם למקום עצמו שאינו נגזר משם אחד, והוא שם העצם למקום לא שם תאר כמו תהום וכמו היבשה שהוא תאר נקראת כן מפני יבשותה, וארץ הוא שם עצם לא שם תאר. וים יקרא גם כן המקום שאין עליו רבוי המים והם המקומות מן הים שאינם רחוקים כל כך מהשפע כי הוא שם כולל כל מקוה המים מן השפע ולפנים, אבל תהום שם מיוחד למקום רבוי המים. 
ובאמרו ימים לשון רבים, כתב החכם ר' יצחק הישראלי כי הם שנים המקיף, והוא ים אוקיאנוס והים הגדול הדרמי הנקרא סראנדיב. 
ולא אמר בזה ויבדל לפי שאינו הבדל גמור, כי האור והחשך אשר בפרשת המאורות, וכן הבדל הרקיע הוא הבדל גמור שלא ישיג לעולם זה גבול זה, אבל היבשה והים איני הבדל גמור, כי פעם תעשה היבשה מים שיצאו מי הים ממקומם ויכסו קצת היבשה, וכן פעמים ייבש קצת הים ותהיה יבשה. ובב״ר (שם) קרא ימים, אמר ר' יוסי בר חלפתא והלא ים אחד הוא אלא אינו דומה טעם דג העולה מעכו לדג העולה מצידון ולעילה מאספמיא.

Verse 11

ויאשר אלהים תדשא, ביום השלישי צוה האל את הארץ להוציא צמחים, כלומר שם בו כח זה התולדת, והם המורכב השני כדי שיהיו מוכנים למזון למורכב השלישי שהיה בחמישי ובששי. ופירוש תדשא תוציא דשא, והדשא הוא תחלת הפעולה בעשב לפיכך באה ממנו פעלה כמו (יואל כ') דשאו נאות מדבר, וכן מן צמח ולא בא כן מן עשב, ועשב נקרא כשהוא גדול. וביום השלישי לא היתה פעולת המאורות בארץ חזקה עד יום הרביעי, כמו שכתבנו, וביום הרביעי כשהיה ניצוץ שני המאורות עובר ברקיע עד היבשה כרצון האל, נהיו העשבים והעצים שלימים בגדולתן ובקומתן המוטבע בהם כל איש כפי מה שהוא טבעו, זה הוא שאמר להאיר על הארץ לשלוט אורם בארץ כמו שאמר (דברים ל״ג) וממגד גרש ירחים, כי מלת להאיר היא לשני ענינים לאורה ולעשות פעולתם לצמחים. 
דשא עשב, דשא שיהיה עשב כשיגדל ויהיה מזריע זרע לסוף גדולו. ויש מפרשים דשא כי הוא הירק שאין בו זרע אבל יצמח מן הארץ כמו שהיא פעם אחר פעם, ועשב הוא המזריע זרע ויצמח אחר כן מזרעו. 
מזריע זרע וכן תדשא הארץ דשא, בא השם אחר פעל הנבנה ממנו לתוספת כאור או לחזק הפעולה, והוא הנכון, וכן ויצום דוד צום (שמואל ב י״ב:ט״ז) יבושו כשת, למען בצע בצע (יחזקאל כ״ב:כ״ז) מהמטיר עליו מטר, והדומים להם, כילו שכתבנו כספר מכלל. 
עץ פרי, ותדשא גם כן עץ פרי, ופירושו עושה פרי שהרי בתוצא הארץ לא זכר אלא עץ עושה פרי ופירושו שהעץ יעשה פרי אחד זולתי עצמו, כי גם הוא פורה אלא שהוא יש לו שם כללי מיוחד והיא עץ, ומה שהוא מוציא שמו הכללי המיוחד הוא פרי, ומה שאמד (דברים כ״ח:ל״ג) פרי אדמתך לפי שהכונה אל הפרי שמוציא העץ, כי העץ אינו נאכל, ולפיכך סמך הפרי לאדמה, ולקח האחרון כי אליו הכונה, וכן (הושע ח׳:ז׳) צמח בלי יעשה קמח, להוציא לחם מן הארץ, (תהלים ק״ד) וגם כן הכונה אל עשב הנאכל כי הוא פרי האדמה, ויתכן לפרש כי בכלל עץ פרי היא העלים כי גם הם פורים וזכרם לפי שהם שומרים לפרי, ואע״פ שהם עצמם אינם מאכל לבני אדם הם מאכל לעופות, ולפי שהם שומרי הפרי נכללו במלת פרי כמו שאומרים במשל (חולין ל״ב) איבעון רחמי איתכליא על עליא ואילמלא עלי' לא מתוקמי איתכליא. ומה שאמרנו שהעלים נכללים במלת פרי, יהיו אילני סרק נכללים כעץ עושה פרי שאם לא כן אנה נזכרו אילני סרק בבריאת יום שלישי, שהרי דוד המלך ע״ה כשזכר סדור מעשה כראשית במזמור כרכי נפשי זכרם, כמו שאמר עליהם עוף השמים ישכון מבין עפאים יתנו קול, ואמר (שם) ישבעו עצי ה' ארזי לבנון אשר נטע וג' הנה זכרם לתועלת העופות, ובאמרו, מכין עפאים יתנו קול ר״ל באכלם מן העלים שהן עפאים שזכר ישמחו ויתנו קול לשמחה, והנה הם תועלת העופות בעלים ותועלת כני אדם בעצים לעשות מהם כלים ולקורות הבתים ולהבעיר בהם אש לאפות ולבשל. 
למינו, כל איש ואיש דבק למינו, ומלת למינו טעמה על העשב כמו על העץ כי באחרונה זכר למינו, וכן כשאמר ותוצא הארץ זכר בכל אחד למינהו, ורז״ל (יבמות י״ו) יש להם דעת אחרת בזה, שאמרו, דרש ר״ח בר פפא, יהי כבוד ה' לעולם ישמח ה' במעשיו פסוק זה שר העולם אמרו, בשעה שאמר הקדב״ה למינו באילנות נשאו דשאים קל וחומר כעצמם אמרו אם רצונו של הקדב״ה בערבוביא למה אמר למינו באילנות, ועוד קל וחומר מה אילנות שאין דרכם לצאת בערבוביא אמר הקדב״ה למיני, אני על אחת כמה וכמה, מיד כל אחד ואחד יצא במינו, פתח שר העולם ואמר יהי כבוד ה' לעולם. 
אשר זרעו בו, העשב והפרי זרעו בתוכו, כלומר הזרע שממנו יצאו כמוהו הוא בתוכו, כי העשבים זרעם בתוכם בתוך קליפות והקליפות מסבכים הזרע ושומרים אותו, וכן העצים שניתנים פרי מאכל הזרע הוא כתוך הפרי, כי אותם שנאכל מה שבחוץ ונזרק מה שבפנים, כמו התמרים והאפרסקים והדומה להם ממה שבפנים הם צומחים. וכן אותם שתוכם גרעינים קטנים כתפוחים ואתרוגים והדומה להם מאותם גרעינים הם צומחים, וכן אותם שנזרק מה שבחוץ ונאכל מה שבפנים ממה שבפנים הם צומחים, וכן התאנים שנאכל מה שבפנים ומה שבחוץ מהגרעינים הקטנים שהם מאכל והם תוכיים לקליפה הנאכלת מהם הם צומחים, וזה פירוש אשר זרעו בו. 
ומה שאמר על הארץ רוצה לומר כשנופל הזרע ההוא על הארץ הוא צומח, ותרגום ירושלמי די נציבתיה מיניה וביה על ארעא. 
ויהי כן, כמו שגזר האל יתברך בו.

Verse 12

ותוצא הארץ, ולא אחר ותדשא כי אחד הוא כמו שפירשנו, כי פירוש תדשא תוציא דשא. ואע״פ שאמר ויהי כן, אמר אחר כן ותוצא הארץ לתוספת ביאור, או אמרו להודיע, כי למיניהם יצאו העשבים והעצים כמו שגזר האל. או פירושו ותוצא הארץ מכאן ואילך גם כן כל אחד ממינהן שלא נתערבו המינים לצאת שנים בעץ אחד אם לא ירכיבהו האדם, לפיכך צוה האל ית' את האדם שלא להרכיב האילן ושלא להרביע בהמה כלאים, ואדם ובני נח נצטוו בזה כמו שאמרו רז״ל את חקותי תשמרו חוקים שחקקתי לך כבר: בהמתך לא תרביע כלאים, שדך לא תזרע כלאים, מה בהמתך בהרכבה אף שדך בהרכבה, וזהו הרכבת אילן אבל כלאי זרעים לא נצטוו בהם אדם ובני נח לפי שהם משמרת לא עקר המצוה.