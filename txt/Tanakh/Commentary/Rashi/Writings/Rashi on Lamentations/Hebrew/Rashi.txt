Rashi on Lamentations
רש"י על איכה
Rashi
בלום ווייס

רש"י על איכה



Chapter 1



Verse 1

איכה ישבה בדד - ירמיה כתב ספר קינות היא המגילה אשר שרף יהויקים על האח אשר על האש והיו בה שלש אל"ף ביתו"ת איכה ישבה איכה יעיב איכה יועם שוב הוסיף עליו אני הגבר שהוא שלש אל"ף בית"ות שנאמר (ירמיה לו) ועוד נוסף עליהם דברים רבים כהמה שלש כנגד שלש. 
בדד - גלמוד מיושביה.
רבתי עם - יו"ד יתירה כמו רבת עם שהיה עמה רב יש מדרשי אגדה הרשה ואני באתי לפרש לשון המקרא כמשמעו. 
היתה כאלמנה - ולא אלמנה ממש אלא כאשה שהלך בעלה למדינת הים ודעתו לחזור אצלה.   

Verse 2

בכו תבכה - שתי בכיות על שתי חורבנין
בלילה - שהמקדש נשרף  בלילה דאמר מר לעת ערב הציתו בו את האור, דבר אחר בלילה לילה של בכיית  מרגלים בתשעה באב גרמה להם, דבר אחר בלילה שכל הבוכה בלילה השומע קולו בוכה עמו
ודמעתה על לחיה - מתוך שהיא בוכה תמיד
כל רעיה- אוהביה

Verse 3

גלתה יהודה - מארצה
מעני - מחמת עוני
ומרוב עבודה - שהכבידו עליה כשדים
היא ישבה בגוים - ובמקום שגלתה וישבה שם לא מצאה מנוח
בין המצרים - שיש גובה מכאן ומכאן ואין מקום לנוס
המצרים - גבולים של שדה וכרס ומדרש אגדה בין שבעה עשר בתמוז לתשעה באב

Verse 4

באי מועד - עולי רגלים
נוגות - לשון יגון ואין שורש בתיבה אלא הגימ"ל לבדה

Verse 5

שלו - יושבים בשלוה
הוגה - הדאיבה והוא לשון יגון

Verse 6

כאילים לא מצאו מרעה - כאילים אשר לא מצאו מרעה שאין להם כח לברוח שהוחלש כחם ברעב
לפני רודף - כל רודף שבמקרא חסר וזה מלא שנרדפו רדיפה שלימה על כן יסד הפייט מלא רודפתי וחסרה שנת גאולי, שנת גאלי באה חסר כתיב 

Verse 7

זכרה ירושלים - בגלותה
ימי עניה - ימי חורבנה שהבאיה לידי עוני
ומרודיה - הוא לשון צער כמו (שופטים יא) וירדתי על ההרים (תהילים נה) אריד בשיתי ואהימה
כל מחמדיה - וזכרה כל טוב מחמדיה שמימי קדם
שחקו על משבתיה - שמחו על שביתת משושה חגה חדשה ושבתה ומ"א דורשו בלשון אחר שהיו שובתין בגולה בשבתות וימים טובים ושומטים בשביעיות והיו האומות משחקים עליהם ואומרים שוטים (נ"א בארצכם לא שמטתם ועכשיו בגולה תשמטו בארצכם וכו') בארצכם לא שמרתם ועכשיו בגולה תשמרון

Verse 8

לנידה - לגולה לשון נא ונד אישמוב"ר (נ"א אישמובנ"ט) בלע"ז
ערותה - קלונה 
נאנחה - לשון נפעלה שושפי"דר (נ"א שושפיריר) בלע"ז. גם היא נאנחה - הוא שם דבר שושפורי"דא (נ"א שישופירירא)

Verse 9

טומאתה שבוליה - לשון גנאי הוא דם נדותה ניכר בשולי בגדיה כלומר חטאותיה גלויין הרבה עשאתן בגלוי
לא זכרה אחריתה - כשהיו חוטאין לא נתנו לב מה תהיה אחריתם לפיכך ותרד פלאים ירידתם נפלאת הרבה שהכל פליאים שאירע לה מה שלא אירע לכל עיר

Verse 10

ידו פרש צר - עמון ומואב
על כל מחמדיה - ספרי תורות שנאמר בהם (תהילים יט) הנחמדים מזהב הכל נפנו לבוז כסף וזהב והם נפנים על ספרי תורות כדי לשורפם לפי שכתוב בהם (דברים כג) לא יבא עמוני וגו'
אשר צויתה לא יבאו בקהל לך - אלו עמון ומואב

Verse 11



Verse 12

לא אליכם - לא תהא כצרה הזאת עוד לכל עוברי על דת אמרו חכמים מכאן לקובלנא מן התורה ראו מה עשה לי הביטו וראו וגומר
אשר עולל - אשר נעשה לי
אשר הוגה ה' - אותי ביום חרון אפו גם זה לשון יגון