Metzudat Zion on Obadiah
מצודת ציון על עובדיה
On Your Way
http://mobile.tora.ws/

מצודת ציון על עובדיה



Chapter 1



Verse 1

<b>וציר.</b> ענין שליח כמו וציר אמונים (משלי יג):


Verse 2

<b>בזוי.</b> מבוזה:


Verse 3

<b>השיאך.</b> ענין הסתה כמו הנחש השיאני (בראשית ג): 
<b>שוכני.</b> היו״ד יתירה: 
<b>בחגוי.</b> ענין בקוע וחריץ כמו יונתי בחגוי הסלע (ש״ה ב):


Verse 4

<b>קנך.</b> מל׳ קן והוא מדור העופות:


Verse 5

<b>שודדי.</b> ענין גזל ועושק: 
<b>נדמיתה.</b> ענין כריתה ואבדון כמו ער מואב נדמה (ישעיהו ט״ו:א׳): 
<b>דים.</b> די הספוק כמו והמלאכה היתה דים (שמות ל״ו:ז׳): 
<b>בוצרים.</b> כן יקראו תולשי ענבי כרם כמו כי תבצור כרמך (דברי׳ כד): 
<b>עוללות.</b> הם הענבים הקטנים הגרועים כמו לא תעולל (, שם):


Verse 6

<b>נחפשו.</b> מלשון חפוש וחקירה כמו משם אחפש (עמוס ט): 
<b>נבעו.</b> ענין דרישה וחפוש ודומה לו אם תבעיון בעיו (ישעיה כא) שהוא ענין דרישת שאלה וכמו שמלת בקשה הונח לדריש׳ שאלה ולחפוש כן מלת בעה הונח לשניהם: 
<b>מצפוניו.</b> מל׳ צפון ונסתר:


Verse 7

<b>שלחוך.</b> ענין לויה כמו ואברה׳ הולך עמם לשלחם (בראשי׳ יח): 
<b>השיאך.</b> ענין הסתה: 
<b>יכלו.</b> מל׳ יכולת ונצחון: 
<b>לחמך.</b> ר״ל אוכלי לחמך: 
<b>מזור.</b> ענין מכה ותקרא כן ע״ש שזורים עליה אבק מסממנים המרפאים וכן ולא יגהה מכם מזור (הושע ה): 
<b>תחתיך.</b> במקומך:


Verse 8



Verse 9

<b>וחתו.</b> ענין שבירה כמו והחתתי את עילם (ירמיהו מ״ט:ל״ז): 
<b>תימן.</b> הוא אדום היושב בהר שעיר בדרומה של א״י: 
<b>מקטל.</b> ענין הרג כמו הן יקטלני (איוב יג):


Verse 10

<b>מחמס.</b> ענין עושק:


Verse 11

<b>מנגד.</b> ממרחק: 
<b>שבות.</b> מל׳ שבי: 
<b>זרים.</b> מלשון זר ונכרי: 
<b>חילו.</b> ענין עושר כמו ועזבו לאחרים חילם (תהילים מ״ט:י״א): 
<b>ידו.</b> ענין השלכה והפלה כמו ידו אליה (ירמיה נ):


Verse 12

<b>נכרו.</b> מל׳ נכר וזר:


Verse 13

<b>אידם.</b> ענין צער ומקרה רע כמו הלא איד לעול (איוב ל״א:ג׳): 
<b>בחילו.</b> בעשרו:


Verse 14

<b>תעמוד.</b> ענינו התחזקות על הדבר וההשתדלות עליו ודומה לו אך יונתן וגו׳ עמדו על זאת (עזרא י׳:ט״ו): 
<b>הפרק.</b> ענין שביר׳ כמו ופרסיהן יפרק (זכריה י״א:ט״ז) פליטיו. ענין שארית כמו פליט ושריד (איכה ב): 
<b>תסגר.</b> ר״ל מסגר המאסר שרידיו. ענין שארית:


Verse 15

<b>קרוב.</b> ר״ל נכון ומזומן לפניו וכן כי קרוב יום אידם (דברים ל״ב:ל״ה):


Verse 16

<b>ולעו.</b> ענין השחתה ובלבול וכן על כן דברי לעו (איוב ו׳:ג׳):


Verse 17

<b>מורשיהם.</b> מל׳ ירושה:


Verse 18

<b>להבה.</b> שלהבת: 
<b>לקש.</b> הוא תבן הדק: 
<b>ודלקו.</b> ענין שרפה והבערה:


Verse 19

<b>והשפלה.</b> העמק:


Verse 20

<b>החל.</b> כמו החיל ונפלה היו״ד:
