Aramaic Targum to Proverbs
תרגום משלי
merged
https://www.sefaria.org/Aramaic_Targum_to_Proverbs
This file contains merged sections from the following text versions:
-Mikraot Gedolot
-https://www.sefaria.org

תרגום משלי



Chapter 1

מַתְלוֹי דִשְׁלֹמֹה בַּר דָוִד מַלְכָּא דְיִשְׂרָאֵל:
לְמֵדַע חָכְמְתָא וּמַרְדוּתָא לְאֶתְבַּיִן אִמְרֵי בְיוּנְתָּא:
לִמְקַבָּלָא מַרְדוּתָא דְשׂוּכְלָא וְצִדְקְתָא וְדִינָא וּתְרִיצוּתָא:
לְמִתַּן לְשַׁבְרֵי עֲרִימוּתָא וְלִטְלָאֵי יְדִיעָתָא וְתַרְעֵיתָא:
יִשְׁמַע חַכִּימָא וְיוֹסִיף מַדָעָא וְסוּכְלְתָנָא מַדְבְּרָנוּתָא יִקְנֵי:
לְמִתְבְּיָנָא מַתְלָאָה וּפִלְאֲתָא וּמִילֵי דְחַכִּימֵי וְאוֹחֲדָתְהוֹן:
רֵישׁ חָכְמְתָא דְחַלְתָּא דַייָ וְחָכְמְתָא וּמַרְדוּתָא סִיכְלֵי שָׁיְטִין:
שְׁמַע בְּרִי מַרְדּוּתָא דַאֲבוּךְ וְלָא תִטְעֵי מִנִימוֹסָא דְאִמָךְ:
מְטּוּל דְיֵאוּתָא וְחִסְדָא אִנוּן לְרֵישָׁךְ וְהַמְנִיכָא לְצַוְרָךְ:
בְּרִי אִין נְשַׁדְלוּ לָךְ חֲטָאֵי לָא תִתְפַּיֵס:
אִין יֵימְרוּן אֱתָא עִמָנָא נִכְמוֹן לִדְמָא נִטְשֵׁי לְזַכֵּי מַגָן:
נִבְלָעִנוּן כִּשְׁיוֹל לְחַיֵי וְלִדְלָא מוּם הֵיךְ נָחֲתֵי גוּבָא:
כָּל עוּתְרָא וִיקָרָא נִשְׁכַח וּנְמַלֵי בָתָּנָא בִּזְתָא:
פַּיְסָךְ אַרְמֵי בֵּינָתָנָא כִּיסָא חַד יֶהֱוֵי לְכוּלָנָא:
בְּרִי לָא תֵיזִיל בְּאָרְחָא עִמְהוֹן מְנַע רַגְלָךְ מִן שְׁבִילֵיהוֹן:
מְטוּל דְרִגְלֵיהוֹן לְבִישְׁתָּא רָהֲטָן וּמִסְתַּרְהֲבִין לְמִשְׁפַּךְ דָמָא:
מְטוּל דְמַגָן פְּרִיסָא מְצוּדְתָּא עַל פִּרְחֲתָא דְגַפָּא:
וְהִנוּן לִדְמָהוֹן כָּמְנָן וּמִטְשִׁין לְנַפְשָׁתְהוֹן:
הֵיכְדֵין אִנוּן אָרְחָתָא דְכָל דְעָבְדִין עִילָא נַפְשָׁתָא דְמָרֵיהוֹן נָסְבִין:
חָכְמְתָא בְשׁוּקָא מִשְׁתַּבְּחָא וּמִשְׁקָקֵי יָהֲבָא קָלָהּ:
בְּרֵישׁ בִּירָתָא מַכְרְזָא וּבְמַעֲלָנָא דְתַרְעֵי בִּכְרַכֵּי מִלָהָא אָמְרָה:
עַד אֵימַת שַׁבְרֵי רָחֲמִין שַׁבְרוּתָא וּמְמִקְנֵי מְמִקְנוּתָא רְגִיגוּ לְהוֹן וְסַכְלֵי סָנִין יְדִיעֲתָא:
תִּתְפְּנוּן לְמַכְסְנוּתִי אַבַּע לְכוֹן רוּחִי וְאוֹדְעִינוּן מִלָי:
עַל דְקָרִית וְלָא הֵימַנְתּוּן אֲרֵימִית אַיְדַי וְלָא אֲצִיוּתוּן:
וְשַׁנֵתוּן כָּל תַּרְעִיתִי וּמַכְסְנוּתָא לָא אֲבִיתוּן:
אַף אֲנָא בְּתַבְרֵכוֹן אֶגְחַךְ וְאֶדְחַךְ כַּד יֵיתֵי דְלוּחְיָא עֲלֵיכוֹן:
כַּד יֵיתֵי בְּשִׁלְיָא דְלוּחְיְכוֹן וּתְבַרְכוֹן כְּעַלְעוֹלָא יֵיתֵי כַּד תֵּיתֵא עֲלֵיכוֹן עָקְתָא וְשִׁנוֹקָא:
הֵידֵין יִקְרוּנִי וְלָא אֶעֱנֶה נִקְרְיָן וְלָא תִשְׁכְּחִנַנִי:
עַל דִסְנוֹי יְדִיעֲתָא וּדְחַלְתֵּיהּ דֶאֱלָהָא לָא אִתְרְעוּ:
לָא צְבוּ בְּתַרְעִיתִי וְאַשְׁלִיאוּ לִי כָּל מַכְסָנוּתִי:
וַאֲכַלוּ מִן פֵּרֵי דְאָרְחַתְהוֹן וּמִמִלְכֵּיהוֹן יִסְבַּעוּן:
מְטוּל דְנֶהְפְּכָנוּתָא דְשַׁבְרֵי תִקְטוֹל אִנוּן וְטוּעֵי דְסִכְלֵי תוֹבְדִנוּן:
מַן דְשָׁמֵעַ לִי נִשְׁרֵי בְּסִבְרָא וְנִשְׁרָא מִן דְלוּחָא דְבִישְׁתָּא:


Chapter 2

בְּרִי אִין תְּקַבֵל מִלַי וּפוּקְדָנִי תִּטְשֵׁי גַבָּיִךְ:
וְתַצְלֵי אֻדְנָךְ לְחָכְמְתָא וְתַפְנֵי לִבָּא לִבְיוּנָא:
וְאִמָּא לִבְיוּנְנוּתָא תִקְרֵא וְלִבְיוּנָא תִּתֵּן קֳלָךְ:
וְתִבְעֵי הֵיךְ סִימָא הֵיךְ סִימָתָא תִצְבְּיָהּ:
הֵידֵין תִּתְבַּיֵן דְחַלְתֵּיהּ דֶאֱלָהָא וִידִיעֲתָא מִן קֳדָם אֱלָהָא תִשְׁכָּח:
מְטוּל דֶאֱלָהָא יָהַב חָכְמְתָא מִן פּוּמֵיהּ יְדִיעֲתָא וּבְיוּנָא:
יִטְשֵׁי לִתְרִיצֵי שִׁבְהוֹר וּמְסַיֵעַ לְאִילֵן דִמְהַלְכִין בְּלָא מוּם:
לְמִנְטוֹר אָרְחָתָא דְדִינָא וְאָרְחָתָא דְצַדִיקִין נִנְטַר:
הֵידֵין תִּתְבַּיֵן צִדְקְתָא וְדִינָא וּתְרִיצוּתָא דְכָל שִׁבְלֵי שַׁפִּירֵי:
אֲרֵי תֵעוֹל חָכְמְתָא לְלִבָּךְ וִידִיעֲתָא לְנַפְשָׁךְ יִבְסָם:
תַּרְעִיתָא תִּנְטוֹר עֲלָךְ בְּיוּנְתָּא תִּנְצְרָךְ:
דִי תִתְפְּצֵי מִן אָרְחָא בִישָׁא וּמִן גַבְרָא דִמְמַלֵל מְפַרְכְיָתָא:
דְשָׁבְקִין אָרְחָתָא תְרִיצָתָא וְאָזְלִין בְּאָרְחָתָא דַחֲשׁוֹכָא:
דְחָדְיָן לְמֶעְבַּד בִּישׁ וְדִיצִין בְּהוֹפְכָא דְבִישְׁתָּא:
דְאָרְחָתְהוֹן מְעַקְמָן וּמִפַּתְּלִין שְׁבִילֵיהוֹן:
דְתִתְפְּצֵי מִן אִתְּתָא חִילוֹנִיתָא מִנוּכְרֵיתָא דְמִלָהָא חַלְיָן:
דְשָׁבְקָה מַרְבִּיתָא דְטַלְיוּתָהָא וּקְיָמָא דֶאֱלָהָא טְעָת:
דִבְעִמְקָא דְמוֹתָא בֵיתָהּ וּלְגִבָרַיָא הִלְכָתָא דִשְׁבִילָהָא:
כָּל דְעָיְלָן לָא חָזְרִין בִּשְׁלָם וְלָא צָיְדִין אָרְחָתָא דְחַיֵי:
בְּדִיל הַלֵךְ בְּאָרְחָתָא דְטָבֵי וּשְׁבִילֵי דְצַדִיקֵי תִנְטוֹר:
מְטוּל דִתְרִיצֵי עָמְדִין בְּאַרְעָא וְאִלֵין דְלָא מוּם מִשְׁתּוֹתְרִין בָּהּ:
וְרַשִׁיעַיָא מִן אַרְעָא נְסוּפוּן וּבָזוֹזֵי נִתְעַקְרוּן מִנָהּ:


Chapter 3

בְּרִי נִימוֹסִי לָא תִנְשֵׁי וּפוּקְדָנִי יִנְטַר לִבָּךְ:
מְטוּל דְנוּגְדָא דְיוֹמָתָא וּשְׁנַיָא דְחַיֵי וּשְׁלָמָא נוֹסְפוּן לָךְ:
טֵיבוּתָא וְקוּשְׁטָא לָא נִשְׁבְּקוּנָךְ קְטוֹרִנוּן בְּצַוְרָךְ וּכְתוֹב אִנוּן עַל לוּחַ דִלְבָּךְ:
וְתַשְׁכַּח חִסְדָא וְשִׂכְלָא וְטִיבוּתָא קֳדָם אֱלָהָא וְקָדָם בְּנֵי אֱנָשָׁא:
סְבִיר בֵּאלָהָא מִן כֻּלֵי לִבָּךְ וְעַל בְּיוּנְתָּא דְלִבָּךְ לָא תִסְתְּמִיךְ:
בְּכָל אָרְחָתָךְ דְעֵהוּ וְהוּא יְתָרֵץ שְׁבִילָךְ:
לָא תְהֵי חַכִּים בְּאַפָּךְ דְחֵיל מִן אֱלָהָא וּסְטָא מִן בִּישְׁתָא:
אַסְיוּתָא תֶהֱוֵי לְכוּנְשְׁרָךְ וְדוּהֲנָא לְגַרְמָיִךְ:
יַקֵר לֵאלָהָךְ מִן מָמוֹנָךְ וּמֵרֵישׁ כֻּלְהוֹן עֲלַלְתָּךְ:
וּמִתְמַלְיָן אוֹצְרָךְ שֻׂבְעָנָא וּמֻעְצַרְתָּךְ חַמְרָא נִשְׁפְּעָן:
בְּרִי מַרְדוּתָא דֶאֱלָהָא לָא תַסְלֵא וְלָא תַמְרִיק בְמַכְסְנוּתֵיהּ:
מְטוּל דִלְמַן דְרָחֵם לֵיהּ אֱלָהָא רָדֵיהּ לֵיהּ וְהֵיךְ אַבָּא דְרָדֵי לִבְרֵיהּ:
טוּבוֹהִי לְבַר נָשָׁא דְאַשְׁכַּח חָכְמָתָא וּבַר נָשָׁא דְמַבִּיעַ בְּיוּנְתָּא:
מְטוּל דְטָבָא תִּגְרוּתָהּ מִן תִּגְרוּתָא דְסִימָא וּמִן דַהֲבָא סְנִינָא עֲלַלְתָּהּ:
יַקִירָא הִיא מִן כֵּיפֵי טָבָתָא וְכָל מִדָעַם לָא פָחֵים לֵיהּ:
נוּגְדָא דְיוֹמָתָא בִימִינָהּ וּבִשְׂמָאלָהּ עוּתְרָא וִיקָרָא:
אָרְחָתָהָא אָרְחָתָא דְבוּסְמָא וְכֻלְהוֹן הֲלִיכָתָהָא שְׁלָמָא:
אִילָנָא דְחַיֵי הִיא לְאִלֵין דְמִתְחַזְקִין בָּה וְאִלֵין דְמִתְעַסְקִין בָהּ טוּבֵיהוֹן:
אֱלָהָא בְּחָכְמְתָא שִׁתְאַסְיָא אַרְעָא וְאַתְקֵין שְׁמַיָא בִבְיוּנָה:
בְּדַעְתֵּיהּ תְּהוֹמֵי אִתְבְּזִיעוּ וּשְׁמַיָא צָעֵי מִטַלַיָא:
בְּרִי לָא נִזַל בְּעֵינָךְ נְטַר מַדְעָא וְתַרְעִיתָא:
וְיֶהֱווֹן חַיֵי לְנַפְשָׁךְ וְחִסְדָא לְצַוְרָךְ:
הֵידֵין תֵּיזֵל בְּסִבְרָא בְּאָרְחָתָךְ וְרִגְלָךְ לָא תִתְקָל:
אִם תִשְׁכּוֹב וְתִדְמוּךְ לָא תִדְחַל וְתִשְׁכַּב וְתִבְסַם שִׁנְתָךְ:
לָא תִדְחַל מִן דַחֲלַיָא וּמִן שִׁלְיָא וּמִן חָיְסָא דְרַשִׁיעֵי כַּד יֵיתֵי:
מְטוּל דֶאֱלָהָא יְהֵי בְסַעְדָךְ וְיִנְטַר רִגְלָךְ וְלָא תִתְצֵיד:
לָא תִתְכְּלֵי לְמֶעְבַּד שַׁפִּיר כַּד אִית חֵילָא בִידָךְ לְמֶעְבַּד:
לָא תֵימַר לְחַבְרָךְ אֱזַל וְתוּב וְלִמְחַר אֶתֵּן וְאִית גַבָּךְ:
לָא תְחַשֵׁב עַל חַבְרָךְ בִּישְׁתָּא וְהוּא יָתֵב עִמָךְ בְּשַׁלְוָה:
לָא תִנְצֵי עִם בַּר נָשָׁא מַגָן אִם לָא עֲבַד לָךְ בִּישָׁא:
לָא תִטַן בְּגַבְרָא חַטוּפָא וְלָא תִצְבֵי בְּכֻלְהוֹן אָרְחָתֵיהּ:
מְטוֹל דִמְרָחַק עַוְתָא מִן קֳדָם יְיָ וְעִם תְּרִיצַיָא שׁוּעִיתֵיהּ:
לְוָטְתָא דֶאֱלָהָא בְּבָתֵּיהוֹן דְרַשִׁיעֵי וּמַעֲמַדְהוֹן דְצַדִיקֵי יְבָרֵךְ:
וְלִמְמִקְנֵי נִסְחוֹף וּלְעֶנְוָנֵי יִתֵּן חִסְדָא:
יְקָרָא חַכִּימֵי נַחְסְנָן וְסִכְלֵי נְקַבְּלָן צַעֲרָא:


Chapter 4

שְׁמַעוּ בְנַיָא מַרְדוּתָא דְאָב וְאַצִיתוּ לְמֵדַע בְיוּנָא:
מְטוּל דְיוּלְפָנָא טָבָא יַהֲבֵית לְכוֹן וְנִימוֹסִי לָא תִשְׁבְּקוּן:
מְטוּל דִבְרָא הֲוֵית לְאַבָּא מְפַנֵק וִיחִידָא קֳדָם אִמִי:
וְאַלְפַנִי וַאֲמַר לִי (יְיָ) יְקַמֵט מִלַי לִבָּךְ נְטַר פִּקוּדַי וֶחְיֵה:
קְנֵה חָכְמְתָא קְנֵה בְיוּנָא לָא תִנְשֵׁי וְלָא תִסְטֵי מִן מַאֲמָרֵי פוּמִי:
וְלָא תִשְׁבַּקְיָה וְתִנְטַרְיָךְ רַחֲמָהּ דְתֻגָבְיָךְ:
רֵישׁ חָכְמְתָא קְנֵה חָכְמְתָא וּבְכָל קִנְיָנָךְ קְנֵה בְיוּנָא:
חַבִּבְיָהּ דִי תְרוֹמְמִנָךְ וְחַבְּקֵיָהּ דִתְיַקְרָךְ:
וּתְשִׂים בְּרֵישָׁךְ יָאֲיוּתָא דְחִסְדָא כְּלִילָא דְשַׁבְהוֹרָא עֲלָךְ:
שְׁמַע בְּרִי וְקַבֵּל מִנִי וְנִסְגְיוּן שְׁנַיָא דְחַיָךְ:
אָרְחֲתָא דְחָכְמְתָא אֲלֵפְתָּךְ וְהַלֵכְתָּךְ בִּשְׁבִילֵי תְרִיצֵי:
כַּד תֵּיזֵל לָא תִתְּעוּק אָרְחָךְ וְאִין תִּרְהַט לָא תִתְקָל:
תִּתְחֲזַק בְּמַרְדוּתָא וְלָא תִרְפֵּא נְטַרְיָה מְטוּל דְהִיא חַיָךְ:
בְּאָרְחָא דְרַשִׁיעֵי לָא תֵיזֵל וְלָא תִטַן בְּאָרְחָא דְבִישִׁין:
אֲרֵישׁ וְלָא תֶעְבַּר עִמְהוֹן סְטֵי וַעֲבַר מִנְהוֹן:
לָא דָמְכִין עַד מָה דְמַבְאֲשִׁין וּפְרִידָא שִׁנְתְּהוֹן עַד מָה דְעָבְדִין תִּקְלָא:
דְמֵיכַלְתְּהוֹן מֵיכַלְתָּא דְרַשִׁיעֵי וְחַמְרָא דְחָטוֹפַיָא שָׁתְיָן:
וְאָרְחָא דְצַדִיקֵי כִּנְהוֹרָא דְמַזְהַר וְאָזֵל נַהֲרֵיהּ עַד מָה דְתַקִין יוֹמָא:
וְאָרְחָא דְרַשִׁיעֵי חַכֵּירָא וְלָא יָדְעִין בִּמְנָא מִתְתַּקְלִין:
בְּרִי לְמִלַי אֲצֵית וּלְמַאֲמָרַי צְלֵי אוּדְנָךְ:
לָא נִזְלָן מֵעַיְנָךְ נַטְרִנוּן בְּגַוֵיהּ דְלִבָּךְ:
מְטוּל דְחַיֵי אִנוּן לְמַן דְמַשְׁכַּח לְהוֹן וּלְכוּלָא בִשְׂרֵיהּ מַאֲסֵי:
מִכָּל זְהוּרָא נְטַר לִבָּךְ מְטוּל דְמִנֵיהּ הוּא מַפְקָנָא דְחַיֵי:
אַעְבֵּר מִנָךְ עִקּוּמָא דְפוּמָא וְעֲאַתָא דְשִׂפְוָתָא אַרְחֵק מִנָךְ:
עַיְנָךְ בִּתְרִיצוּתָא נְאוֹרָן וְתִמָרָיִךְ נִתְרְצוּן לְקוּבְלָךְ:
אַעְבֵּר רִגְלָךְ מִשְׁבִילֵי בִישֵׁי וְכוּלְהוֹן אָרְחָתָךְ מְתַקְנָן:
לָא תִסְטֵי לִימִינָא וְלִשְׂמָאלָא אַעֲבַר רִגְלָךְ מִן בִּישְׁתָּא:


Chapter 5

בְּרִי לְחוּכְמְתִי צֵית לִבְיוּנִי צְלֵי אָדְנָךְ:
דְתִזְדְהַר בְּתַרְעִיתָא וְדַעְתָּא שִׂפְוָתָךְ נִנְטְרָן:
מְטוּל דְכַבְרִיתָא מְנַטְפָן שִׂפְוָתָא דְנוּכְרֵיתָא וּשְׁעִיעַ מִן מִשְׁחָא חִכָּהּ:
וְאַחֲרַיְתָהּ מְרִירָא הֵיךְ גִירָא חֲרִיפָא מִן סַיְפָא דִתְרֵין פּוּמִין:
רִגְלָהּ נָחֲתָן לְמוֹתָא שְׁיוֹל הִלְכָתָהָא מְסַמְכָן:
בְּאָרְחָא דְחַיֵי לָא דָרְכָא מְטַלְטְלִין שְׁבִילָהָא וְלָא יָדְעָה:
וְהַשְׁתָּא בְנַיָא שְׁמַעוּן לִי וְלָא תִסְטוּן מִן מֵימְרֵי דְפוּמִי:
אַרְחֵק מִנָהּ אָרְחָךְ וְלָא תְקָרֵב לְתַרְעָא דְבַיְתָהּ:
דְלָא תִתֵּן לְאַחֲרָנֵי חֵילָךְ וּשְׁנָיִךְ לְנוּכְרָאִין:
דְלָא נִשְׂבְּעוּן נוּכְרָאֵי חֵילָךְ וְלֵעוּתָךְ תָּעֵל לְבֵיתָא דְאַחֲרִינֵי:
וְתִנְהוֹם בְּסוֹפָךְ עַד מָה דְיִגְמַר בִּשְׂרָךְ וְגוּשְׁמָךְ:
וְתֵימַר הֵיכְנָא סְנֵית מַרְדוּתָא וּמַכְסָנוּתָא אַשְׁלֵי לִבִּי:
וְלָא שְׁמָעִית קָלָא דְמָרְוָתַי וּלְמַלְפָנַי לָא צְלֵית אָדְנָי:
עַל כְּלִיל הֲוֵית לִי בְּכָל בִּישִׁין בְּגוֹ כְּנִשְׁתָּא וְעֵדְתָא:
אִשְׁתֵּי מַיָא מִן גוּבָךְ וּרְדַיָא מִן בֵּירָךְ:
נִשְׁפְּעוּן מַעְיָנָךְ לְבָרָא וּבִפְתָיֵי טְיָפֵי דְמַיָא:
יֶהֱווּן לָךְ לְחוֹדָךְ וְנוּכְרָאֵי לָא נִשְׁתַּתְּפוּן עִמָךְ:
יֶהֱוֵי מַבּוּעָךְ בְּרִיךְ וַחֲדִי מִן אִתַּת טַלְיוּתָךְ:
אַיַלְּתָא דְרַחֲמוּתָא וְדִיצְתָּא דְחֶסְדָא תַדְוָנָא אֲלַף בְּכָל זְמַן וּבְרַחֲמוּתָהּ תִּגְרַס תְּדִירָא:
וּלְמָה תְשַׁרְגֵג בְּרִי בְּנוּכְרֵיתָא אוֹף לָא תְחַבֵּק עוּבָא (ג"ע חוּבָא) דְאַחֲרַיְתָא:
מְטוּל דְקָדָם עַיְנוֹי דֶאֱלָהָא אִנוּן אָרְחָתֵיהּ דְגַבְרָא וְכוּלְהוֹן שְׁבִילוֹי גְלָן קֳדָמוֹי:
חוֹבוֹי דְרַשִׁיעָא קָמְטִין לֵיהּ וּבְחַבְלֵי דַחֲטוֹי נִתְפְּכֵר:
הוּא יְמוּת בְּלָא מַרְדוּתָא וּבְסוּגְאֵי דְשַׁטְיוּתֵיהּ נִטְעֵי:


Chapter 6

בְּרִי אִין עֲרֵבְתָּא לְחַבְרָךְ אַשְׁלֵימְתָּא לְנוּכְרָאָה יְדָךְ:
אַתְצֵידְתָּא בְּמַאֲמָרָא דְפוּמָךְ אִתְאֲחַדְתָּא בְּמַאֲמָרָא דְפוּמָךְ:
עֲבֵיד הֵיכְנָא בְּנִי וְאִתְפְּצָא מְטוּל דִנְפַלְתָּא בְּיַד דְחַבְרָךְ אֱזֵל גְרֵג חֲבִיל חַבְרָךְ:
לָא תִתֵּן שִׁנְתָּא לְעַיְנָךְ וְנֵימְתָא לִגְבִינָיִךְ:
דִתְתְפְּצֵי הֵיךְ טַבְיָא מִן נִשְׁבָּא וְהֵיךְ צִפְּרָא מִן פּוּחָא:
אִתְרְמֵי לְשׁוּמְשְׁמָנָא עַטְלְא חֲמֵי אָרְחָתְהוֹן וְאִתְחַכָּם:
דְלֵית לָהּ חַצְדָא הֵיךְ אַף לָא סָרְכָא וְשַׁלִיטָא:
מְתַקְנָא בְקַיְטָא לַחְמָהּ וְגָבְשָׁא בְחַצְדָא מֵיכְלָהּ:
עַד מָה לְאֵימַת אַנְתְּ דָמִיךְ אַנְתְּ עַטְלָא וּלְאֵימָת קָיְמָת מִן שִׁנְתָּךְ:
קַלִיל שִׁנְתָּא קַלִיל נוּמְתָּא קַלִיל תְּחַבַּק יְדָךְ לְמַדְמְכָא:
וְתֵיתֵי וְתִדְרוֹךְ מִסְכְּנוּתָךְ וְחוּסְרָנָךְ הֵיךְ גַבְרָא כְּשֵׁרָא:
בַּר נָשׁ טָלוֹמָא גַבְרָא עַוְלָא מְהַלֵךְ בַּעֲקִימוּת פּוּמֵיהּ:
רָמֵז בְּעַיְנוֹי וְתָכֵס בְּרַגְלוֹי וְרָמֵז בְּאֶצְבְּעָתֵיהּ:
וּמִתְהַפֵּךְ בְלִבֵּיהּ וְחָשַׁל בִּישְׁתָּא בְּכָל זְמַן תִּגְרֵי רָמֵי:
מְטוּל הֵכְנָא מִן שִׁלְיָא נֵיתֵי תַבְרֵיהּ וּמִן שִׁלְיָא נִתְבַּר וְלָא תֶהֱוֵי לֵיהּ אַסְיוּתָא:
שִׁית אִינוּן דְסָנֵי אֱלָהָא וּבְשֶׁבַע אַסְדְיַת נַפְשֵׁיהּ:
עַיְנַי רָמָתָא וְלִישָׁנָא דְשִׁקְרָא וִידֵי דְשָׁפְכָן דְמָא זַכַּי:
לִבָּא דְחָשַׁל מַחְשְׁבָתָא רָעָתָא וְרַגְלֵי דְמִסְתַּרְהֲבָן לְמִרְהַט לְבִישְׁתָּא:
סַהֲדָא דְשִׁקְרָא דְמַלֵל כַּדָבוּתָא וּמַן דְרָמֵי תִגְרֵי בֵּין אַחֵי:
טוּר בְּרִי פּוּקְדָנָא דַאֲבוּךְ וְלָא תִטְעֵי מִנִימוֹסָא דְאִמָךְ:
קְטוֹרִנוּן בְּלִבָּךְ תְּדִירָא וּכְרוּךְ אִנוּן בְּצַוְרָךְ:
בְּמֵיזְלָךְ תִּתְדַבֵּר עִמָךְ בְּמַדְמְכָךְ תִּתְנְטֵר עֲלָךְ וְתִתְעָר הִיא תֶהֱוֵי רָצְיָךְ:
מְטוּל שְׁרָגָא הוּא פוּקְדָנָא וְנִימוֹסָא נוֹהֲרָא וְאוֹרְחָא דְחַיֵי וּמַכְסְנוּתָא וּמַרְדוּתָא:
דְתִנְטְרָךְ מִן אִתְּתָא בִישְׁתָא וּמִן שְׁעִיעוּתָא דְלִישָׁנָא דְנוּכְרֵיתָא:
לָא תְרוּג שׁוּפְרָהּ בְּלִבְּבָךְ וְלָא תְשַׁרְגְנִנָךְ בִּגְבִינָתָהָא:
מְטוּל דְדָמְיָא מִלְתָא דְזַנְיָתָא הֵיךְ גְרִצְתָּא דְלַחְמָא וְאִתַּת גַבְרָא נַפְשָׁא יַקִירְתָּא צָיְדָא:
דִלְמָא סָיֵם בַּר נָשָׁא נוּרָא בְעוּבֵיהּ (בְּחוּבֵיהּ) וּלְבוּשֵׁיהּ לָא יָקִיד:
אֵי דִלְמָא מְהַלֵךְ גִבְרָא עֲלַוֵי גוּמְרֵי וְרִגְלוֹי לָא מִתְכְּוִין:
הֵיכְנָא מָה דְעָאֵל עַל אִתַּת חַבְרֵיהּ לְמֵגוּר עִמָהּ לָא נִזְכֵּי כָּל מַן דְקָרֵיב בָּהּ:
לָא לְמִתְרַמָרוּ לְגַנָבָא דְגָנֵב דְתִשְׂבַּע נַפְשֵׁיהּ מְטוּל דְכָפֵן:
וּמִן דְמִשְׁתְּכַח פְּרִיעַ חַד בְּשִׁבְעָה וְכוּלֵיהּ מַזָלָא דְבַיְתֵיהּ יָהֵיב:
מַן דְגָיֵר בְּאִתְּתָא חָסִיר דְרַעְיָנָא וּמַן דְבָעֵי דִי יְחַבֵּל נַפְשֵׁיהּ הוּא עָבֵד לָהּ:
מַכְתָּשֵׁי וְצַעֲרֵי יֶאְרַע וְחִסוּדֵיהּ לָא מִטְעֵי:
מְטוּל דִטְנָנָא חֵמְתָא דְגַבְרָא וְלָא חָיִס בְּיוֹמָא דְפוּרְעַנָא:
וְלָא נָסֵב בְּאַפֵּיהּ דְכָל דְיָהֵב לֵיהּ מוֹהֲבָא וְלָא מִתְּפֵס כַּד תַּסְגֵא שׁוֹחֲדָא:


Chapter 7

בְּרִי נְטַר מֵימְרִי וּפִקוּדַי תִּטְשֵׁי גַבָּךְ:
נְטַר פִּקוּדַי וֶחֱיֵהּ וְנִימוּסֵי הֵיךְ בַּבְתָא דְעַיְנָא:
קְטוֹר אִנוּן עַל אֶצְבְּעָתָךְ כְּתוּב אִנוּן עַל לוּחַ דְלִבָּךְ:
אֶמַר לְחָכְמְתָא אֲחָתִי אַנְתְּ וּמוֹדַעְתָּא קְרִי לִבְיוּנְתָּא:
דְנִנְטְרָךְ מִן אִתְּתָא חִילוֹנִיתָא וּמִן נוּכְרֵיתָא דִשְׁעִיעָן מִלָהָא:
מְטוּל דְמִן כַּוַיָא זְעֵרָתָא דְבֵיתִי אַדְקֵת וּמִן חֲרַכִּין דְדִירָא:
וַחֲזֵית בְשַׁבְרֵי וְאִסְתַּכְּלֵית בִּטְלָאֵי וּתְמַהֵית בַּחֲסִיר רַעֲיוֹנָא:
עָבֵר בְּשׁוּקָא לִקְבֵל פִּנְתָהּ וּבְאָרְחָא דְבַיְתָהּ מְהַלֵךְ:
בְּרַמְשָׁא בְמַעֲרָב יוֹמָא בַּחֲשׁוֹכָא דְלֵילְיָא וּבַחֲבִירָה:
וְהָא אִתְּתָא לְעוּרְעֵיהּ בְּאַסְכְּמָא דִזְנַיְתָא דְמַפְרְדָא לִבָּא דְעֻלֵימֵי:
וּמָרָדְתָּא הִיא וּפָרִדְתָּא בְּבֵיתָא לָא שָׁכְנָן רִגְלָהָא:
בְּעִדָנָא בְשׁוּקֵי בְּעִדָנָא בִשְׁקָקֵי וְלִקְבֵל כָּל פִּנְתָא דְיָאַיָא כָּמְנָא:
וְאַתְקְּפַת בֵּיהּ וּנְשַׁקְתֵּיהּ וְאַחְצִפַת אַפָּהָא וַאֲמַרַת לֵיהּ:
דִבְחֵי דְקָרְבָּנֵי עֲלַי יוֹמָנָא שַׁלְמֵית נִדְרָי:
מְטוּל הֵיכְנָא נְפָקֵית לְאוּרְעָךְ דְמַפְכָא הֲוֵית לְרָגְשָׁא וַאֲמַרֵת אֶדְבְּרִנָךְ:
בְּתַשְׁוָיָתָא שַׁוְיֵת עַרְסִי וּבִקְרָמָא קְרִמְתָּא מִצְרָאָה:
רַסֵית עַל עַרְסִי מוֹרָא וְכוּרְקְמָא וְקוּנְמָא:
תָּא נִתְבְּסַם בְּרַחֲמָתָא עַד צַפְרָא וְנֶעְסַק חַד לְחַד בְּרִגְאֲגָתָא:
דְגַבְרָא לֵית הוּא בְּבֵיתָא אֱזֵיל בְּאוֹרַח רְחִיקָא:
צְרָרָא דְכַסְפָּא נְסַב בִּידֵיהּ וּלְיוֹמָא דְעֵדָא אָתֵי לְבַיְתֵיהּ:
וְאַטְעֵי יָתֵיהּ בְּסוּגְיָא דְמִלָהָא וּבִשְׁעִיעוּתָא דְסִפְוָתָהָא תְּפַתֵּיהּ:
וְהוּא אָזֵל בַּתְרָאָה שְׁלִיָאִית הֵיךְ תּוּרָא דְאָזֵיל לְוַת טִבְחָא וְהֵיךְ כַּלְבָּא לְאִסוּרָא:
וְהֵיךְ אַיְלָא דְמַפְרִיחַ גִירָא בְּכַבְדֵיהּ וּמִסְתַּרְהַב הֵיךְ צַפְרָא לְוַת פּוּחָא וְלָא יְדַע דִלְמוֹתָא דְנַפְשֵׁיהּ אָזֵיל:
וְהַשְׁתָּא בְנַיָא שְׁמַעוּן לִי וַאֲצִיתוּ לְמֵימְרִי דְפוּמִי:
לָא יִסְטֵי לִבָּךְ לְאָרְחָתָהָא וְלָא תִטְעֵי בִּשְׁבִילָהָא:
מְטוּל דְסַגִיעֵי קְטִילַיָא אַפְּלַת וַעֲשִׁינִין כּוּלְהוֹן קְטִילַיָא:
אָרְחָתָא דִשְׁיוֹל בַּיְתָהּ נָחֲתָן לְקִיטוֹנֵי דְקִבְרָא:


Chapter 8

מְטוּל הֵיכְנָא חָכְמְתָא תִקְרָא וּבְיוּנָא תִרְמֵי קָלָא:
בְּרֵישׁ רָמָתָא עַל אָרְחָא אִיתָא וּבֵינָת שְׁבִילֵי קָיְמָא:
וְעַל תַּרְעֵי בְּפוּמָא דְקִרְיָא וּבְמַעֲלָנָא דְתַרְעֵי מִשְׁתַּבְּחָא וְאָמְרָה:
לְכוֹן גַבְרֵי קָרִינָא וְקָלִי עַל בְּנֵי נָשָׁא:
אִתְבַּיְנוּ שַׁבְרֵי עֲרִימוּתָא וְשַׁטְיֵי נִסְתַּכְּלוּן בְּלִבְּהוֹן:
שְׁמַעוּ מְטוּל דִשְׁרִירוּתָא מְמַלְלָא אֲנָא וּמְמַלֵל פּוּמִי תְרִיצוּתָא:
מְטוּל דְקוּשְׁטָא רָנֵא פּוּמִי וְרִיחוּקָא דְשִׂפְוָתִי רִשְׁעָא:
וּבְצִדְקוּתָא אִנוּן כָּל מֵימְרֵי פוּמִי וְלֵית בְּהוֹן פִּתּוּלָא וְעִקוּמָא:
וְכוּלָן גַלְיָן לֶאֱנָשׁ דְמִתְבַּיֵן וּתְרִיצִין לְאִלֵין דְצָבְאִין בִּידִיעֲתָא:
קַבִּילוּ מַרְדוּתָא וְלָא כַסְפָּא וּגְבוּ לְכוֹן יְדִיעֲתָא מִן דַהֲבָא סְנִינָא:
מְטוּל דְטָבָא חָכְמְתָא מִן כֵּיפֵי טָבָתָא וְכָל מִדַעַם לָא פָחֵים לָהּ:
אֲנָא חָכְמָתָא דָרֵית עֲרִימוּתָא יְדִיעֲתָא וְתַרְעִיתָא מַשְׁכְּחָא אֲנָא:
דְחַלְתָּא דַיְיָ סָנְיָא בִישְׁתָּא גֵאוּתָא וְרָמוּתָא וְאָרְחָא בִישְׁתָּא וּפוּמָא הֲפִיכָא סָנְיָא אֲנָא:
דִי לִי הִיא תַרְעִיתָא וּמִלְכָּנָא וּבְיוּנָא וְגִבָּרוּתָא:
מְטוּל אֲנָא מַלְכֵי מִלְכִין וְשַׁלִיטֵי אֲנָא מָשְׁחָא בְצִדְקוּתָא:
מְטוּל אֲנָא רַבְרְבָנֵי מִתְרַבְרְבִין וְסַרְכֵי כֻּלְהוֹן דַיָנֵי דִתְרִיצוּתָא:
אֲנָא רָחֲמָא רָחֲמַי וְאִלֵין דִמְקַדְמִין לִי יִשְׁכְּחֻנַנִי:
עֻתְרָא וִיקָרָא דִילִי מָמוֹנָא וּמַזָלָא וְצִדְקְתָא:
טָבִין פִּרְיַי מִן דַהֲבָא סְנִּינָא וּמִן דַהֲבָא אוֹבְרִיזִין וַעֲלַלְתִּי מִן סַנְיָא גַבְיָא:
בְּאָרְחָתָא דְצִדְקְתָא מְהַלְכָא אֲנָא בְּגוֹ שְׁבִילֵי דְדִינָא:
דְאוֹרִית לְרַחֲמַי שְׁנַיָא סַגִיאָתָא וְסִימָתְהוֹן אֲמַלֵא:
אֱלָהָא בָרְאֲנִי בְּרֵישׁ בִּרְיְתֵיהּ וּמִן קֳדָם עוֹבָדוֹי מִן רֵישׁ:
וּמִן קֳדָם עַלְמָא אִתְתַּקְנֵית מִן רֵישֵׁיהּ וּמִן קֳדָם דְתֶהֱוֵי אַרְעָא:
עַד לָא נֶהֱווֹן תְּהוֹמֵי אִתְיְלִידֵית וְעַד דְלָא נֶהֱווֹן מַעְיְנֵי עִשׁוּנֵי דְמַיָא:
קְדִים עַד לָא נִטְבְּעוּן טוּרֵי וּקְדָם רָמָתָא אִתְבְּנֵית:
עַד לָא עֲבַד אַרְעָא וְנַחֲלֵי וְרֵישׁ עַפְרָא דְתֵבֵל:
כַּד אַתְקֵין שְׁמַיָא תַּמָן הֲוֵית וְעַד חָג חוּגְתָא עַל אַפֵּי תְהוֹמָא:
וְכַד אַגְרִים עֲנָנֵי מִלְעֵיל וְכַד אַעְשִׁין מַעְיְנֵי תְהוּמָא:
וְכַד שָׂם לְיַמָא תְּחוּמֵיהּ וּמַיָא לָא עָבְרִין לֵיהּ (וְכַד) שָׂם שַׁתְאַסַיָא דְאַרְעָא:
וַהֲוֵית בְּצִדוֹי מְהֵימַנְתָּא וְכִדְשִׁבּוּחִין הֲוֵית כָּל יוֹמָא וְיוֹמָא חָדְיָא אֲנָא קֳדָמוֹי בְּכָל זְמַן:
חָדְיָא הֲוֵית בְּתֵבֵל אַרְעֵיהּ וְשִׁבּוּחֵי בִּבְנֵי נָשָׁא:
וְהַשְׁתָּא בְנַיָא שְׁמַעוּן לִי וְטוּבוֹי לְמַן דְנָטַר אוֹרְחָתַי:
שְׁמַעוּ מַרְדוּתָא וְאִתְחַכְּמוּ וְלָא תְדִישׁוּן:
טוּבוֹי לְבַר נָשָׁא דְשָׁמֵעַ לִי וְנִשְׁקוֹד עַל אַסְקוּפָתַי בְּכָל יוֹמָא וְיוֹמָא לְמִנְטַר סִפֵּי דְתַרְעָא:
מְטוּל מַן דְמַשְׁכַּח לִי מַשְׁכַּח חַיֵי וְתֶהֱוֵי לֵיהּ רְעוּתָא מִן קֳדָם אֱלָהָא:
וּמַן דְחָטֵי עֲלַי מְחַבֵּל נַפְשֵׁיהּ וְכוּלְהוֹן שָׂנְאַי רָחֲמֵי לְמוֹתָא:


Chapter 9

חָכְמְתָא בְּנָת בֵּיתָהּ וְעַתְּדַת בֵּיהּ שַׁבְעָא עַמוּדִין:
וּנְכִסַת נִכְסָתָא וּמְזַגַת חַמְרָהּ וְסַדְרַת פָּתוֹרְתָּהּ:
וְשַׁדְרַת טַלְיְתָהָא דְתִקְרְיָן עַל גִיב רָמָתָא עֲשִׁינָתָא דִנְצִירָן:
מַן דִשְׁבַר נֵאתֵא לְוָתִי וַחֲסִיר רַעֲיָנָא אֲמַרַת לֵיהּ:
אֱתוּ אֲכוּלוּ לַחֲמִי וְאִשְׁתּוּ חַמְרָא דִמְזַגֵית:
שְׁבוּקוּ מִנְכוֹן חֲסִירוּת רַעְיוֹנְכוֹן וִחְיוּ וְהַלִיכוּ בְאָרְחָא דִבְיוּנָא:
דְרָדֵי מְמִיקְנָא נָסֵיב לֵיהּ צַעֲרָא וּמַכְסְנוּתָא לְרַשִׁיעָא מוּמָא הוּא לֵיהּ:
לָא תְכוּס לִמְמִקְנָא דְלָא נִסְנְיָךְ אֲכֵיס לְחַכִּימָא דְנִרְחֲמָךְ:
אֲלֵיף לְחַכִּימָא וְיִתְחַכֵּם תּוּב אוֹדַע לְצַדִיקָא וְיוֹסֵף מַנְדְעָא:
שֵׁירוּי דְחָכְמְתָא דְחַלְתֵּיהּ דֶאֱלָהָא וִידִיעֲתָא דְקַדִישֵׁי בְיוּנָא:
מְטוּל דְבָהּ נִסְגְיָן יוֹמָתָךְ וְיוֹסְפוּן לָךְ שְׁנַיָא דְחַיֵי:
אִין חַכֵּימְתָּא לְנַפְשָׁךְ חַכֵּימְתָּא וְאִם תֶּהֱוֵי מֵמִיק בִּלְחוֹדָיִךְ תִּטְעָן:
אִתְּתָא סַכְלְתָא וּפְרִידְתָּא שִׁבְרָתָה וְלָא יָדְעָה טָבְתָא:
וְיָתְבָה עַל תְּרַע בֵיתָהּ עַל כּוּרִסַיָא רָמָא וַעֲשִׁינָא:
וְקָרְיָא לְעָבְרֵי אָרְחָא דִתְרִיצֵי אוֹרְחָתְהוֹן:
מְטוּל מַן דִשְׁבַר נֵאתֵא לְוָתָהּ וַחֲסִיר רַעֲיָנָא וְאָמְרָה לֵיהּ:
מַיָא גְנוּבַיָא חַלְיָן וְלַחְמָא דְטִימוּרָא בַּסִימָא:
וְלָא יְדַע דְגוּבְרִי אַפְּלַת תַּמָן וּבְעִמְקֵי דִשְּׁיוֹל כָּל דִמְזַמְנִין לָהּ:


Chapter 10

מַתְלוֹי דִשְׁלֹמֹה בַּר חַכִּימָא נֶחֱדֵי אֲבוּי וּבְרָא סַכְלָא מְחַמֵץ לְאִמֵיהּ:
לָא מְוַתְּרִין אוֹצְרֵי דְרַשִׁיעָא וְצִדְקְתָא מְפַצְיָא מִן מוֹתָא בִּישָׁא:
לָא מַכְפֵן אֱלָהָא נַפְשֵׁיהּ דְצַדִיקָא וְקִנְיָנָא דְרַשִׁיעֵי נִסְחוֹף:
מִסְכְּנוּתָא מְמַכְכָא לְגַבְרָא רַמְיָא וִידָא דְכָשֵׁרָא מְעַתְּרָה לְהוֹן:
דְפָלֵיחַ בְּקַיְטָא בְּרָא סוּכְלְתָנָא הוּא וּדְדָמֵיךְ בְּחַצְדָא בְּרָא הוּא מְבַהֲתָנָא:
בִּרְכְּתָא תֶהֶוְיָן עַל רֵישֵׁי דְצַדִיקַיָא וּבְפוּמְהוֹן דְרַשִׁיעֵי נְכַסֵי חֲטוֹפָא:
דוּכְרָנָא דְצַדִיקֵי בִּרְכְתָא וּשְׁמָא דְרַשִׁיעֵי נִדְעָךְ:
דְחַכִּים לִבֵּיהּ יְקַבֵּל פּוּקְדָנָא וְסַכְלָא בְּשִׂפְוָתֵיהּ מִתְאֲחֵד:
דִמְהַלֵךְ בִּתְמִימוּתָא נֵיזֵל בְּסַעֲדָא וְדִמְעַקְמָן אוֹרְחָתֵיהּ נִתְיְדָע:
דְרָמֵז בְּעַיְנוֹהִי יָהֵב כְּאֵבָא וְסַלִיף בְּשִׂפְוָתֵיהּ מִתְאֲחֵד:
מַבּוּעָא דְחַיֵּי פּוּמָא דְצַדִיקֵי וּפוּמְהוֹן דְרַשִׁיעֵי נְכַסָא חֲטוֹפָא:
סְנִיאֲתָא תְּגָרַג תִּגְרֵי וְעַל כֻּלְהוֹן סוּרְחָנֵי מְכַסָא רַחֲמוּתָא:
בְּשִׂפְוָתֵי דְסוּכְלְתָנָא תִּשְׁכַּח חָכְמְתָא וְשִׁבְטָא לְפִגְרָא דַחֲסַר רַעֲיָנָא:
חַכִּימֵי נִטְשׁוּן יְדִיעֲתָא וּפוּמֵיהּ דְשַׁטְיָא שֵׁצְיָא קָרִיב:
קִנְיָנָא דְעַתִּירָא כְּרַכָּא דְעוּשְׁנֵיהּ וְשֵׁצְיָא דְמִסְכְּנָא צְרִיכוּתְהוֹן:
עוֹבָדֵי דְצַדִיקָא לְחַיֵי עֲלַלְתֵּיהּ דְרַשִׁיעָא לַחֲטוּתָא:
אוֹרַח דְחַיֵי נָטְרֵי מַרְדוּתָא וּדְשָׁבֵק מַכְסְנוּתָא תָעֵי:
מַכְמֵין בְּעֵל דְבָבָא סִפְוָתָא דְשִׁקְרָא וּמַפִּיק טָבָא הוּא סִכְלָא:
בְּסוּגְאָה דְמִלֵי לָא פָסֵק חוֹבָא וּדְחָשֵׂךְ שִׂפְוָתֵיהּ שׂוּכְלְתָנָא:
סָאמָא גַבְיָא לִשְׁנֵיהּ דְצַדִיקָא וְלִבָּא דְרַשִׁיעֵי מַחֲתָא:
שִׂפְוָתָא דְצַדִיקֵי רָעְיָן סַגִיאֵי וְשַׁטְיֵי בַּחֲסֵירוּת רַעְיָנָא יְמוּתוּן:
בִּרְכְּתָא דֶאֱלָהָא הִיא מְעַתְּרָא וְלָא נוֹסֵף כֵּיבָא עִמָהּ:
כַּד גָחַךְ סִכְלָא עָבַד עֲבִידְתָּא וְחָכְמְתָא לְגַבְרָא דְמִתְבַּיֵן:
חֲרִיצוּתָא דְרַשִׁיעָא הִיא אָתְיָא לֵיהּ וְרִגְגְתָא דְצַדִיקַיָא תִּתְיְהֵב לְהוֹן:
הֵיךְ דְיֶעְבַּר עַלְעוֹלָא הֵיכְנָא נֶעְבַּר רַשִׁיעָא וְצַדִיקָא שִׁתְאֲסָיָא בְעַלְמָא:
הֵיךְ חוּמְצָא לְשִׁנֵי וְכִתְּנָנָא לְעַינֵי הֵיכְנָא שְׁלִיחָא עַטְלָא לִמְשַׁלְחוֹי:
דְחַלְתֵּיהּ דֶאֱלָהָא תּוֹסֵף יוֹמָתָא וּשְׁנֵי דְרַשִׁיעֵי נִזְעֲרָן:
סִבְרְהוֹן דְצַדִיקֵי חֶדְוָתָא וְסִבְרָא דְרַשִׁיעֵי נֵאבֵד:
מַעְשְׁנָא לִתְמִימֵי אוֹרְחֵיהּ דֶאֱלָהָא וְשֵׁצְיָא נֶהֱוֵי לְאִלֵין דְעָבְדִין עַוְתָא:
צַדִיק לַעֲלָם לָא נְזוּעַ וְרַשִׁיעֵי לָא יִתְוַעְדוּן בְּאַרְעָא:
פּוּמֵיהּ דְצַדִיקָא מַבְעָא חָכְמְתָא וְלִישְׁנָא דַהֲפִיכוּ נִתְפְּסַק:
שִׂפְוָתֵיהּ דְצַדִיקָא יֵדְעוּן צִבְיוֹנָא וּפוּמְהוֹן דְרַשִׁיעֵי מַהֲפָךְ:


Chapter 11

מְסָחְתָּא דְנִכְלָא מְרַחַקְתֵּיהּ דֵאלָהָא וּבְמַתְקְלָא תְּרִיצָא צִבְיוֹנֵיהּ:
הֵיךְ דְעֵלָא זֵידוֹנְתָּא עָלֵל צַעֲרָא וּלְאִלֵין דִצְנִיעִין חָכְמְתָא:
תְּמִימוּתָא דִתְרִיצֵי תַדְבֵּר אִנוּן וּנְטַלְטְלוּן בָּזוֹזֵי וְנִדְכִנוּן:
לָא מַהֲנֵי שִׁקְרָא בְיוֹמָא דְרוּגְזָא וְצִדְקְתָא מְפַלְטָא מִן מוֹתָא בִישָׁא:
צִדְקַתְהוֹן דִתְמִימֵי תְּתָּרֵץ אוֹרְחָתֵיהּ וּבְרִשְׁעֵיהּ נָפֵל רַשִׁיעָא:
צִדְקְתָא דִתְרִיצֵי תִפְצֵי אִנוּן וּבָזוֹזֵי בְשִׁלוּמְהוֹן מִתְאַחֲדִין:
כַּד מִית גַבְרָא רַשִׁיעָא יוֹבִיד סִבְרֵיהּ וְסִבּוּרְהוֹן דְאִלֵין דְעָבְדִין עָאתָא יֵיבַד:
צַדִיקָא מִן עַקְתָּא אִשְׁתֵּיזֵב וְעָל בִּישׁ תְּחוֹתוֹהִי:
נִכְלָא בְּפוּמֵיהּ מְחַבֵּל חַבְרֵיהּ וְצַדִיקֵי בִּידִיעַתְהוֹן מִשְׁתֵּיזְבִין:
בְּטָבַתְהוֹן דְצַדִיקֵי תְּדוּץ קִרְיַתְהוֹן וּבְּיוּבְדָנָא דְרַשִׁיעֵי חֶדְוָתָא:
בְּבִרְכַּתְהוֹן דְצַדִיקֵי תִּתְרוֹמַם מְדִנְתָּא וּבְפוּמְהוֹן דְרַשִׁיעֵי תִּתְעַקָר:
דְשַׁט לְחַבְרֵיהּ חֲסִיר רַעְיָנָא הוּא וְגַבְרָא דְמִתְבַּיֵן שָׁתֵיק:
אָכֵל קֻרְצָא גָלֵי רָזָא וְדִמְהֵמָן בְּרוּחֵיהּ מְכַסֵי מִלְתָא:
בְּאַתְרָא דְלֵית מְדַבְּרָא נָפֵל עַמָא וּפוּרְקָנָא יֵיתֵי בְסוּגְעָה דְמִלְכְּתָנוּתָא:
בִּישָׁא מַבְאֵשׁ בְּצַדִיקָא מְטוּל דְהוּא עֲרַב חִילוֹנַי וְסָנֵי לְאִלֵין דְסָיְמִין סִבְרֵהוֹן בֵּאלָהָא:
אִתְּתָא חֲסִידְתָּא פַלְגָא אַיְקָרָא וַעֲשִׁינֵי רָהֲטִין בָּתַר עוּתְרָא:
פָּרֵיעַ טָבְתָא לְנַפְשֵׁיהּ גַבְרָא חֲסִידָא וּדְמוֹבֵד גוּשְׁמֵיהּ נַכְזְרָיָא:
רַשִׁיעָא עָבֵד עוֹבָדָא דְשִׁקְרָא וּדְזָרֵעַ לְצִדְקְתָא קוּשְׁטֵיהּ הוּא אַגְרֵיהּ:
הֵיכְנָא מַן דְעָבֵד צִדְקְתָא לְחַיֵי נְטִיר וּדְרָדֵף בִּישְׁתָּא נְטִיר לְמוֹתָא:
מְרָחֵק אֱלָהָא לַעֲקִימֵי לִבָּא וְצָבֵי בְּאִלֵין דִתְמִימִין:
דְמוֹשִׁיט אַיְדָא עַל חַבְרֵיהּ לָא מִזְדַכֵּי מִן בִּישְׁתָּא וְזַרְעָא דְצַדִיקֵי מִתְפְּרֵק:
קָדָשֵׁי דְדַהֲבָא בִּנְחִירֵי דַחֲזִירְתָּא הֵיכְנָא אִתְּתָא דְשַׁפִּירֵי וְסָרֵי טַעֲמָא:
רִגְתָא דְצַדִיקֵי בְּטָבְתָא וְסִבּוּרָא דְרַשִׁיעֵי בְרוּגְזָא:
אִית דְפָרֵד וּמוֹסִיף תּוּב וְחָשֵׂיךְ מִן תְּרִיצוּתָא חוּסְרָנָא לֵיהּ:
נַפְשָׁא דְבִרְכְּתָא תִדְהַן וּמַן דִמְאַלֵף אַף הוּא יֵלִיף:
מַן דְכָלֵא עִבּוּרָא בְּאוּלְצָנָא נִשְׁבְּקוּנֵיהּ לִבְעֵל דְבָבוֹי וּבִרְכְּתָא תֶהֱוֵי לְאִנָא דִמְזַבֵּן:
דְמַקְדִים טָבְתָא בָּעֵי צִבְיָנָא וְתָבֵעַ בִּישְׁתָּא אָתְיָא עֲלוֹי:
דִמְסַבֵּר בְּעוּתְרֵיהּ הוּא נָפֵל וְאֵיךְ טַרְפָא צַדִיקֵי מַפְרְחִין:
עָכֵר בֵּיתֵיהּ יֵרֵית פָּחֲתָא וְסִכְלָא יֶהֱוֵי עַבְדָא לְחַכִּים לִבָּא:
פֵּרוֹי דְצַדִיקָא אִילָנָא דְחַיֵי וּמְקַבְּלָנוּתָא דְנַפְשֵׁי חָכְמְתָא:
הֵן צַדִיקָא בְּאַרְעָא מִתְחַסָן וְרַשִׁיעֵי וְחַטָאֵי סָיְפִין מִן אַרְעָא: 

Chapter 12

מַן דְרָחֵים מַרְדוּתָא רָחֵם יְדִיעֲתָא וְסָנֵי מַכְסָנוּתָא בּוּרָא הוּא:
טָב מַן דְקַבֵּל רְעוּתֵיהּ דֶאֱלָהָא וְגַבְרָא רַשִׁיעָא רְעִיעָא תַרְעִיתֵיהּ:
לָא נִתְקַן בַּר נָשָׁא בְּרִשְׁעָא וְעִקָרְהוֹן דְצַדִיקֵי לָא נְזוּעַ:
אִתְּתָא כְשַׁרְתָּא כְּלִילָא לְבַעֲלָהּ וְאִנְתְּתָא בִּישְׁתָּא הֵיךְ מַלְטִיתָא בְּקַיְסָא הֵיכְנָא מֵיבְדָא גַרְמוֹי דְגַבְרָהּ:
מַחְשְׁבָתְהוֹן דְצַדִיקֵי דִינָא מַדְבְּרָנוּתָא דְרַשִׁיעֵי רַמָיוּתָא:
מִלֵי דְרַשִׁיעֵי כָּמְנִין לִדְמָא וּפוּמְהוֹן דִתְרִיצֵי מַפְצֵי לְהוֹן:
נִתְהַפְּכוּן רַשִׁיעֵי וְלָא נִשְׁתַּכְּחוּן וּבֵיתְהוֹן דְצַדִיקֵי יְקוּם:
גַבְרָא מִשְׁתַּבַּח בְּפוּמָא דְסוּכְלְתָנוּתֵיהּ וַחֲסִיר רַעֲיְנָא יֶהֱוֵי לִשְׁטוּתָא:
טָב הוּא זְלִילָא וְעַבְדֵי אִית לֵיהּ מִן הוּא דְמִתְיַקַר וַחֲסִיר לַחְמָא:
יָדֵיעַ צַדִיקָא נַפְשָׁא דִבְעִירֵיהּ וְרַחֲמֵיהוֹן דְרַשִׁיעֵי נַכְזְרָיוּתָא:
דְפָלַח בְּאַרְעֵיהּ יִסְבַּע לַחְמָא וּדְרָדֵף בָּתַר סְרִיקוּתָא חֲסַר רַעְיָנָא הוּא:
רָאֵג רַשִׁיעָא מְצוּדְתָּא בִישְׁתָּא וְעִקָרְהוֹן דְצַדִיקֵי נִתְקַיֵם:
בְּחוֹבָא דְשִׂפְוָתָא מַתְקַל בִּישָׁא וּפָלִיט צַדִיקָא מִן עָקְתָא:
גַבְרָא מִן פְּרִי פוּמֵיהּ יִשְׂבַּע טָבְתָא וְכָל בַּר נָשׁ הֵיךְ עוֹבַד אַיְדוֹ מִתְפְּרִיעַ:
אָרְחֵיהּ דְסַכְלָא תְרִיצָא בְּאַפּוֹי וּדְשָׁמֵעַ לְעֵיצְתָא חַכִּימָא הוּא:
שַׁטְיָא כַּד יוֹמֵיהּ מוֹדַע רוּגְזֵיהּ וַעֲרִים מְכַסֵי צַעֲרֵיהּ:
מַן דְמַסְהֵיד הֵימָנוּתָא נִתְנֵי צַדִיקוּתָא וְסָהֵד דְשִׁקְרָא רַמָאָה הוּא:
אִית דְאִמְרֵיהּ סַפְסֵירָא רָגְשָׁא וְלִישָׁנָא דְחַכִּימֵי מָאסְיָא:
שִׂפְתָא דְקֻשְׁטָא תִתַּקֵן לַעֲלָם וְסַהֲדָא מִסְתַּרְהֵב כְּלִישְׁנָא דְשִׁקְרָא:
רַמָיוּתָא בְּלִבְּהוֹן דְחָשְׁלִין בִּשְׁתָּא וּלְאִלֵין דְיָעֲצִין שְׁלָמָא חֶדְוְתָא תֶהֱוֵי:
לָא שַׁפִּיר לְצַדִיקָא כָּל מִדָעַם דְעָאתָא וְרַשִׁיעֵי מָלְיָן בִּישְׁתָּא:
מְרַחֲקָתֵיהּ דֶאֱלָהָא סִפְוָתֵי דְשִׁקְרָא וּבְאִלֵין דְעָבְדִין הֵימָנוּתָא מִתְרְעֵי:
בַּר נַשׁ עֲרִימָא מְכַסֶה יְדִיעֲתָא וְלִבְּהוֹן דְסַכְלֵי סָנֵי יְדִיעֲתָא:
אַיְדָא דְתַקִיפֵי תִשְׁלַט וְרַמָאֵי יְהוֹן לְמִיסָא:
מִלְתָא דְחִילְתָּא בְּלִבֵּיהּ דְגַבְרָא מְדַחֲלָא וּמִלַיָא טָבַיָא מְחַדְיָן לֵיהּ:
טָב מִן חַבְרֵיהּ צַדִיקָא וְאָרְחֲהוֹן דְרַשִׁיעֵי מַתְעֵי לְהוֹן:
לָא נִסְתַּקְבֵּל צֵידָא לְגַבְרָא נְכִילָא וּמַזָלֵיהּ דְבַר אֱנָשׁ דַהֲבָא יַקִירָא:
בְּאָרְחָא דְצִדְקָא חַיֵי וְאוֹרַח דְעַוְתָנָא לְמוֹתָא:


Chapter 13

בַּר חַכִּימָא מְקַבֵּל מַרְדוּתָא דְאַבָּא וּבְרָא מְמִקְנָא לָא מְקַבֵּל בַּעֲתָא:
גַבְרָא מִן פְּרִי פוּמִי נִסְבַּע טָבְתָא וְנַפְשֵׁהוֹן דְבָזוֹזֵי תִתְחַטֵף:
דְנָטַר פּוּמֵיהּ מִזְדְהַר בְּנַפְשֵׁיהּ וּפְתִיחַ שִׂפְוָתֵיהּ סֵינוּ שֵׁצְיָא אִית לֵיהּ:
מִתְרַגְרְגָא נַפְשֵׁיהּ דְעַטְלָא מִדָעַם וְלָא מַיְתֵי לָהּ וְנַפְשֵׁהוֹן דִתְקִיפֵי תִדְהַן:
מִלְתָא דְשִׁקְרָא סָנֵי צַדִיקָא וְרַשִׁיעָא נִבְהַת וְנֶחְפַּר:
צִדְקְתָא תִּנְטוֹר לְאִלֵין דִתְמִימִין בְּאָרְחַתְהוֹן וְרַשִׁיעָא מְטַלְטֵל בַּחֲטוֹהִי:
אִית דִמְעַתֵּר נַפְשֵׁיהּ וְלֵית כָּל מִדָעַם וּמְמַסְכֵּן נַפְשֵׁיהּ וּמַזָלֵיהּ סַגִיאָה:
אִית לֵיהּ פּוּרְקָנָא דְנַפְשֵׁיהּ דְגַבְרָא עוּתְרֵיהּ וּמַסְכְּנָא לָא מְקַבֵּל בַּעְתָא:
נוּהֲרֵי דְצַדִיקֵי נִרְוַז וּשְׁרָגָא דְרַשִׁיעֵי נִדְעָךְ:
לְחוֹד בִּזְדָנוּתָא אָתְיָא מַצוּתָא וְאִלֵין דְמִתְמַלְכִין חַכִּימֵי אִנוּן:
מַזָלָא מִן עַוְלָא דְמָרֵיהּ יִזְעַר וּדְמַכְנֵשׁ וְיָהַב לְמַסְכְּנָא יַסְנֵי מָמוֹנֵיהּ:
מַן דִּמְשַׁדֵי לְמַעְדְרֵיהּ טָב מִן דְתָלֵי בְּסִבְרָא וְאִילָנָא דְחַיֵי רִגְתָא מַיְתָא:
דְבָזֵי עַל מִלְתָא נִתְחַבֵּל מִנָהּ וּדְדָחֵל מִפּוּקְדָנָא מִשְׁתְּלָם טָבְתָא:
נִימוֹסָא דְחַכִּימָא מַבּוּעַ דְחַיֵי לְמִסְטֵי מִן פָּחָא דְמוֹתָא:
שִׂכְלָא טָבָא יָהֵב חֶסְדָא וְאָרְחָא תַּקִיפָא דְבָזוֹזֵי תֵיבָד:
כָּל עֲרִימָא עֲבִידְתֵּיהּ מִדְעַתָּא וְסִכְלָא פָּרֵס לֵיהּ לְשַׁטְיוּתָא:
שְׁלִיחָא בִישָׁא יִפֵּל בְבִישְׁתָּא וְאִזְגַדָא מְהֵימְנָא אָסְיָא הוּא:
מִסְכְּנָא וּמַן לֵיהּ צַעֲרָא מָרֵשׁ מַרְדוּתָא וּדְמִזְדְהֵר בְּמַכְסְנוּתָא מִתְיַקַר:
רִגְתָא דְיָאֲיָא תְּבַסֵם נַפְשָׁא וּמְרַחַקְתָּא דְסַכְלֵי פְּרִיקָא מִן יְדִיעֲתָא:
דִמְהַלֵךְ עִם חַכִּימֵי נִתְחַכַּם וְדִמְחַבָּר לְסַכְלֵי נִבְאַשׁ לֵיהּ:
לְחַטָאֵי תִּרְדַף בִּישְׁתָּא וְצַדִיקֵי יִשְׁתַּלְמוּן טָבְתָא:
גַבְרָא טָבָא מוֹרִית לִבְנֵי בְנוֹהִי וּמִתְנַטַר לְצַדִיקָא עוּתְרֵיהּ דְחַטָאָהּ:
רַבָּא אָכִיל אֲרַע לְמִסְכְּנָא וְאִית גַבְרָא מִתְנְגֵד בְּלָא דִינָא:
דְחָשֵׂךְ שִׁבְטֵיהּ סָנֵי בְּרֵי וּדְרָחֵם לֵיהּ מְקַדֵם לֵיהּ מַרְדוּתָא:
צַדִיקָא אָכֵל וְשָׂבְעָא נַפְשֵׁיהּ וּכְרֵיסָא דְרַשִׁיעֵי תֶּחְסָר:


Chapter 14

חַכִּימְתָּא דִנְשַׁיָא בָּנְיָא בֵיתָהּ וְשַׁטְיְתָא בִּידָהָא עָקְרָא לָהּ:
דִמְהַלֵךְ בִּתְרִיצוּתָא דָחֵל מִן קֳדָם אֱלָהָא וְדַעֲשִׁיק בְּאוֹרְחָתֵיהּ שָׁאַט לֵיהּ:
בְּפוּמֵיהּ דְשָׁטְיָא זַקְתָּא דְצַעֲרָא וְשִׂפְוָתְהוֹן דְחַכִּימֵי נִנְטְרָן אִנוּן:
אֲתַר דְלֵית תּוֹרָא דַכְיָן אוּרְוָתָא וְסוּגְעָא דַעֲלַלְתָּא בְּחַיְלֵיהּ דְתוֹרָא:
סָהֲדָא מְהֵימְנָא לָא מְכַזֵב וְדִמְמַלֵל כַּדְבוּתָא סַהֲדָא רִגְלָא הוּא:
בָּעֵי מְמִיקְנָא חָכְמְתָא וְלֵית וִידִיעֲתָא לְמַן דְמִתְבַּיֵן זְלִילָא:
אֱזֵל בְּאָרְחָא אַחֲרִיתָא מִן קֳדָם סִכְלָא דְלֵית בְּשִׂפְוָתֵיהּ יְדִיעֲתָא:
חָכְמְתָא דַעֲרִימָא בְּיוּנָא דְאָרְחָא וּבְשַׁטְיוּתָא דְסַכְלֵי רַמָיוּתָא:
כְּסִילֵי מָתְלִין בְּחֶטְאָה וּבֵינָת תְּרִיצֵי רְעוּתָא:
לִבָּא יָדֵיעַ מְרִירוּתָא דְנַפְשֵׁיהּ וּבְחֶדְוָתֵיהּ לָא מִתְעָרַב נוּכְרָאָה:
בֵּיתָא דְרַשִׁיעֵי יִשְׁתֵּיצֵי וּמַשְׁכְּנָא דִתְרִיצֵי מַפְרִיחַ:
אִית אוֹרְחָא דְסָבְרִין בְּנֵי נָשָׁא דִתְרִיצָא הִיא וְסוֹפָהּ אוֹרְחָא דְמוֹתָא:
אַף בְּגוּחֲכָא נִכְאַב לִבָּא וְסוֹפָא דְחֶדְוָתָא חֲמוּצָא:
מִן אוֹרְחָתֵיהּ נִסְבַּע מַן דִמְדִיחַ לִבֵּיהּ וְגַבְרָא טָבָא נִסְבַּע מִן דְחַלְתֵּיהּ:
שַׁבְרָא מְהֵימָן לְכָל מִלֵי וַעֲרִימָא מִתְבַּיֵן לְטָבְתֵיהּ:
חַכִּימָא דָחֵל וּמַסְטֵא מִן בִּישְׁתָּא וְסַכְלָא מִתְחַלֵט בְּסַכְלוּתָא וּמַסְבִּיר בָּהּ:
מַן דְכַרְיָא רוּחֵיהּ מִתְחַשֵׁיב שַׁטְיָא וְסָנְיָא לְגַבְרָא דַאֲרִיכָא תַרְעִיתֵיהּ:
יֵרְתוּן שַׁבְרֵי שַׁטְיוּתָא וּכְלִילְהוֹן דַעֲרִימָאֵי יְדִיעֲתָא:
נְפַלוּ בִישֵׁי קֳדָם טָבֵי וְרַשִׁיעֵי נִתְדוּן בְּתַרְעַיָא דְצַדִיקֵי:
אַף לְחַבְרֵיהּ סְנֵי מִסְכְּנָא וְרָחֲמֵי דְעַתִּירָא סַגִיעִין:
חָטְיָא שָׁאֵט לְחַבְרֵיהּ וּמַן דְיָהֵב לְמִסְכְּנָא טוּבוֹהִי:
הֲלָא תָעֳיָן דְחָשְׁלִין בִּישְׁתָּא וְחִסְדָא וּקְשׁוֹט חָשְׁלִין טָבֵי:
בְּכָל מַן דְאַצְפָּא לָךְ יֶהֱוֵי לָךְ יוּתְרָנָא וְסִפְוָתָא יַתִּירָתָא לְחוּסְרָנָא:
כְּלִילָא דְחַכִּימֵי עוּתְרֵהוֹן וְשַׁבְהוֹרְהוֹן דְסַכְלֵי שַׁטְיוּתְהוֹן:
מַפְצֵא נַפְשָׁא סָהֲדָא דְקוּשְׁטָא וּדְמַלֵל כַּדָבוּתָא רַמָיָא הוּא:
דְחַלְתֵּיהּ דֶאֱלָהָא סִבְרָא דְעֻשְׁנָא וְלִבְנוֹי נֶהֱוֵי תוּכְלָן:
דְחַלְתָּא דֶאֱלָהָא מַבּוּעַ דְחַיֵי לִדְמַסְטֵי מִן פַּחָא דְמוֹתָא:
בְּסוּגְעָא דְעַמָא הַדְרֵיהּ דְמַלְכָּא וְהֵיךְ דִבְצִיר עַמָא מִתְתְּבַר פַּרְנָסֵיהּ:
מַן דִנְגִידָא רוּחֵיהּ סַגִיעָא בְיוּנֵיהּ וּמַן דְכַרְיָא רוּחֵיהּ מַסְגֵי שַׁטְיוּתָא:
דְמַפְלֵיג חֶמְתָּא דְלִבֵּיהּ אָסְיָא הוּא דְבִיסְרֵיהּ וְהֵיךְ מִלְטֵיתָא בְקִיסָא הָכֵן קִנְאֲתָא בְּגַרְמֵיהּ:
דְעַשֵׁק לְמִסְכְּנָא חִסוּדָא עָבִיד לְבָרְיֵה וְדִמְרַחֵם עֲלִיבָא יְקָרֵיהּ:
בְּבִישׁוּתֵיהּ מִסְתְּחֵף רַשִׁיעָא וּדְתָכֵל דְמָאֵת צַדִיקָא הוּא:
בְּלִבָּא דְמִתְבַּיֵן תִּשְׁרֵי חָכְמְתָא וּבְגַוֵיהוֹן דְסָכְלֵי שַׁטְיוּתָא תִּתְיְדַע:
צִדְקְתָא תְּרוֹרָם אוּמָא וְחִסוּדָא דְעַמֵי חֶטְאֵי:
רְעוּתֵיהּ דְמַלְכָּא בְּעַבְדָא סוּכְלְתָנָא וּבְסוּרְחָנֵיהּ יְבַהֲתוּן:


Chapter 15

מִלְתָא רְכִכְתָּא מְהַפְּכָא חֶמְתָּא וּמִלְתָא דְעַזִיזָא מַסְקָא רוּגְזָא:
לִישָׁנָא דְחַכִּימֵי מַשְׁפַּר יְדִיעֲתָא וּפוּמְהוֹן דְסַכְלֵי נַבִּיעַ שַׁטְיוּתָא:
בְּכָל אֲתַר עַיְנוֹי דַייָ חָמְיִן בְּבִישֵׁי וּבְטָבֵי:
אַסְיוּתָא דְלִישָׁנָא אִילָנָא דְחַיֵי הוּא וּדְאָכַל מִן פֵּרוֹהִי נִשְׂבַּע:
שַׁטְיָא מַסְלֵי מַרְדוּתָא דַאֲבוּי וּדְמִזְדַהַר בְּמַכְסְנוּתָא עֲרִימָא הוּא:
בְּבֵיתָא דְצַדִיקֵי סַגִי חֵילָא וַעֲלַלְתְּהוֹן דְרַשִׁיעֵי תִּתְעֲכֵר:
שִׂפְוָתֵיהּ דְחַכִּימֵי מוֹדְעִין מַנְדְעָא וְלִבְּהוֹן דְסַכְלֵי לָא כֵן:
דִבְחֲהוֹן דְרַשִׁיעֵי מְרַחַקְתֵּיהּ דֶאֱלָהָא וּבִצְלוֹתְהוֹן דִתְרִיצֵי מִתְרְעֵי:
מְרַחֵק אֱלָהָא אוֹרְחֵיהּ דְרַשִׁיעָא וּדְרָדֵף צִדְקְתָא נִתְרַחֵם:
מַרְדוּתָא דְבִישָׁא מַטְעֲיָא אוֹרְחֵיהּ וּמַן דְסָנֵי מַכְסְנוּתָא יְמוּת:
שְׁיוֹל וְאוּבְדָנָא קֳדָם אֱלָהָא אַף לִבִּי בַר נָשָׁא:
לָא רָחֵם מְמִיקְנָא לְמַן דְמַכְסֵן לֵיהּ וּלְוַת חַכִּימֵי לָא אָזֵל:
לִבָּא חָדְיָא מַשְׁפִּיר אַפֵּי וּבְכֵיבָא דְלִבָּא רוּחָא מְמָכְתָּא:
לִבָּא דְמִתְבַּיֵן בָּעֵי יְדִיעֲתָא וּפוּמְהוֹן דְסַכְלֵי שַׁטְיוּתָא:
כָּל יוֹמֵי דְמִסְכְּנָא בִּישִׁין וּמַן דְטָב לִבֵּיהּ מַשְׁקְיָא תְדִירָא:
טָב קָלִיל בִּדְחַלְתֵּיהּ דֶאֱלָהָא מִן סִימָתָא רַבְרְבָתָא וְעָאֲתָא בָהֵן:
טָבָא שֵׁרוּתָא דְיַרְקָא וְרַחֲמוּתָא תַמָן מִן תּוֹרֵי מְפַטְמֵי בִּסְגִיאֲתָא:
גַבְרָא חֶמְתָּנָא מְגָרָא תִגְרָא וּנְגִיד רוּחָא מַדְעֵךְ חַרְתָּא:
אוֹרְחֵיהוֹן דְעַטְלֵי קַרְצוּבֵי וְכוּבֵי וְאוֹרְחָא דִתְאֵיצֵי שַׁפְיָא:
בְּרָא חַכִּימָא יַחֲדֵי לַאֲבוּי וּבְרָא סַכְלָא מְשִׁיט אִמֵיהּ:
שַׁטְיוּתָא חֶדְוָתָא הִיא לַחֲסִיר לִבָּא וְגַבְרָא דְמִתְבַּיֵן תְּרִיצוּת מְהַלֵךְ:
בִּטוּלָא דְמַחְשְׁבָתָא הֵיךְ דְלֵית רָזָא וּבְסוּגְעָא דְאִלֵין דְמִתְמַלְכִין עֵצָתָא תְקוּם:
חֶדְוָתָא לְגַבְרָא בְּמִלְתָא דְפוּמֵיהּ וּמִלְתָא בְעִדָנָא סְגוּ טָבָא:
אָרְחָא דְחַיֵי מַעְלְיָא לְסוּכְלְתָנָא דְנִסְטָא מִן שְׁיוֹל תַּחְתִּיתָא:
בֵּיתָא דְגֵיוְתָנָא נְסַתֵּר אֱלָהָא וִיעַתַּד תְּחוּמָא דְאַרְמַלְתָּא:
מְרַחַקְתֵּיהּ דֶאֱלָהָא מַחְשְׁבָתָא דְבִישְׁתָּא וְדַכְיָן מִלֵי בְסִימָתָא:
מוֹבִיד בֵּיתֵיהּ מְכַנֵשׁ מָמוֹן דִשְׁקַר וּדְסָנֵי מוֹהֲבִיָתָא דְמַגֵן יְחֵי:
לִבָּא דְצַדִיקָא רָנֵן בְּהֵימָנוּתָא וּפוּמְהוֹן דְרַשִׁיעֵי מַבִּיעַ בִּשְׁתָּא:
רָחִיק הוּא אֱלָהָא מֵרַשִׁיעֵי וּצְלוֹתְהוֹן דְצַדִיקֵי יִשְׁמָע:
נְהוֹרָא דְעַיְנֵי מַחֲרֵי לִבָּא שׁוּמְעֲתָא טָבָא מְדַהֲנָא גַרְמָא:
אוּדְנָא דְשָׁמְעָא מַכְסְנוּתָא דְחַיֵי בֵּינָת דְחַכִּימֵי תְבוּת:
מָרֵישׁ מַרְדוּתָא מַסְלֵי נַפְשֵׁיהּ וְדִשְׁמִיעַ מַכְסְנוּתָא דְחַיֵי קָנֵי חוּכְמְתָא:
דְחַלְתֵּיהּ דַייָ מַרְדוּתָא דְחוּכְמְתָא וּמַן דְמִתְיַקֵר יֶהֱוֵי עֶנְוָן:


Chapter 16

מִן בַּר נָשׁ תַּרְעִיתָא דְלִבָּא וּמִן יְיָ מַמְלָלָא דְלִישָׁנָא:
כֻּלְהוֹן אָרְחָתֵיהּ דְגַבְרָא דַכְיָן אִנוּן בְּעַיְנוֹי וֵאלָהָא מַתְקֵן אָרְחָתֵיהּ:
גְלִי לֶאֱלָהָא עוֹבְדָךְ וּמְתַקְנָן מַחְשְׁבָתָךְ:
כֻּלְהוֹן עוֹבָדִין דֵאלָהָא לְאִלֵין דְמִשְׁתַּמְעִין לֵיהּ וְרַשִׁיעָא לְיוֹמָא בִישָׁא:
מְרַחַקְתֵּיהּ דֵאלָהָא כָּל דְרַם בְּלִבֵּיהּ מִן בִּישְׁתָּא לָא נִדְכֵּי:
בְּטֵיבוּתָא וְקוּשְׁטָא מִתְכַּפֵּר סוּרְחָנָא וּדְחַלְתֵּיהּ דֵאלָהָא מִסְטֵי מִן בִּישְׁתָּא:
כַּד אִתְרְעֵי אֱלָהָא בְּאָרְחָתֵיהּ דְגַבְרָא אַף לְבַעֲלֵי דְבָבוֹי נַשְׁלִים לֵיהּ:
טָב קָלִיל בְּצִדְקְתָא מִן סַגִיעָא דַעֲלַלְתָּא דְלָא בְדִינָא:
לִבֵּיהּ דְבַר נָשָׁא מְחַשֵׁב אָרְחָתֵיהּ וֵאלָהָא מְתַקֵן הִלְכְתֵיהּ:
קִסְמָא עַל שִׂפְוָתֵיהּ דְמַלְכָּא וּבְדִינָא לָא נִדְגוּל פּוּמֵיהּ:
רִגְיָא וּמְסָחָא דִתְרִיצוּתָא מִן קֳדָם אֱלָהָא וְעוֹבָדוֹי כּוּלְהוֹן מִתְקְלֵי דְקוּשְׁטָא:
מְרַחַקְתֵּיהּ דְמָלְכִין דְעָבְדִין רִשְׁעָא מְטוּל דִבְצִדְקוּתָא תַּקִין כּוּרְסַיָא:
רְעוּתֵיהּ דְמַלְכָּא שִׂפְוָתָא דְצִדְקְתָא וּמִלְתָא דִתְרִצֵי רָחֵם:
חֵמְתֵיהּ דְמַלְכָּא מַלְאֲכֵי דְמוֹתָא אִנוּן וְגַבְרָא חַכִּימָא נִדְעֲכִנֵיהּ:
בִּנְהוֹרָא דְפַרְצוֹפֵיהּ דְמַלְכָּא חַיֵי וְצִבְיוֹנֵיהּ הֵיךְ עֲנָנָא בִּבְרִירוּתָא:
דְקָנֵי חָכְמְתָא טָבָא לֵיהּ מִן דַהֲבָא סְנִינָא וּדְקָנֵי בְיוּנָא טָב מִן סַנְיָא גַבְיָא:
שְׁבִילָא דִתְרִיצֵי מִסְטֵי מִן בִּישְׁתָא וּדְמַזְהַר נַפְשֵׁיהּ נָטַר אָרְחֵיהּ:
קֳדָם תַּבְרָא גֵוְתָנוּתָא וְקָדָם תַּקְלָא רָמַת רוּחָא:
טָב הוּא שְׁפַל רוּחַ וְעֶנְוָנָא מִן הוּא דְמַפְלִיג עַדִיתָא עִם גֵיוְתָנֵי:
דְמִסְתַּכַּל בְּמִלְתָא יִשְׁכַּח טַבְתָא וְדִמְסַבַר בֵאלָהָא טוּבוֹהִי:
חַכִּים לִבָּא יִתְקְרֵי סוּכְלָתָנָא וּדְחַלְיָן סִפְוָתֵיהּ מוֹסִיף אוּלְפָנָא:
מַבּוּעַ דְחַיֵי סוּכְלָא דְמָרֵיהּ וּמַרְדוּתֵיהּ דְשַׁטְיֵי שַׁטְיוּתָא:
לִבָּא דְחַכִּימָא מִסְתַּכַּל פּוּמֵיהּ וּבְשִׂפְוָתוֹהִי מוֹסִיף אוּלְפָנָא:
כַּבְרִיתָא דְדוּבְשָׁא מַאֲמָרָא דְבוּסְמָא חַלְיוּתָא דְנַפְשָׁא וְאַסוּתָא לְגַרְמֵי:
אִית אָרְחָא דְמִתְחַזְיָא בְעַנְיֵי בְנֵי נְשָׁא דִתְרִיצָא הִיא וְסוֹפָה אָרְחָתָא דְמוֹתָא אִנוּן:
נְפַשׁ דְלָעַיָא לְעוּתָה תְסוֹבֵר דְמִן פּוּמָא אָתִי לָהּ כֵּיפָא:
גַבְרָא טָלוֹמָא חָפַר בִּישְׁתָּא וּבְשִׂפְוָתֵיהּ נוּרָא יָהֲבָא זְלִיקֵי:
גַבְרָא מְהַפְּכָנָא יְגָרֵי תִגְרֵי וְחַרְתָּנָא מַעֲרִיק רָחֲמֵיהּ:
גַבְרָא חֲטוֹפָא מְשַׁרְגֵג חַבְרֵיהּ מוֹבִיל לֵיהּ בְּאָרְחָא דְלָא שַׁפִּירָא:
רָמַז בְּעַיְנוֹי וְחָשֵׁב הֲפִכָתָא גָזֵים בְּשִׂפְוָתֵיהּ וְגָמַר בִּישְׁתָא:
כְּלִילָא דְשַׁבְהִירָא סֵיבוּתָא בְּאָרְחָא דְצִדְקְתָא מִשְׁתַּכְּחָא:
טָב נְגִיד אַפֵּי רוּחָא מִן גִבָּרָא וּדְמַכְבֵּישׁ נַפְשֵׁיהּ טָב מִן הוּא דְאָחֵד מְדִינְתָּא:
בְּעוּבָא דְעִצְתָּא נָפְלָא פִּצְתָּא וּמִן אֱלָהָא נְפַק דִינֵיהּ:


Chapter 17

טָבָא הִיא לַחְמָא שְׁרִבְתָּא וְשַׁלְוָתָא בָהּ מִן בֵּיתָא דְמָלֵי דִבְחֵי דִדְיָנָא:
עַבְדָא סוּכְלְתָנָא יִשְׁתַּלֵט בִּבְרָא מְבַהֲתָנָא וּבֵינָת אֲחֵי נִפְלֵג יְרוּתְתָּא:
צָרָפָא נְקִי לְסָאמָא וְכוּרָא לְדַהֲבָא וֵאלָהָא בָּדֵיק לִבַּיָא:
גַבְרָא בִישָׁא צָיֵת לְסִפְוָתָא דְעָאתָא שִׁקְרָא וְרַגְלוּתָא עַל לִישָׁנָא דְעָאתָא:
דְמַצְדֵי לְמִסְכְּנָא מַרְגֵז לְבָרְיֵהּ וּדְחָדֵי לְתַבְרָא דְחַבְרֵיהּ לָא מִזְדַכֵּי:
כְּלִילָא דְסָבֵי בְנֵי בָנַיָא וְשִׁבְהוֹרְהוֹן דִבְנַיָא אֲבָהָתְהוֹן:
לָא יָאֵי לְטַפְשָׁא שִׂפְתָא יַתִּירְתָּא אַף לָא לְשַׁלִיטָא שִׂפְתָא דְשִׁקְרָא:
כֵּיפָא דְשׁוֹחֲדָא חֲסִידָא הִיא בְאַפֵּי מַאן דְשָׁקֵל לָהּ לְכָל אֲתָר דְמִתְפְּנֵי שִׂכּוּלָא:
דִמְכַסֵי חוֹבָה בָּעֵי רְחִמוּתָא וּדְשָׁנֵי מִלְתָא מְפָרֵק רָחֲמָא:
עָלָא בַּעֲתָא בְמַן דְמִתְבַּיִן טָב מִן דִלְמֶמְחֵי לְסַכְלָא מְאָה חוּטְרִין:
בְּרַם גַבְרָא מְרִידָא בָעֵי בִישְׁתָּא וּמַלְאֲכָא נוּכְזְרָיָא יִשְׁתַּדֵר עֲלֵיהּ:
פָּגִיעַ דוֹב וּרְתִיתָא בְּגַבְרָא חַכִּימָא לָא מִתְזִיעַ וְסִכְלָא בְּשַׁטְיוּתֵיהּ נָפֵל:
דְפַרֵיעַ בִּישְׁתָּא חֲלַף טָבְתָא לָא תִפְסוֹק בִּישְׁתָּא מִן בַּיְתֵיהּ:
אָשֵׁד דְמָא הֵיךְ מַיָא מְגָרֵי תִגְרֵי וּקְדָם אִצְטַדְיָא אַטְעֵי דִינָא:
דִמְזַכֵּי לְרַשִׁיעָא וּמְחַיֵב לְצַדִיקָא מְרַחַקְתֵּיהּ דֵאלָהָא אַף תַּרְוֵיהוֹן:
לְמָא דֵין אָזְלָא לֵיהּ תַּגְרוּתָא לְסַכְלָא דְלֵית לֵיהּ לִבָּא וְחָכְמְתָא:
בְּכָל עִדָן גַבְרָא רָחִים הוּא וְאַחָא לְעַקְתָא מִתְיְלִיד:
בַּר נָשׁ חֲסִיר רַעְיָנָא מַשְׁלֵם יְדֵיהּ וְעָרֵב עַרְבוּתָא עַל חַבְרֵיהּ:
דְרַחֵם חוֹבָא רָחֵם מַצוּתָא וּמֵרִים תַּרְעֵיהּ בָּעֵי תַבְרָא:
מִן דְעַקִים לִבֵּיהּ לָא מַשְׁכַּח טָבְתָא וּדְמִתְהַפֵּךְ בְּלִשָׁנֵיהּ נָפַל בְּבִישְׁתָּא:
דְמוֹלִיד סִכְלָא חִמוּצָא דִילֵיהּ וְלָא חָדֵי אֲבוּי דְטַפְשָׁא:
לִבָּא חָדְיָא מַשְׁפִּיר גוּפָא וְרוּחָא רְכִיכְתָּא מְיַבְּשָׁא גָרְמָא:
שׁוּחֲדָא מִן עוּבָא יִסַב רַשִׁיעָא לְמִצְלֵי אָרְחָא דְדִינָא:
אַפּוֹי דְסוּכְלְתָנָא חָדְיָן בְּחָכְמְתָא וְעַיְנוֹי דְסִכְלָא בְּעוּמְקָא דְאַרְעָא:
בְּרָא סִכְלָא מַכְבִּיד אֲבוּי וּמְמַרְמִיר לְאִמֵיהּ:
לְמִתַּךְ לְצַדִיקָא לָא שַׁפֵּיר אַף לָא לְמִמְחֵי צַדִיקַיָא דְאָמְרִין תְּרִיצוּתָא:
דְחָשֵׂךְ מִלוֹי יָדֵיעַ יְדִיעֲתָא וְדִמְכִיכָא רוּחֵיהּ גַבְרָא דְמִתְבַּיֵן:
וְאַף שַׁטְיָא דְשָׁתֵק חַכִּימָא הוּא מִתְחַשֵׁב וּדְכָלֵי שִׂפְוָתֵיהּ מִתְבַּיָן:


Chapter 18

רִגְתָא בָּעֵי פָּחְיָה וּבְכָל מַלְכָנָא מִצְטְדֵי:
לָא צָבֵי סִכְלָא בְּסוּכְלְתָנָא אֶלָא בְּשַׁטְיוּתָא פָּחֵי לִבֵּיהּ:
כַּד אָתֵי רַשִׁיעָא בְּשַׁטְיוּתָא יֵיתֵי וּבְצַעֲרָא וּבְחִסוּדָא:
מַיָא עֲמִיקֵי פּוּמֵיהּ דְגַבְרָא נַחֲלָא דְנָבֵיעַ מַבּוּעַ דְחָכְמְתָא:
לְמֵסַב אַפֵּי לְרַשִׁיעָא לָא שַׁפִּיר אַף לָא לְמִצְלֵי דִינָא לְצַדִיקָא:
סִפְוָתֵיהּ דְסִכְלָא מַיְתָן לֵיהּ לְדִינָא וּפוּמֵיהּ מַסְטֵי לֵיהּ לְחַרְתָּא:
פּוּמֵיהּ דְסִכְלָא שַׁצְיָא הוּא לֵיהּ וְשִׂפְוָתֵיהּ פַּחָא אִנוּן לְנַפְשֵׁיהּ:
מִלוֹי דְשִׁגוּשָׁא מַרְכְנָן לֵיהּ וּמָחֲתָן לֵיהּ לְעוֹמֶק דִשְׁיוֹל:
וְאַף דְמִתְרַפֵּה בַּעֲבִדְתֵּיהּ חַבְרָא הוּא לְגַבְרָא מְחַבְּלָנָא:
מַגְדְלָא דְעוּשְׁנָא שְׁמֵיהּ דֵאלָהָא וּבֵיהּ נִרְהַט צַדִיקָא וְנִתְּרִים בֵּיהּ:
מַזָלֵיהּ דְעַתִּירָא קִרְיְתָא דְעוּשְׁנֵיהּ וּכְשׁוּרָא יְרוּם מִשְׁרֵיהּ:
קֳדָם תַּבְרָא יִתְרוֹרַם לִבֵּיהּ דְגַבְרָא וּקְדָם יְקָרָא עִנְוְתָנוּתָא:
מַחֲזִיר פִּתְגָמָא עַד לָא שָׁמֵיעַ שַׁטְיוּתָא לֵיהּ וּבַהַתְתָא:
רוּחֵיהּ דְגַבְרָא תְּסוֹבַר כֻּרְהֲנֵיהּ וְרוּחָא מְכִכְתָּא מַן נַטְעִינֵיהּ:
לִבָּא דְמִתְבַּיֵן נִקְנֵא יְדִיעֲתָא וְאֻדְנָא דְחַכִּימֵי תִבְעֵי מַנְדְעָא:
מוֹהַבְתֵּיהּ דְבַר נָשָׁא מְרַוְחָא לֵיהּ וּקְדָם רַבְרְבֵי מְקִימָא לֵיהּ:
זַכַּי הֲוָה קַדְמָאָה בְדִינֵיהּ וַאֲתָא חַבְרֵיהּ וּנְצִיחַ לֵיהּ:
תִּגְרֵי מְבַטְלָא פִצְתָּא וּבֵינָת תַּקִיפֵי פָרְשָׁא:
אֲחָא דְמִתְעַוֵי מִן אֲחוּי הֵיךְ קִרְיְתָא עֲשִׁנְתָּא וְאַחֲרָא הֵיךְ סוֹכָרָא דְחוּסְנָא:
מִן פְּרִי פוּמֵיהּ דְגַבְרָא תִּסְבַּע כְּרֵיסֵיהּ וּמִן עֲלַלְתָּא דְשִׂפְוָתֵיהּ נִסְבַּע:
מוֹתָא וְחַיֵי בִּידָא דְלִישָׁנָא וּדְרָחֵם לֵיהּ נֵיכוּל מִן פֵּרוֹי:
דְמַשְׁכַּח אִתְּתָא טָבְאָתָא מַשְׁכַּח וּמְקַבֵּל רְעוּתֵיהּ מִן אֱלָהָא:
תַּחֲנוּנֵי נְמַלֵל מִסְכְּנָא וְעַתִּירָא נְמַלֵל עֲשִׁינָתָא:
אִית חַבְרֵי דְמִתְחַבְּרִין וְאִית רָחֲמָא דָבֵק מִן אָח:


Chapter 19

טָב מִסְכֵּינָא דִמְהַלֵךְ בִּתְמִימוּתָא מִן הוּא דִמְעַקְמָן אָרְחָתֵיהּ וְהוּא סָכֵל:
מַן דְלָא יָדִיעַ נַפְשֵׁיהּ לָא שַׁפִּיר לֵיהּ וּדְקָלִיל בְּרַגְלוֹי לְבִישְׁתָּא חָטְיָא הוּא:
שַׁטְיוּתָא דְבַר נָשָׁא מְטַלְטְלָא אָרְחָתֵיהּ וְעַל אֱלָהָא מִתְרְעֵם לִבֵּיהּ:
מַזָלָא מוֹסִיף חַבְרֵי סַגִיעֵי וּמִסְכְּנָא פָרֵישׁ חַבְרֵיהּ מִנֵיהּ:
סַהֲדָא דְשִׁקְרָא לָא נִזְדְכֵי וּדְמַוְעֵי כַדְבוּתָא לָא נִתְמְלֵט:
סַגִיעֵי דִמְשַׁמְשִׁין קֳדָם רַבָּא וְדִלְבִישִׁין יָהֵיב מוּהַבְתָּא:
כּוּלְהוֹן רָחֲמוֹי דְמִסְכְּנָא סָנְיָן לֵיהּ וְאַף חַבְרוֹי רָחֲקִין מִנֵיהּ אִיכָּא דְטָרֵךְ בְּמִלוֹי לָא שְׁרִיר:
קָנֵי לִבָּא טָבָא רָחֵם נַפְשֵׁיהּ נָטֵר בְּיוּנָה מַשְׁכַּח טָבְתָא:
סָהֲדָא דְשִׁקְרָא לָא נִזְדְכָא וּדְמַוְעִי כַדְבוּתָא נֵאבַד:
לָא יָאֵי לְסַכְלָא פִנוּקָא אַף לָא לְעַבְדָא דְנִשְׁתְּלַט בְּרַבְרְבָנִין:
שִׂכְלֵיהּ דְבַר נָשָׁא נְגִידוּת אוּרְחֵיהּ וְשִׁבְהוֹרֵיהּ דְנַעֲבַר עַל חוֹבָא:
נָהֵם הֵיךְ אַרְיָא זַעֲפֵיהּ דְמַלְכָּא וְהֵיךְ טַלָא עַל עִסְבָּא רְעוּתֵיהּ:
בַּר סַכְלָא קָשֵׁיהּ הוּא לַאֲבוּי הֵיךְ קִרְסֵי וְהֵיךְ דָלְפָא דְדָלֵף תִּגְרֵי דְאִתְּתָא:
בֵּיתָא וּמַזָלָא וִירוּתְתָּא הוּא דַאֲבָהָן וּמִן אֱלָהָא מִתְמַסְרָא אִתְּתָא לְגַבְרָא:
עַטְלוּתָא יַהֲבֵא שִׁנְתָא וְנַפְשָׁא רְמִיתָא תִכְפַן:
דְנָטֵר פּוּקְדָנָא נָטֵר נַפְשֵׁיהּ וּדְמֵשִׁיט אוֹרְחָתֵיהּ יְמוּת:
מַן דְבָעֵי דִנְזִיף לֵאלָהָא מִתְרְחֵם עַל מִסְכְּנָא וּפוּרְעֲנוּתָא טָבְתָא מְשַׁלֵם לֵיהּ:
רְדֵי בְרָךְ מְטוּל דְאִית סִכְוְיָא וּלְמִיתוּתֵיהּ לָא תְרִים נַפְשָׁךְ:
גַבְרָא חֶמְתָּנָא מְקַבֵּל תַּכָּא וּכְמָה דְמִתְעֲלֵי עַל טוּעֲנֵיהּ מוֹסִיף:
שְׁמַע עֵצְתָא וְקַבֵּל מַרְדוּתָא מְטוּל דְתִתְחַכַּם בְּסוֹפָךְ:
סַגִיעָן מַחְשְׁבָתָא בְּלִבֵּיהּ דְגַבְרָא וְעֵצָתָא דֵאלָהָא הִיא תְקוּם:
רַגְתֵּיהּ דְבַר נָשָׁא חַסְדֵיהּ וְטָב מִסְכֵּנָא מִן גַבְרָא כַדָבָא:
דְחַלְתֵּיהּ דֵאלָהָא לְחַיֵי וּמַן דְשָׂבֵיעַ מִנֵּיהּ נְבוּת וְלָא נִפְקוֹד בִּישְׁתָּא:
עַטְלָא דְמַטְשֵׁי יְדֵיהּ בְּשַׁחֲתֵיהּ אַף לָא לְפוּמֵיהּ מְקָרֵב לֵיהּ:
לִמְמִקְנָא תִמְחֵי וְשִׁבְרָא מִתְעַרֵם וַאֲכֵיס לְסוּכְלְתָן דְנִתְבַּיֵין יְדִיעֲתָא:
דְבָיֵז לַאֲבוּי וּמְעַרֵיק לְאִמֵיהּ בְּרָא הוּא מְבַהֲתָנָא וּמַחְפְּרָנָא:
פְּרַשׁ בְּרִי וּשְׁמַע מַרְדוּתָא וְלָא תִשְׂגֵא מִן מַאֲמָרֵי דְפוּמִי:
סַהֲדָא רִגְלָאָה מְמַיֵק בְּדִינֵיהּ וּפוּמְהוֹן דְרַשִׁיעֵי מַפִּיק עָאֲתָא:
מִתַּקְנִין לִמְמִקְנֵי דִינֵי וּמָחָתָא לְגִשְׁמֵיהוֹן דְסִכְלֵי:


Chapter 20

מְמִקְנָא הוּא חַמְרָא וְרַוְיָתָא שִׁכְרָא וְכָל דְשָׁגֵי בֵיהּ לָא נִתְחַכֵּם:
נָהָם הֵיךְ אַרְיָא אֵימְתָא דְמַלְכָּא וּמַן דְמַחֲמֵית לֵיהּ חָטֵי עַל נַפְשֵׁיהּ:
יְקָרָא הוּא לְגַבְרָא דְיָתֵב דְלָא דִינָא וְכָל דְשָׁטֵי מִצְטְדֵי:
מִתְחַסַד עַטְלָא לָא שָׁתֵיק וְשָׁאֵל בְּחַצְדָא וְלֵית:
מַיָא עֲמִיקֵי עֵצְתָא בְלִבָּא דְגַבְרָא וְגַבְרָא דְמִתְבַּיֵן נִדְלִינָהּ:
סוּגְעָא דִבְנֵי נָשָׁא מִתְקַרְיָן גַבְרֵי מְרַחֲמָנֵי וְגַבְרָא מְהֵימְנָא מַנוּ מַשְׁכָּח:
דִמְהַלֵךְ בִּתְמִימוּתֵיהּ צַדִיקָא הוּא וְטוּבֵיהוֹן לִבְנוֹהִי בַתְרוֹהִי:
מַלְכָּא דְיָתֵב עַל כּוּרְסְיָא דְדִינָא מְפַזֵר מִן קָדָמוֹהִי כֻלְהוֹן בִּישְׁתָּא:
מַן דְיֵימַר זַכַּי הוּא לִבִּי וְאִדַכְיֵית מֵחוֹבְתִּי:
מַתְקְלָא וּמַתְקְלָא כַּיְלָא וְכַיְלָא מְרַחֲקִין אִנוּן קֳדָם אֱלָהָא אַף תַּרְוֵיהוֹן:
אוּף בְּעוֹבָדוֹהִי מִתְיְדַע טַלְיָא אִין דְכֵי וְאִין תְּרִיצָן עוֹבְדוֹהִי:
אֻדְנָא דְשָׁמְעָא וְעַיְנָא דְחָזְיָא אֱלָהָא אִבְרֵי תַּרְוֵיהוֹן:
לָא תְרַחֵם שִׁנְתָּא דִלְמָא תִתְמַסְכֵּן פְּתַח עֵינָךְ וּשְׂבַע לַחְמָא:
חַבְרָא לְחַבְרֵיהּ נֵאמַר דִקְנִית וְהֵידִין נִשְׁתַּבַּח וְנֵימָר:
דְאִית דַהֲבָא וְסוּגְעָא דְכֵיפֵי טָבָתָא וּמָנֵי דִיקָרָא שִׂפְוָתָא דִידִיעֲתָא:
נְסֵיב לְבוּשֵׁיהּ מְטוּל דַעֲרִיב לְחִלְיוֹנַי וְלָא אַפֵּי נוּכְרֵיתָא מַשְׁכְּנֵיהּ:
עֲרִיב לְגַבְרָא בְלַחְמָא רַגָלָא וּבָתָא הֵידֵין נִתְמְלֵא פּוּמֵיהּ חֲצָצָא:
מַחְשַׁבְתָּא בְּעֵצְתָא תִּתַּקֵן וּבְמַדְבְּרָנוּתָא מִתְעֲבֵיד קְרָבָא:
דְגָלֵי רָזָא אָכַל קוּרְצָא וּלְמַן דִמְשַׁרְגַג בְּשִׂפְוָתֵיהּ לָא תִתְחַלֵט:
דְלָיֵט לַאֲבוּי וּלְאִמֵיהּ נִדְעָךְ שְׁרָגֵיהּ אֵיךְ אֶתוּנָא דַחֲשׁוֹכָא:
יְרוּתְתָּא דִמְסַרְהֲבָא בְקַדְמֵתָא וּבְסוֹפָא לָא תִתְבְּרֵיךְ:
לָא תֵימָר אֲשַׁלֵם בִּישְׁתָּא סָכָא לֵאלָהָךְ וְיִפְרְקִנָךְ:
מְרַחֲקִין אִנוּן קֳדָם אֱלָהָא מַתְקְלָא וּמַתְקְלָא וּמִשְׁחֲתָא דְרַמְיוּתָא לָא שַׁפִּיר קֳדָמוֹי:
מִן קֳדָם יְיָ הִלְכָתֵיהּ דְגַבְרָא וּבַר נָשָׁא לָא מִתְבַּיֵן אָרְחָתֵיהּ:
פַּחָא הוּא לְגַבְרָא דִנְדַר לְקוּדְשָׁא וּבָתֵר הָכִי חַדְיָא לֵיהּ נַפְשֵׁיהּ:
מְבַדַר לְרַשִׁיעֵי מַלְכָּא חַכִּימָא וּמְהַפֵּךְ עֲלֵיהוֹן גִלְגְלָא:
שְׁרָגָא דֵאלָהָא נִשְׁמְתָא דִבְנֵי נָשָׁא וּבָצְיָא כוּלְהוֹן גַוְיָא דִכְרֵיסָא:
חֶסְדָא וְקוּשְׁטָא יִנְטְרוּ לְמַלְכָּא וּמְתַקֵן כּוּרְסֵיהּ בְּחִסְדָא:
שִׁבְהוֹרָא דְעוּלֵימַיָא תוּקְפֵיהוֹן וּשְׁבָחָא דְסָבֵי סִיבְתָא:
שׁוּחֲנֵי וּפוּדְעָתָא פְּגַעוּ בְבִישָׁא וּמַחְיָתָא בְּגַוָהּ דִכְרֵיסָא:


Chapter 21

הֵיךְ טְיָפֵי דְמַיָא לִבֵּיהּ דְמַלְכָּא בְּאַיְדוֹי דֵאלָהָא וְלַאֲתַר דְצָבֵי נִרְכַן לֵיהּ:
כֻּלְהוֹן אָרְחָתֵיהּ דְגַבְרָא תְּרִיצָן אִינוּן בְּאַפּוֹי וֵאלָהָא מְתַקֵן לִבֵּיהּ:
מַן דְעָבֵד צִדְקְתָא וְדִינָא מִתְרְעֵי בֵּיהּ אֱלָהָא מִן דִבְחָא:
רָמוּת עַיְנֵי וּבְעֵי לִבָּא וּשְׁרָגָא דְרַשִׁיעֵי לְחֶטְאָה:
מַחְשְׁבָתָא דְגָבְיָן לְיוּתְרָגָא וְרִגְלָא דִמְסַרְהֲבָא לְחוּסְרָנָא:
מַעְבְּדָנוּתָא דְסִימָתָא בְּלִשָׁנָא דְשִׁקְרָא וְיִתְחַבְּלוּן וְיִנַתְּרוּן אִלֵין דְבָעְיָן לְמוֹתָא:
דִכוּנָא דְרַשִׁיעֵי יָעֲלִנוּן וְלָא צָבְיָן דְיַעְבְּדוּן דִינָא:
דְהַפֵּךְ אָרְחֵיהּ דְגַבְרָא הוּא נוּכְרְאָה וְדִדְכֵי תְּרִיצָן עוֹבָדוֹהִי:
טָב לְמֵיתַב עַל קַרְנָא דְאִגְרָא מִן אִתְּתָא תַּגְרָנִיתָא וּבֵיתָא טָרְקָא:
נַפְשֵׁיהּ דְרַשִׁיעָא רָיְגָא בִּישְׁתָּא וְלָא מִתְרַחֵם בְּעַיְנוֹי חַבְרֵיהּ:
בְּתֻכֵּיהּ דִמְמִקִנָא נֶחְכַּם שַׁבְרָא וּבְסוּכְלְתָנוּתֵיהּ דְחַכִּימָא יִסַב יְדִיעֲתָא:
מִתְתַּכֵּל צַדִיקָא בְּבֵיתֵיהּ דְרַשִׁיעָא וּמְטַלְטֵל רַשִׁיעַיָא בְּבִישְׁתָּא:
דִמְסַכַּר אֻדְנֵיהּ דְלָא נִשְׁמַע לְצִוְחֲתֵיהּ דְמִסְכְּנָא אַף נִקְרָא לֵאלָהָא וְלָא נִתְעֲנֵי:
מוּהֲבָא בְטִישָׁא מְדַעֲכָא רוּגְזָא וְשׁוּחֲדָא עוּבָא חֶמְתָּא עֲשִׁינְתָּא:
חֶדְוָתָא דְצַדִיקָא לְמֶעְבַּד דִינָא וְשַׁצְיָא לְאִילֵן דְעָבְדִין עָאְתָא:
בַּר נָשָׁא דְתָעֵי מִן אוֹרְחָא דְסִכּוּלָא עִם בְּנֵי אַרְעָא נִתְתְּנָח:
גַבְרָא דִי חֲסַר לֵיהּ וְרָחֵם חֶדְוָתָא וְרָחֵם חַמְרָא וּבִסְמָא לָא נֶעְתָּר:
שַׁלְחוֹפֵיהּ דְצַדִיקָא רַשִׁיעָא וְשַׁלְחוֹפֵי דִתְרִיצֵי בָזוֹזֵי:
טָב לְמִתַּב בַּאֲרַע מַדְבְּרָא מִן אִתְּתָא תַגְרָנִיתָא וּמַרְגְזָנִיתָא:
סִימִתָא רִגִנְתָּא וּמִשְׁחָא בְּדִרֵיהּ דְחַכִּימָא וְסִכְלָא דִבְנֵי נָשָׁא נִבְלְעִנוּן:
דְרָדֵף צִדְקְתָא וְחֶסְדָא יַשְׁכַּח חַיֵי וְצִדְקְתָא וִיקָרָא:
לִמְדִנְתָּא דְגִבָּרֵי סְלִיק חַכִּימָא וְאָחֵת עוּשְׁנָא דְסִבְרָא:
דְנָטֵר פּוּמֵיהּ וְלִישָׁנֵיהּ נָטַר מִן עָקְתָא נַפְשֵׁיהּ:
מְמִיקְנָא מְרִיחָא זֵידָנָא שְׁמֵיהּ עָבֵד חֶרְיָנָא בְּזֵידָנוּתֵיהּ:
רִגְתָא דְעַטְלָא מְמִיתָא לֵיהּ דְלָא צָבְיָן אַיְדִין דְעָבְדִין עֲבִדְתָּא:
כָּל יוֹמָא רָאֵג רִגְתָא וְצַדִיקָא יָהֵב וְלָא מַחְשֵׂךְ:
דִבְחָא דְרַשִׁיעֵי מְרָחֵק הוּא מְטוּל דְבַעֲבֶרְתָּא מַיְתֵי לֵיהּ:
סָהֲדָא דְכַדָבוּתָא יֵאבַד וְגַבְרָא שָׁמוֹעָא שְׁרִירַאִית מְמַלֵל:
מַחֲצֵיף אַפּוֹי גַבְרָא רַשִׁיעָא וּתְרִיצָא הוּא מְתַקֵן אוֹרְחֵיהּ:
לֵית חָכְמְתָא וְלֵית בְּיוּנָא וְלֵית עֵצְתָא הֵיךְ דֵאלָהָא:
סוּסְיָא מְתַקֵן לְיוֹמָא דִקְרָבָא וְלֵאלָהָא הוּא פוּרְקָנָא:


Chapter 22

שְׁמָא טָבָא אִתְבְּחַר מִן עוּתְרָא סַגִיעָא וּמִכַּסְפָּא וּמִן דַהֲבָא שַׁפִּיר חִסְדָא:
עַתִּירָא וּמִסְכְּנָא פָגְעָן חַד בְּחַד וְתַרְוֵיהוֹן אֱלָהָא בְרָא אִינוּן:
עֲרִימָא חָזֵי בִישְׁתָּא וּמִטְשֵׁי וְשַׁבְרֵי עָבְדִין וְחַסְרִין אִנוּן:
עֶקְבָא דְעִנְוְתָנוּתָא דְחַלְתָּא דַייָ עוּתְרָא וִיקָרָא וְחַיֵי:
נִשְׁבָא בְּאָרְחָא עֲקִימָתָא וּמַן דְנָטֵר נַפְשֵׁיהּ יִרְחַק מִנְהוֹן:
אַדְרְכָא לְטַלְיָא לִקְבֵל אוֹרְחֵיהּ דְלָא כַד נְסוּב נִסְטֵי מִנֵיהּ:
עַתִּירָא בְּמִסְכְּנֵי נִשְׁתַּלֵט וְעַבְדָא יוֹזִיף לְגַבְרָא מוֹזְפָנָא:
דְזָרֵיעַ עַוְלָא נֶחְצַד עָאָתָא וְשִׁבְטָא דְחֶרְיָנֵיהּ נִגְמוֹר:
מַן דְטָבָא הוּא עַיְנֵיהּ הוּא נִתְבְּרַךְ מְטוּל דְיָהֵיב מִן לַחְמֵיהּ לְמִסְכֵּינָא:
תָּרֵךְ לִמְמִקְנָא וְאַפֵּיק לְתִגְרָנָא וְיִבְטַל דְיָנָא וְצִעֲרָא:
רָחֵם אֱלָהָא דְכֵי לִבָּא וּבְחִסְדָא דְשִׂפְוָתֵיהּ יִתְחַבֵּר לְמַלְכָּא:
עַיְנוֹי דֵאלָהָא נָטְרָן יְדִיעֲתָא וּמְטַלְטֵל מִלֵיהוֹן דְבָזוֹזֵי:
אֲמַר עַטְלָא בַּחֲכִינְנוּתֵיהּ אַרְיָא אִית לְבָרָא וּבֵינָת שְׁוָקֵי מִתְקְטֵלְנָא:
גוּמְצָא עֲמִקְתָּא פּוּמָא דְנוּכְרֵיתָא וּמַן דְמַרְגֵז קֳדָם אֶלָהָא נָפֵל תַּמָן:
שַׁטְיוּתָא קְטִירָא בְּלִבֵּיהּ דְטַלְיָא שִׁבְטָא דְמַרְדוּתָא נִרְחֲקֵיהּ מִנֵיהּ:
דְעָשֵׁק לְמִסְכְּנָא מַסְגֵי לֵיהּ בִּישְׁתָּא וּדְיָהֵב לְעַתִּירָא חוּסְרָנָא הוּא לֵיהּ:
בְּרִי צְלִי אָדְנָךְ וּשְׁמַע מִלֵי דְחַכִּימֵי וְלִבָּךְ שִׂים לִידִיעֲתִי:
מְטוּל דְבַסִימִין נְטַר אִינוּן בִּכְרֵסָךְ וְנִתַּקְנוּן אֵיךְ חַדָא עַל שִׂפְוָתָךְ:
דְנֶהֱוֵי בֵאלָהָא סִבְרָךְ וְאוֹדַעְתָּךְ יוֹמָנָא הָדָא אַף אַנְתְּ:
וְהָא כִּתְבֵת אִנוּן לָךְ עַל תְּלָתָא זִמְנִין בְּעֵצְתָּא וִידִיעֲתָא:
לְאוֹדָעִנָךְ קוּשְׁטָא וּמִלֵי דִתְרִיצוּתָא דְתַהֲפִיךְ מִלָתָא דְקוּשְׁטָא לִמְשַׁדְרָיִךְ:
לָא תִגְזוֹל לְמִסְכְּנָא מְטוּל דְמִסְכֵּינָא הוּא וְלָא תְמַכֵּיךְ עַנְיָא בְתַרְעָא:
מְטוּל דֵאלָהָא דָאֵן דִינְהוֹן וּמִתְפְּרַע פּוּרְעֲנוּתְהוֹן דְנַפְשֵׁהוֹן:
לָא תִתְחַבֵּר עִם מָרֵי מְרִירוּתָא וְעִם גַבְרָא חֶמְתָנָא לָא תֵעוֹל:
דְלָא תֵילַף אָרְחָתֵיהּ וְתַשְׁכַּח פַּחָא לְנַפְשָׁךְ:
לָא תֶהֱוֵי מַשְׁלֵם אַיְדָךְ בְּעַרְבוּתָא עַל חַבְרָךְ:
אִם לֵית לָךְ דְפָרֵיעַ נְסַבְיָן תַּשְׁוַיְתָךְ מִתַּחְתָּיִךְ:
לָא תַשְׁנֵי תְחוּמָא דְמִן עַלְמָא דַעֲבַדוּ אֲבָתָךְ:
אִין חֲזֵיתָא גַבְרָא דְמַוְהֵי בַּעֲבִדְתֵּיהּ קֳדָם מַלְכֵי נְקוּם וְלָא נְקוּם קֳדָם חָשׁוֹכֵי:


Chapter 23

אִין יְתִיבְתָּא לְמֵיכַל עִם שַׁלִיטֵי אֶתְבַּיֵן כְּמוֹ רְשִׁים קֳדָמָיִךְ:
וּתְשִׂים סַכִּינָא בְלוֹעָךְ אִין מָרָא דְנַפְשָׁךְ אָתְּ:
לָא תִתְרַגֵג לְבִישׁוּלוֹי וְהִנוּן מֵיכוּלְתָּא דְכַדָבוּתָא:
לָא תִקְרַב לְעַתִּירָא אֶלָא בִבְיוּנְתָּךְ פְּרַק מִנֵיהּ:
אִין תִּצַר עֵינָךְ בֵּיהּ לָא מִתְחֲזֵי לָךְ מְטוּל דְמֶעְבַּד עָבֵד לֵיהּ גַפָּתָא הֵיךְ נִשְׁרָא דְטָיֵס בִּשְׁמַיָא:
לָא תֵיכוּל עִם גַבְרָא דְבִישָׁא עַיְנֵיהּ וְלָא תִתְרַגֵג לְבִישׁוּלוֹי:
מְטוּל דְאֵיךְ תַּרְעָא רָמֵא הָכֵן הוּא רָם בְּנַפְשֵׁיהּ אֲכֵיל וְאִשְׁתֵּי אֲמַר לָךְ וְלִבֵּיהּ נָכִיל צִדָךְ:
וְלַחְמָא דַאֲכֵלְתָּא מְתִיבַת לֵיהּ וּמְחַבְּלַת מִלָךְ דְבַסִימָן:
בְּאֻדְנֵי דְסִכְלָא לָא תְמַלֵל מְטוּל דִשְׁיֵט לְסִכּוּלָא דְמִלָיךְ:
לָא תַשְׁנֵי תְּחוּמָא דְמִן עַלְמָא וּבְחֶלְקָא דְיַתְמֵי לָא תֵעוֹל:
מְטוּל דִי פְרוֹקְהוֹן תַּקִיף וְהוּא נְדוּן יַת דִנְהוֹן עִמָךְ:
אָעוּל לִבָּךְ לְמַרְדוּתָא וְאוּדְנָךְ לְמֵימְרִי דִידִיעֲתָא:
לָא תִמְנַע מִן טַלְיָא מַרְדוּתָא מְטוּל דְאִין מָחֲיַת לֵיהּ בְּשִׁבְטָא לָא מָאֵת:
אַנְתְּ בְּשִׁבְטָא מֲחָיַת לֵיהּ וְנַפְשֵׁיהּ מְפַלְטַת מִן שִׁיוֹל:
בְּרִי אִם חַכִּים לִבָּךְ אַף אֲנָא חָדֵי אֲנָא בְלִבִּי:
וְנִרְוְזָן כִלְיוֹתַי כַּד יְמַלְלוּן סִפְוָתָיִךְ תְּרִיצָתָא:
לָא נִטַן לִבָּךְ בְּחַטָאֵי אֶלָא בִּדְחַלְתָּא דֵאלָהָא כָּל יוֹמָא:
מְטוּל דְתֶהֱוֵי לָךְ אַחֲרִיתָא טָבְתָא וְסַכּוּיָךְ לָא נִגְמָר:
שְׁמַע אַתְּ בְּרִי וְאִתְחַכֵּם וְתָרֵץ לִבָּךְ לְאָרְחָא:
לָא תֶהֱוֵי בְּאִלֵין דַאֲסִיטוּן בְּבִישְׂרָא וּבְאִלֵין דְרָוְיָן חַמְרָא:
מְטוּל דְרָוֵי וְאָסֵיט מִתְמַסְכֵּן וּבִזְעָתָא נַלְבֵּשׁ נִיוּמָא:
קַבֵל מִן אֲבוּךְ דֵין יַלְדָךְ וְלָא תְשׁוּט מְטוּל דְסֵיבַת אִמָךְ:
קוּשְׁטָא קְנֵי וְלָא תְזַבֵּין חָכְמְתָא וּמַרְדוּתָא וּבְיוּנָא:
מְדוּץ נְדוּץ אֲבוּי דְצַדִיקָא וּמַן דְמוֹלִיד חַכִּימָא נֶחֱדֵי בֵיהּ:
יֶחֱדֵי אֲבוּךְ וְאִמָךְ וְתֵדוּץ תּוּלְדָתָךְ:
הַב לִי בְּרִי לִבָּךְ וְעַיְנָךְ תִּנְטְרָן אָרְחָתָי:
מְטוּל דְגוּמְצָא עֲמִיקָא זַנְיְתָא וּבִירָא דְעָקָא נוּכְרֵיתָא:
וְהֵיךְ מְטָרֵף עֵינָהָא כְמָנָא וְצָאֵר אַבְנֵא שַׁבְּרֵי:
לְמַן וַי לְמַן דֵיוָא וּלְמַן תַּגְרֵי וּלְמַן שׁוּחָא וּלְמַן פּוּדְעֲתָא מַגָן וּלְמַן סוּמְקָנוֹת עַיְנוֹי:
לְהָלֵין דְמַוְחֲרִין עַל חַמְרָא וְאָזְלִין וּמְעַקְבֵי בֵּית מִזְגָא:
לָא תֶחֱמֵי חַמְרָא דְסִימוֹק וְיָהֵב בְכָסָא עַיְנֵיהּ וּמְהַלֵךְ תְּרִיצָאִית:
וְאַחְרִיתָא הֵיךְ חִוְיָא נָכֵת וּכְחוּרְמָנָא דְפָרֵיחַ:
וִיחַוְרוּן עַיְנָךְ בְּנָכְרֵיתָא וְלִבָּךְ יְמַלֵל תַּהֲפוּכְתָּא:
וְתֶהֱוֵי הֵיךְ דְשָׁכֵב בְּלִבֵּיהּ דְיַמָא וְהֵיךְ מַלָחָא דְדָמֵךְ בְּאִלְפָא:
וְתֵימַר מְחוּנַנִי וְלָא אִכַּרְהֵית וּבַזוּנַנִי וְלָא יְדַעֵית לְאִימָת אֶתְּעֵיר וְאוֹסִיף אֶבְעִינֵיהּ עוֹד:


Chapter 24

לָא תִטַן בְּמָרֵי בִישְׁתָּא וְלָא תִתְרַגְרַג לְמֶהֱוֵי עִמְהוֹן:
מְטוּל דְרִבּוּנָא רָגֵן לִבְּהוֹן וְעַוְלָא שִׂפְוָתְהוֹן מְמַלְלָן:
בְּחָכְמְתָא מִתְבְּנֵי בֵיתָא וּבִבְיוּנָא מִתַּקֵן:
וּבִידִיעֲתָא קַיְטוֹנֵי מִתְמַלְיָן כָּל מַזָלָא יַקִירָא וּבַסִימָא:
טָב גְבַר חַכִּימָא מִן עֲשִׁינָא וְגַבְרָא דִידִיעֲתָא מִן הוּא דְזָרֵיז בְּחֵילֵיהּ:
מְטוּל בְּמַדְבְּרָנוּתָא תַעְבֵּד לָךְ קְרָבָא וּפוּרְקָנָא בְּסוּגְעָא דְמִלְכָּנָא:
מִתְרְעֵם שַׁטְיָא בְּחָכְמְתָא וּבְתַרְעֵי לָא פָּתֵחַ פּוּמֵיהּ:
מַן דְחָשֵׁב לְמַבְאָשָׁא נִקְרוּן לֵיהּ מָרֵי תַרְעִיתָא בִישְׁתָּא:
תַּרְעִיתָא דְשַׁטְיָא חֶטְאָה וּמְרַחַקְתָּא דְבַר נָשָׁא חַכִּימָא מְמַקְנוּתָא:
אִין תִּתְרַפֵּי בְיוֹמָא דְעָקְתָא מִתְתְּעִיק חֵילָךְ:
פְצֵא לְאִלֵין דְמִתְנַסְבִין לְמוֹתָא וּמִתְדַבְּרִין לִקְטָלָא חֲסוֹךְ:
וְאִין תֵּימַר דְלָא יְדַעְנָא דָא הֲלָא תַרְעִיתָא דְלִבָּא אֱלָהָא בָצֵי וּדְנָטֵר נַפְשָׁךְ הוּא יָדֵעַ וּפָרֵעַ לְבַר נָשָׁא הֵיךְ עוֹבָדוֹי:
בְּרִי אֱכוֹל דוּבְשָׁא מְטוּל דְטָב וְכַבְרִיתָא דְחָיְלָא עַל חִכָּךְ:
הֵיכְנָא אִתְחַכָּם בְּנַפְשָׁךְ דְאִין מַשְׁכַּחַת קַדְמֵיתָא אָתְיָא אַחֲרִיתָא דְטָבָא מִנָהּ וְסִכּוּיָךְ לָא נִגְמָר:
לָא תִכְמַן רַשִׁיעָא לְדִירֵיהּ דְצַדִיקָא וְלָא תַרְכֵין בֵּית מֵשְׁרֵיהּ:
מְטוּל דְשׁוּבְעָא זִמְנִין נָפֵל צַדִיקָא וְקָאֵי וְרַשִׁיעֵי מִתְתַּקְלִין בְּבִישְׁתָּא:
בְּמַפָּלוּתֵיהּ דִבְעֵיל דְבָבָךְ לָא תֶחֱדֵי וְכַד יִתְקַל בְּבִישְׁתָּא לָא יְדוּץ לִבָּךְ:
דְלָא יַבְאֵשׁ בְּאַפּוֹי דֶאֱלָהָא כַּד יֶחְזֶה וִיהַפֵּךְ רוּגְזֵיהּ מִנֵיהּ:
לָא תִתְחַסַם בְּבִישַׁיָא וְלָא תִטַן בְּרַשִׁיעַיָא:
מְטוּל דְלָא הַוְיָא אַחֲרִיתָא טָבָא לְבִישֵׁי וּשְׁרַגְהוֹן דְרַשִׁיעֵי נִדְעָךְ:
דְחַל מִן אֱלָהָא בְרִי וּמִן מַלְכָּא וְעִם שַׁטְיֵי לָא תִתְחַלָט:
מְטוּל דִבְּשִׁלְיָא אָתֵי תְבַרְהוֹן וְסוֹפָא דִשְׁנֵיהוֹן מַן יָדֵיעַ:
אַף הָלֵין לְחַכִּימֵי אֲמֵרְנָא לְמִסַב אַפֵּי בְדִינָא לָא שַׁפִּיר:
דְיֵימַר לְרַשִׁיעָא צַדִיק אַנְתְּ יְלִיטוּנֵיהּ עַמְמֵי וְיִבְרוּנֵיהּ אוּמָתָא:
וּלְמַכְסָנֵי יִבְסַם וַעֲלֵיהוֹן תֵּיתָא בִּרְכְּתָא טָבְתָא:
שִׂפְוָתְהוֹן נִנְשְׁקוּ דְאִלֵין דִמְהַפְּכִין מִלֵי תְרִיצָתָא:
אַתְקֵן לְבָרָא עֲבִידְתָּךְ וְעַתְּדָה לָךְ בְחַקְלָא וּבָתַר כֵּן בְּנֵי בֵיתָךְ:
לָא תֶהֱוֵי סָהֲדָא רַגָלָא בְּחַבְרָךְ וּתְשַׁרְגֵג בְּשִׂפְוָתָךְ:
לָא תֵימַר הֵיךְ דַעֲבַד לִי כֵּן אֶעְבַּד לֵיהּ וְאַהֲפֵךְ לֵיהּ הֵיךְ עוֹבָדוֹי:
עַל חַקְלֵי דְגַבְרָא עַטְלָא עֲבַרֵית וְעַל כַּרְמִי דְבַר נָשָׁא חֲסַר רַעֲיָנָא:
וְהָא סְלֵיק כֻּלֵיהּ יַעֲרֵי וְכַסִיוּ אַפּוֹי חוּרְלֵי וְסַיְגָא דְכֵיפוֹי אִתְעֲקַר:
וַחֲזֵית אֲנָא וְשָׁמֵית לִבִּי וַחֲמֵית וְקַבְּלֵית מַרְדוּתָא:
קַלֵיל תְּנוּם קַלֵיל תִּדְמוּךְ קַלֵיל תְּשִׂים יְדָיִךְ עַל חַדְיָךְ וְתִדְמוּךְ:
וְתֵיתֵי וְתַדְרְכָךְ מִסְכְּנוּתָךְ וּצְרִיכוּתָךְ הֵיךְ גַבְרָא טַבְלָרָא:


Chapter 25

אַף אִלֵין מַתְלוֹי דִשְׁלֹמֹה עֲמִיקֵי דִכְתָבוּ רַחֲמוֹי דְחִזְקְיָה מַלְכָּא דִיהוּדָה:
יְקָרָא דֶאֱלָהָא מַן דְמַטְשֵׁי מִלְתָא וִיקָרָא דְמַלְכֵי מַן דְבָצֵי מִלְתָא:
שְׁמַיָא רָמִין וְאַרְעָא עֲמִיקָא וְלִבָּא דְמַלְכֵי לָא מִתְבְּצֵי:
גְבוּ סוּלְאָנָא מִן סוּמָא דְנִפּוּק מָאן מִן צָרְפָא:
נִתְטְרִיד רַשִׁיעָא מִן קֳדָם מַלְכָּא וְיִתַּקַן בְּצִדְקְתָא כּוּרְסֵיהּ:
לָא תִשְׁתַּבְהַר קֳדָם מַלְכָּא וּבְדוּכְתָּא דְרַבְרְבֵי לָא תְקוּם:
מְטוּל דְטָב דְנֵימַר לָךְ סוּק הָכָא מַן דְמַשְׁפִּילָךְ קֳדָם שַׁלִיטָא מַן דְחָזְיָן עַיְנָךְ:
לָא תִפּוּק בְּדִינָא מְסַרְהֲבָאִית דְלָא תְדוּן בְּאַחֲרַיְתָהּ כַּד יַחֲמִיץ יָתָךְ חַבְרָךְ:
דִינָךְ דוּן עִם חַבְרָךְ (בְּאַחְרַיְתָא) וְרָזָא אוֹחֲרָנָא לָא תְגַלֵי:
דְלָא נֶחְסְדָךְ מַן דְשָׁמֵעַ וְטִיבָךְ לָא הֲפִיךְ:
חִזוּרֵי דְדַהֲבָא בִּנְגוֹדֵי דְסָמָא מִלְתָא דְמַלֵל פְּסִיָאִית:
קָדָשֵׁי דְדַהֲבָא וּמָנֵי דִזְמַרְגְדָא מַכְסְנוּתָא דְחַכִּימָא עַל אוּדְנָא דְשָׁמְעָא:
אֵיךְ קְרִירוּתָא דְתַלְגָא בְּיוֹמָא דְחַצְדָא הֵיכְנָא אִזְגַדָא מְהֵימְנָא לִמְשַׁדְרוֹי וְנַפְשֵׁיהּ דְמָרֵיהּ מְהַפֵּךְ:
לְיוֹמָא דַעֲנָנֵי וְרוּחָא דְמִטְרָא לָאִית מִדַמֵי גַבְרָא דְמִשְׁתַּבְּהַר בְּמָהוּבְתָּא דְשִׁקְרָא:
בִּנְגִדוּתָא דְרוּחָא מִשְׁתַּרְגֵג רָשָׁאנָא וּמִלְתָא רְכִיכְתָּא תָּבְרָא גַרְמָא:
דִבְשָׁא מַשְׁכַּחְתְּ אֱכוֹל סוּפְקָנָךְ דְלָא תִשְׂבַּע וּתְתִיבִינֵיהּ:
כְּלֵא רִגְלָךְ מִן בַּיְתֵיהּ דְרָחֲמָךְ דְלָא נִסְבְּעָךְ וּמְסַנְיָךְ:
אֵיךְ פְּרִיעָא וְסַיְפָא נְגִידָא שְׁנִינָא גַבְרָא דְמַסְהַד עַל חַבְרֵיהּ סַהֲדוּתָא דְשִׁקְרָא:
אֵיךְ שִׁינָא בִישְׁתָּא וְרִגְלָא מוּעֲדָא הֵיכְנָא סַבְרֵיהּ דְבָזוֹזָא בְּיוֹמָא דְעָקְתָא:
דְשָׁקֵל מַרְטוּטָא מִן חַבְרֵיהּ בְּיוֹם דְקָרְתָא הֵיךְ הוּא דְרָמֵי חֵילָא עַל נִתְרָא וּמְצָרֵף לְלִבָּא כֵיכָא הֵיךְ סָסָא לְמָנָא וְאֵיךְ מַלְטִיתָא בְּקִיתָא הֵיכְנָא בַּרְיוּתָא מַחֲדָא לִבֵּיהּ דְגַבְרָא:
אִין כָּפֵן סָנְאָךְ אוֹכְלֵיהּ לַחְמָא וְאִין צָחֵי אַשְׁקֵיהּ מַיָא:
מְטוּל דְגוּמְרֵי דְנוּרָא חָתֵי אַנְתְּ עַל רֵישֵׁיהּ וֶאֱלָהָא נְשַׁלְמֵיהּ לָךְ:
רוּחָא גַרְבִיתָא בָטְנָא מִטְרָא הֵיכְנָא אַפֵּי בְנִיסָתָא וְלִישָׁנָא מְטַשְׁיָא:
טָב לְמִיתַב עַל קַרְנָא דְאִגְרָא מִן דִלְמֶעְמַד עִם אִתְּתָא תִגְרָנִיתָא וּבֵיתָא טַרְקָא:
מַיָא קָרִירֵי עַל נַפְשָׁא מְשַׁלְהֲתָא הֵיכְנָא שְׁמוּעֲתָא טָבְתָא מִן אַרְעָא רְחִיקְתָּא:
הֵיךְ דְסָכֵיר אֱנֵישׁ מַעְיָנָא וּמַבּוּעָא מְחַבֵּל צַדִיקָא דְנָפֵל קֳדָם רַשִׁיעָא:
לְמֵיכַל דוּבְשָׁא סַגִי לָא שַׁפִּיר אַף לָא לְמִבְצְיָא מִלֵי מְיַקְרָתָא:
הֵיךְ קַרְתָּא דִתְרִיעָא וְלָא אִית לָהּ שׁוּרָא הֵיכְנָא גַבְרָא דְלָא מַצְעַר רוּחֵיהּ:


Chapter 26

אֵיךְ תַּלְגָא בְקַיְטָא וְהֵיךְ מִטְרָא בְּחַצְדָא הֵיכְנָא לָא יָאֵי לְסִכְלָא יְקָרָא:
הֵיךְ צִפְּרָא דְטָאֵס וְהֵיךְ פַּרְחֲתָא דְפָרְחָא הֵיכְנָא לְוָטְתָא דְמַגָן לָא תֵעוֹל:
שְׁוָטָא לְסוּסָא וּמַגְלִבָא לְחַמְרָא וְשׁוּבְטָא לְגוּשְׁמֵיהוֹן דְסַכְלֵי:
לָא תְתַל פִּתְגָמָא לְסִכְלָא הֵיךְ שַׁטְיוּתָא דְלָא תִדְמֵי לֵיהּ אַף אַנְתְּ:
אֶלָא מַלֵל עִם שַׁטְיָא בְּחַכִּימוּתָךְ דְלָא נִסְבַּר בְּנַפְשֵׁיהּ דְחַכִּימָא הוּא:
מַן דְרָהֲטָא בְרִגְלוֹי שְׁתֵי חֲטוֹפָא מַן דִמְשַׁדַר מִלֵי בְיַד סִכְלָא:
אִין תִּתַּל הַלְכְתָא לַחֲגִירָא תְּקַבֵּל מִלְתָא מִן פּוּמֵיהּ דְסִכְלָא:
הֵיךְ נִקְצָא דְטָסָא בְּקִלְעָא הֵיכְנָא מַן דְעָבַד יְקָרָא לְסִכְלָא:
כּוּבָא סָלֵק בִּידָא דְרַוְיָא וְשַׁטְיוּתָא בְּפוּמֵיהּ דְסִכְלָא:
סַגֵי חָיֵשׁ בִּשְׂרֵיהּ דְסַכְלָא וִרַוְיָא עָבַר יַמָא:
הֵיךְ כַּלְבָּא דְהָפֵךְ עַל תְּיוּבֵיהּ הֵיכְנָא סַכְלָא דְתָנֵי בְּסִכְלוּתֵיהּ:
אִין חֲזַיְתָא גַבְרָא דְחַכִּים בְּעֵינֵי נַפְשֵׁיהּ סַכְלָא טָב מִנֵיהּ:
אֲמַר עַטְלָא שַׁחֲלָא בְּאָרְחָא אַרְיָא בֵּינָת שְׁוָקֵי:
הֵיךְ תַּרְעָא דִמְכָרַךְ עַל צִירְתָּהּ הֵיכְנָא עַטְלָא עַל עַרְסֵיהּ:
עַטְלָא מַטְשֵׁי אַיְדֵיהּ בְּשַׁחֲתָא לָעֵי דְנֶהְפְכֵי לְפוּמֵיהּ:
עַטְלָא חַכִּים בְּעַיְנוֹי טָב מִן שׁוּבְעָא יָהֲבֵי טַעֲמָא:
דְלָכֵד בְּאֻדְנוֹי דְכַלְבָּא נְצֵי וּמִתְנְצֵי עַל דִינָא דְלָא דִילֵיהּ:
אֵיךְ הוּא דְמִתַּחַת דְפָשֵׁט גֵירֵי שְׁנִינֵי דְמוֹתָא:
הֵיכְנָא גַבְרָא דִמְרַמֵי בְחַבְרֵיהּ וַאֲמַר מִגְחָךְ גַחֲכֵית:
הֵיכְנָא דְלֵית קִיסֵי דָעֲכָא נוּרָא וְהֵיכְנָא דְלֵית שְׁגוּשָׁא יִשְׁתַּק תִּגְרָא:
טַרְטְקֵל לְגוּמְרֵי וְקִיסֵי לְנוּרָא וְגַבְרָא תִגְרָנָא מְחַרֵה בְהוּתָא:
מִלוֹי דְשִׁגוּשָׁא מַרְכְנָן לֵיהּ וְהִנוּן נָחֲתָן לְגַוָהּ דִכְרֵסָא:
הֵיךְ כַּסְפָּא מְסַלְיָא דִקְרִים עַל חִסְפָּא הֵיכְנָא שִׂפְוָתָא דְדָלְקָן וְלִיבָּא בִּישָׁא:
מַן שִׂפְוָתֵיהּ מִתְיְדַע סָנְאָה וּבְגַוֵיהּ סָאֵם רַמְיוּתָא:
וְאִין מְחַנֵן בְקָלֵיהּ לָא תְהֵימִין בֵּיהּ מְטוּל דִשְׁבַע בִּישָׁתָא אִית בְּלִבֵּיהּ:
דִמְכַסֶה סְנוּאֲתָא בְּמוּרְסְתָא תִּתְגְלֵי בִּישְׁתֵּיהּ בִּכְנִשְׁתָּא:
דְחָפֵר גוּמְצָא בֵּיהּ נִפּוּל וְדִמְעַרְגֵל כֵּיפָא עֲלוֹי הָפְכָא:
לִישָׁנָא דְשִׁקְרָא סָנֵי אָרְחֲתָא דְקוּשְׁטָא וּפוּמָא דִפְלִיג עָבֵיד תַּרְכוּנְתָּא:


Chapter 27

לָא תִשְׁתַּבְהַר בְּיוֹמָא דְלִמְחָר דְלָא יָדַעַתְּ מְנָא יְלִיד יוֹמָא:
נְשַׁבְּחִנָךְ חִילוֹנַי וְלָא פוּמָךְ נוּכְרָאָה וְלָא שִׂפְוָתָךְ:
יְקָרָא כֵיפָא וּנְטוּל חָלָא וְרוּגְזֵיהּ דְשַׁטְיָא יַקִיר מִן תַּרְוֵיהוֹן:
נִכְזְרִיוּתָא הִיא חֵימְתָא וְחֵיפָא הִיא רוּגְזָא וּמַנוּ קָאֵם קֳדָם קִנְאֲתָא:
טָבְתָא מַכְסְנוּתָא דִמְגַלְיָא מִן רַחֲמוּתָא דְמִטַשְׁיָא:
שַׁפִּירָן אִנוּן פּוּדְעָתֵיהּ דְרָחֲמָא וּבִישָׁן נוּשְׁקָתָא דְסָנְאָה:
נַפְשָׁא דְשָׂבְעָא דָיְשָׁא כַבְרִיתָא וְנַפְשָׁא דְכָפְנָא כָּל מֵידַם דִמְרִיר חֲלִי לָהּ:
הֵיךְ צִפְּרָא דִמְשַׁנָא מִן קִנָהּ הֵיכְנָא הוּא גַבְרָא דִמְשַׁנֵי דוּכְתֵּיהּ:
מִשְׁחָא וּבוּסְמָא דְמַחֲדְיָן לִבָּא הֵיכְנָא גַבְרָא דִמְבַסִים לְחַבְרֵי בְּתַרְעִיתָא דְנַפְשֵׁיהּ:
חַבְרָךְ וְחַבְרֵיהּ דַאֲבוּךְ לָא תִשְׁבּוֹק וּבְבֵיתָא דַאֲחוּךְ לָא תֵעוֹל בְּיוֹמָא דְתַבְרָךְ טָב שָׁכְנָא קָרִיב מֵאָח רָחִיק:
אִתְחַכֵּם בְּרִי וְחַדֵי לִבִּי וְאַחְזַר מִלְתָא לְאִלֵין דִמְחַסְדִין לִי:
עֲרִימָא חֲזָא בִישְׁתָּא וּמִטְשֵׁי וְשַׁבְרֵי עָבְרִין עֲלָהּ וְחַסְרִין:
מִתְנְסֵיב מַרְטוּטֵי דְמַן דְעָרֵיב לְנוּכְרָאָה וְעַל אַפֵּי נוּכְרַיָא מַשְׁכְּנֵיהּ:
דִמְבָרֵךְ לְחַבְרֵיהּ בְּקָלָא רָמָא בְּצַפְרָא בְקִידוּמָא לְוָטָתָא תִּתְחֲשִׁיב לֵיהּ:
אִיךְ דִלְפָא דְנָטֵף בְּיוֹמָא דְסַגְרִירָא הֵיכְנָא אִתְּתָא תַגְרָנוּתָא דְנָצְיָא:
רוּחָא גַרְבַיְתָא קַשְׁיָא וּבִשְׁמָא דִימִינָא מִתְקַרְיָא:
פַּרְזְלָא בְּפַרְזְלָא לָטִישׁ וְגַבְרָא לָטִישׁ אַפֵּיהּ דְחַבְרֵיהּ:
דְנָטֵר תֵּינְתָא אָכֵיל פִּרְיָהָא וּדְזָהֵיר בְּמָרֵיהּ נִתְיַקָר:
הֵיךְ מַיָא וְהֵיךְ פַּרְצוּפֵי דְלָא דָמְיָן חַד לְחָד הֵיכְנָא לִבֵּיהוֹן דִבְנֵי נָשָׁא לָא דָמְיָן חַד לְחָד:
שְׁיוֹל וְאָבְדָנָא לָא סָבְעָן וְעַיְנֵי דְגַבְרָא לָא סָבְעָן:
צָרָפָא לְכַסְפָּא וְכוּרָא לְדַהֲבָא וְגַבְרָא מִן פּוּמָא דִמְשַׁבְּחָנוֹי:
אִין מָחְיַת לֵיהּ לְשַׁטְיָא בְּמַכְתְּשֵׁי בְּגוֹ סִיַעְתָּא וּבְאוּדְרָךְ לָא תַעֲבִיר מִנֵיהּ שַׁטְיוּתֵיהּ:
מַה דְדָעֵי אַנְתְּ דַע אַפֵּי עָנָךְ וְשִׂים לִבָּךְ עַל קְוָטִין:
מְטוּל דְלָא לַעֲלַם הִיא אַחְסָנָא אַף שְׁלָם דָרָא לְדָרָא:
שְׁבַח עֲמִירָא וְאֶתְחָמֵי דִתְאָה וְאִתְכְּנֵשׁ עִשְׂבָּא דְטוּרֵי:
אִמְרֵי לִלְבוּשָׁךְ וְגַדְיָא לְתַּגְרוּתָךְ:
וְסוּפְקָנָא דַחֲלָבָא דְעִזֵי לְמֵיכוּלְתָּךְ וּלְמֵיכוּלְתָּא דְבֵיתָךְ וְחַיֵי לְטַלְיָתָךְ:


Chapter 28

עָרְקִין רַשִׁיעֵי בִּדְלֵית דְרָדֵף לְהוֹן וְצַדִיקֵי הֵיךְ אַרְיָא דְמִסְתְּכֵי לְמֵיכוּלְתֵּיהּ מְסַבְּרִין לְחָכְמָתָא:
בְּחוֹבֵיהָא דְאַרְעָא סַגִיעִין רַבְרְבָנָהָא וּבְנֵי נָשָׁא דְמִתְבַּיְנִין מִידִיעֲתָא נִגְדוּן:
גַבְרָא דְעָשֵׁק לְמִסְכְּנֵי אֵיךְ מִטְרָא חֲבִיטָא דְלֵית בֵּיהּ יִתְרָן:
דְשָׁבְקִין נִמוֹסָא מִשְׁתַּבְּחִין בְּרִשְׁעָא וְאִלֵין דְנָטְרִין אוֹרַיְתָא מִתְגַרְיָן בְּהוֹן דִיתוּבוּן:
בְּנֵי נָשָׁא בִּישֵׁי לָא מִתְבַּיְנִין דִינָא וּדְבָעֵי מִן קֳדָם יְיָ מִתְבַּיְנִין כּוּלְהוֹן טָבְתָא:
טָב מִסְכֵּינָא דִמְהַלֵךְ בִּתְמִימוּתֵיהּ מִן הוּא דִמְעַקְמָן אָרְחָתֵיהּ וְהוּא עַתִּיר:
דְנָטַר אוֹרַיְתָא בְרָא הוּא דְמִתְבַּיֵן וּדְמִתְחַבֵּר לִזְלִילֵי מַחֲמֵץ אֲבוּי:
דְמַסְגִיעַ מַזָלֵיהּ בְּנִכְתְּתָא וּבְרִבִּיתָא לְמַן דִמְרַחֵם עַל מִסְכְּנֵי מְכַנְשֵׁיהּ:
דְמַסְכִּיר אוּדְנֵיהּ דְלָא נִשְׁמַע אוֹרַיְתָא אַף צְלוֹתֵיהּ מְרַחֲקָא הִיא:
דְמַשְׁגֵי תְרִיצֵי בְּאָרְחָא בִישְׁתָא בְּגִמוּצָא הוּא נָפֵל וּשְׁלִימֵי וּתְמִימֵי נֵרְתוּן טָבְתָא:
גַבְרָא עַתִּירָא חַכִּים הוּא בְעַיְנוֹי וּמִסְכְּנָא סוּכְלְתָנָא בָסֵר לֵיהּ:
כַּד יֶחֱדוּן צַדִיקַיָא סַגִיעָא שַׁבְהוֹרָא וּבְקוּמָא דְרַשִׁיעֵי מִבְצֵי בַּר נָשָׁא:
דִמְכַסֶה חוֹבוֹי לָא נִצְלַח וּדְמוֹדֵי חֲטוֹי וְשָׁבֵק נִרְחַם עֲלוֹי אֱלָהָא:
טוּבוֹהִי דְבַר נָשָׁא דְמַדְלִיחַ לִבֵּיהּ תְּדִירָא וּמַן דְמַקְשֵׁי לִבֵּיהּ נָפֵל בְּבִישְׁתָּא:
אַרְיָא נָהֵם וְדוּבָא מַצְרִיחַ עַל רַשִׁיעָא דְמִשְׁתְּלִיט עַל עַמָא מִסְכְּנָא:
שַׁלִיטָא חֲסִיר הַוְיָנָא סַגִיעָן עוֹשְׁקוֹי וְאִנָא דְשָׂנֵי טוּלְמַיָא נִגְדוּן יוֹמוֹי:
בַּר נָשָׁא דְחָשֵׁשׁ בִּדְמָא דְנַפְשָׁא עַד גוּבָא נֶעְרוֹק לָא נְצוּרוּנֵיהּ:
דִמְהַלֵךְ בִּתְמִימוּתָא נִתְפְּרֵק וְדִמְעַקְמָן אָרְחָתֵיהּ נִפּוּל בַּחֲדָא:
דְפָלֵחַ בְּאַרְעֵיהּ נִסְבָּע לַחְמָא וּדְרָדֵף סְרִיקוּתָא נִסְבַּע מַסְכְּנוּתָא:
גַבְרָא מְהֵימְנָא סַגִיעָן בִּרְכְּתֵיהּ וּדְרָהֵט בְּעַוְלָא דְנֶעְתָּר לָא מִזְדַכֵּי:
מִסַב בְּאַפֵּי לָא טָב וְעַל פִּתְּחָא דְלַחְמָא נְחוּב גַבְרָא:
דְמִסְתַּרְהַב לְמַזָלָא גַבְרָא דְבִישׁ עַיְנֵיהּ וְלָא יְדַע דְחוּסְרָנָא אָתֵי עֲלוֹי:
דְמַכַס לְבַר נָשָׁא קֳדָמוֹי חֶסְדָא נִשְׁכַּח טָב מִן הוּא דְמַפְלֵיג בְּלִישָׁן:
דְגָזֵל לַאֲבוּי וּלְאִמֵיהּ וַאֲמַר לֵית חוֹבָא חַבְרָא הוּא לְגַבְרָא מְחַבְּלָנָא:
גַבְרָא רְחַב מְגָרֵג תִּגְרֵי וְדִמְסַבַּר בֵּאלָהָא נִדְהוֹן:
דְתָכָל עַל לִבֵּיהּ סַכְלָא הוּא וְדִמְהַלֵךְ בְּחַכִּימוּתָא נִתְחֲמֵי מִן בִּישׁ:
דְיָהֵב לְמִסְכְּנָא לָא נֶחְסַר לֵיהּ וּדְמַחֲמֵי עַיְנֵיהּ מִן מִסְכֵּנָא סַגִיעִין לְוָטָתֵיהּ:
בְּקוּמָא דְרַשִׁיעֵי מִתְטְשֵׁי בַר נָשָׁא וּבְאָבְדֵיהוֹן נִסְגוּן צַדִיקֵי:


Chapter 29

גַבְרָא דְלָא מְקַבֵּל מַכְסְנוּתָא וּמַקְשֵׁי קְדָלֵיהּ בַּעֲגָלָא נִתְתְּבַר וְלָא תֶהֱוֵי לֵיהּ אָסוּ:
בְּסוּגְעָא דְצַדִיקֵי חָדֵי עַמָא וּבְשׁוּלְטָנָא דְרַשִׁיעֵי נִתְאֲנַח עַמָא:
גַבְרָא דְרָחֵם חָכְמְתָא נַחֲדֵי אֲבוּי וּדְמִתְחַבֵּר בְּזַנְיוּתָא מוֹבִיד מַזָלֵיהּ:
מַלְכָּא בְדִינָא נוֹקֵים אַרְעָא וְגַבְרָא עַוְלָא עָקֵר לָהּ:
גַבְרָא דְמִתְפְּלַג עַל חַבְרֵיהּ מְצוּדְתָּא פָּרֵס עַל הִלְכָתֵיהּ:
גַבְרָא בִישָׁא בְּחוֹבֵיהּ מִתְּצִיד וְצַדִיקָא דָיֵץ וְחָדֵי:
יָדֵעַ צַדִיקָא דִנְהוֹן דְמִסְכְּנֵי וְרַשִׁיעֵי לָא מִתְבַּיְנִין יְדִיעֲתָא:
גַבְרָא מְמִקְנֵי מְמַלְלִין כְּדָבָא וְחַכִּימֵי מְהַפְּכִין רוּגְזָא:
גַבְרָא חַכִּימָא דֵין עִם גַבְרָא שַׁטְיָא וְרָגֵז וְחָאֵךְ וְלָא מִתְתְּבַר:
גַבְרֵי דְאָשְׁדִין דְמָא סָנְיָן תְּמִימוּתָא וּתְרִיצֵי בָּעְיָן לָהּ:
כּוֹלָא חוּמְתֵיהּ מַפִּיק סִכְלָא וְחַכִּימָא בְּרַעְיָנָא מַאֲכָה:
שָׁלִיטָא דְצָאֵת מִלֵי דְשִׁקְרָא כֻּלְהוֹן מְשֻׁמְשָׁנוֹי רַשִׁיעֵי:
מִסְכְּנָא וְגַבְרָא מַצְעָיָא פְּגִיעוּ חַד בְּחַד וֵאלָהָא מַנְהִיר עַיְנוֹי דְתַרְוֵיהוֹן:
מַלְכָּא דְדָאֵן בְּקוּשְׁטָא לְמִסְכְּנֵי כּוּרְסֵיהּ לַעֲלַם תַּקִין:
שִׁבְטָא וּמַכְסְנוּתָא יָהֲבִין חָכְמְתָא וְטַלְיָא דְלָא מְקַבֵּל בָּעָא מַבְהִית אִמֵיהּ:
בְּסוּגְעָא דְרַשִׁיעֵי חוֹבָא נִסְגֵי וְצַדִיקַיָא יֶחֱמוּן בְּמַפַּלְתְּהוֹן:
רְדִי בִבְרָךְ וְיַנִיחָךְ וְיִתֵּן תַּפְנוּקֵי לְנַפְשָׁךְ:
בְּסוּגְעָא דְעַוְלָאֵי מִתְתְּרַע עַמָא וּדְנָטֵר אוֹרַיְתָא טוּבוֹהִי:
בְּמִלֵי לָא מִתְרְדֵי עַבְדָא דְיָדַע גִיר וְלָא בְלִיעַ:
אִין חֲזַיְתָא גַבְרָא דִמְעַרְקְלִין מִלוֹי סִכּוּיָא דְטָב הוּא סַכְלָא מִנֵיהּ:
מִתְפְּנֵק מִן טַלְיוּתֵיהּ לְעַבְדָא נֶהֱוֵי וּבְאַחֲרַיְתֵיהּ יְהֵי מְנַסָה:
גַבְרָא רַגְזָנָא מְגָרֵג תִּיגְרֵי וְגַבְרָא חֶמְתָּנָא סַגִיעִין חוֹבוֹי:
רָמוּתָא דְבַר נָשָׁא תַּשְׁפְּלִנֵיהּ וּמַן דְמַכִּיכָא רוּחֵיהּ נִפְלֵג יְקָרָא:
דְפָלֵג עִם גַנָבָא סָנֵי נַפְשֵׁיהּ נִפְסַק מוֹמְתָא וְלָא מוֹדֶה:
טְלוֹמְיָא דְבַר נָשָׁא עָבְדָא לֵיהּ תְּקוּלְתָּא וּדְמַסְבֵּר בֵּאלָהָא נֶעֱשָׁן:
סַגִיעֵי דְבָעְיָן אַפֵּי דְשַׁלִיטָא וּמִן קֳדָם אֱלָהָא דִינֵיהּ דְגַבְרָא:
מְרַחַקְתָּא דְצַדִיקֵי גַבְרָא עֲוָלָא וּמְרַחַקְתָּא דְרַשִׁיעֵי גַבְרָא דִתְרִיצֵי אָרְחָתֵיהּ:


Chapter 30

מִלוֹי דְאָגוּר בַּר יָקֶה דְקָבֵּל נְבִיוּתָא וְאָמַר גַבְרָא לְאִיתִיאֵל לְאִיתִיאֵל וְאוּכָל:
מְטוּל דְבוּרָא דִבְנֵי נָשָׁא אֲנָא דְלָא אִית בִּי בְיוּנָא דִבְנֵי נָשָׁא:
וְלָא יְלִיפֵית חָכְמְתָא וְלָא יְדַעֵית יְדִיעֲתָא דְקַדִישֵׁי:
מַן סְלֵק לִשְׁמַיָא וּנְחֵת מַן אֲחַד רוּחָא בְּחָפְנוֹי וּמַן צַר מַיָא בְּשׁוּשִׁיפָא וּמַן אֲקֵים בַּרְיָתָא דְאַרְעָא מַן שְׁמֵיהּ וּמַן שׁוּם בְּרֵיהּ אִין יְדַעְתָּ:
כּוּלְהוֹן מֵימְרוֹי דֵאלָהָא צְרִיפָן וּמְסַיֵעַ לְאִלֵין דְמִתְרַחֲצִין בֵּיהּ:
לָא תוֹסֵף עַל מִלוֹי דְלָא יַכְּסִנָךְ וְתִתְכַּדֵב:
תַּרְתֵּין שְׁאֵילַת מִנָךְ לָא תִכְלֵי מִנִי עַד לָא אֱמוּת:
רִגְלְתָא וּמִלְתָא כַדְבוּתָא אַרְחֵיק מִנִי מִסְכְּנוּתָא וְעוּתְרָא לָא תִתֵּן לִי זוּנִי לַחְמָא מִסְתִי:
דְלָא אֶשְׂבַּע וְאֶכְפַּר וְאֵימַר מַנוּ אֱלָהָא וּדְלָא אִתְמַסְכֵּן וְאֶגְנוֹב וַאֲחַלֵיל שְׁמֵיהּ דֵאלָהָא:
לָא תַלְשֵׁן עַבְדָא לְמָרֵיהּ דְלָא נְצַעֲרִינָךְ וְתִתְחַיֵב:
דָרָא דַאֲבוּהִי נְצַעָר וּלְאִמֵיהּ לָא נְבָרֵךְ:
דָרָא דְדָכֵי בְעַיְנוֹי וּמִצָאֲתֵיהּ לָא אִשְׁתְּזַג:
דָרָא דְרָמוּ עַיְנוֹי וּגְבִינוֹי מְנַטְלִין:
דָרָא דְסָפְסְרֵי אִינוּן שִׁינוֹי וְחָרִיפֵי אִנוּן נִיבוֹי לְמֵיכַל מַסְכְּנֵי מֵאַרְעָא וְלַעֲלִיבֵי מִן בְּנֵי נָשָׁא:
לַעֲלוּקָא תַּרְתֵּין בְּנִין הַב הַב תְּלַת אִינוּן דְלָא שָׂבְעָן וְאַרְבַּע דְלָא אָמְרָן מִסְתָא:
שְׁיוֹל וְאַחֲדַת רַחֲמֵי וְאַרְעָא לָא שָׂבְעָא מַיָא וְנוּרָא לָא אָמְרָה מִסְתָּא:
עֵינָא דִמְצָרְיָא לְאָב וְשָׁיְטָא קְשִׁישׁוּתָא דְאִמָא נֶחְצוּנֵיהּ עוּרְבֵי דְנַחֲלָא וְיִסַמוּן יָתֵיהּ בְּנֵי נִשְׁרָא:
תְּלַת אִינוּן דִגְנִיזָן מִנִי וְאַרְבַּע דְלָא יְדַעֵית אִינוּן:
אָרְחָא דְנִשְׁרָא בִשְׁמַיָא וְאוֹרְחֵיהּ דְחִוְיָא עַל שׁוּעָא וְאוֹרְחָא דְאִלְפָא בְּלִבֵּי דְיַמָא וְאָרְחָא דְגַבְרָא בְעוּלֶמְתָּא:
הֵיכְנָא אָרְחָא דְאִתְּתָא גָיַרְתָּא אָכְלָא וּמְכַפְּרָה פּוּמָהּ וְאָמְרָה לָא עֲבַדֵית מִדַעַם רְעָתָא:
תְּחוֹת תְּלָת רוּגְזָא אַרְעָא וּתְחוֹת אַרְבַּע לָא יָכְלָא לְמִסְבְּרָא:
תְּחוֹת עַבְדָא כַּד נִמְלוֹךְ וְטַפְּשָׁא דְיִשְׂבַּע לַחְמָא:
תְּחוֹת שְׂנוּאֲתָא דְהָוְיָא לְגַבְרָא וְאַמְתָא דִי יָרְתָא לְרִבּוֹנְתָּהּ:
אַרְבְּעָא אִנוּן דִזְעִירִין בְּאַרְעָא וְהִנוּן חַכִּימִין וּמַחְכְּמִין:
שׁוֹמְשְׁמָנַי לָא עֲשִׂין עַמְהוֹן וּמְתַקְנִין בְּקַיְטָא מֵיכַלְהוֹן:
וַחֲנָסֵי דְעַמְהוֹן לָא תַקִיף וְעָבְדִין לְהוֹן בֵּיתָא בִּקְתָרִין:
וְקַמְצֵי דְמַלְכָּא לֵית לְהוֹן וּמִתְכַּנְשִׁין כֻּלְהוֹן כַּחֲדָא:
וְאַקְמְתָא דִמְסַכְכָא בִידָהָא וְעָמְדָא בְּבֵיתָא דְמַלְכֵי:
תְּלָתָא אִנוּן דְשַׁפִּירָן הֲלִיכָתְהוֹן וְאַרְבְּעָא דְשַׁפִּיר מְהַלְכִין:
אַרְיָא גִבָּר בִּבְעִירָא וְלָא הֲפִיךְ מִן כָּל מִדָעַם:
וְאַכָּכָא דְמִזְדַרֵז בֵּינָת תַּרְנְגוֹלֵי וּתְיָשָׁא דְאָזֵל בֵּית גִיוֹרָא וּמַלְכָּא דְקָאֵם וּמְמַלֵל בֵּית עַמְמֵיהּ:
לָא תִתְרוֹרָם דְלָא תִטַפֵּשׁ וְלָא תוֹשִׁיט אַיְדָךְ לְפוּמָךְ:
דְמַן דְמָיְצָא חֲלָבָא נַפְקָא חֶמְאָתָא וּמִן כִּבוּשָׁא דְרוּגְזָא נִפּוּק דְמָא וּמִן חַרְיָנָא דְאַפֵּי נִפּוּק דִינָא:


Chapter 31

מִלוֹהִי דִלְמוּאֵל מַלְכָּא נְבִיוּתָא וּמַרְדוּתָא דִרְדָתֵיהּ אִמֵיהּ וַאֲמַרַת לֵיהּ:
וַי בְּרִי וּוַי בַּר כְּרֵסִי וּוַי בַּר נִדְרַי:
לָא תִתֵּן לִנְשֵׁי חֵילָךְ וְאָרְחָתָךְ לִבְנַת מַלְכִין:
אִזְדְהַר מִן מַלְכֵי לְמוֹאֵל מִן מַלְכֵי דְשָׁתִין חַמְרָא וּמִן שִׁלְטוֹנֵי דְשָׁתִין שִׁכְרָא:
לָא תִשְׁתֵּי וְתַטְעֵי הֲוָנָךְ וּתְשַׁנֵא דִינְהוֹן דְכוּלְהוֹן בְּנֵי עֲנִיֵי:
הֲבוּן שִׁכְרָא לַאֲבֵלֵי וְחַמְרָא לִמְרִירֵי נַפְשָׁא:
וְנִשְׁתּוּן וְנִטְעוּן מִסְכֵּינַתְהוֹן וְשַׁחֲקֵיהוֹן לָא נִזְכְּרוּן תּוּב:
פְּתַח פּוּמָךְ לְהָלֵין דְלָא מִסְטוֹ דִין וְדוּן לְכוּלְהוֹן בְּנֵי עַוְלֵי:
פְּתַח פּוּמָךְ וְדוּן צִדְקְתָא וְדוּן לַעֲנִיֵי וְלַעֲלִיבֵי:
אִתְּתָא כְשֶׁרְתָּא מַנוּ יִשְׁכַּח יַקִירָא הִיא מִן כֵּיפֵי טָבְתָא טִימָהָא:
דְתָכֵל עֲלָהּ לִבֵּיהּ דְבַעֲלָהּ וְלָא מִתְבְּזָא וְלָא חָסְרָא:
פַּרְעֲתֵיהּ טָבְתָא וְלָא בִישְׁתָא כָּל יוֹמֵי חַיָהָא:
תְּבַעַת עַמְרָא וְכִתָּנָא וַעֲבַדַת הֵיךְ צִבְיָנָא דְאַיְדָהּ:
וַהֲוָת הֵיךְ אִלְפַת דְתִגְרָא דְמִן רָחִיק מַיְתְיָא מֵכְלוּתָא:
וְקָמַת בְּלֵילְיָא וִיהֲבַת מְזוֹנָא לְבֵיתָהּ וּפוּלְחָנָא לְטַלְיָתָהָא:
וְאִתְחַשְׁבֵת בְּתַרְעִיתָא וּנְסֵבַת חַקְלָא וּמִן פֵּרֵי דִידָהָא נְצֵבַת כַּרְמָא:
וַאֲסַרַת בְּעוּשְׁנָא חַרְצָהָא וּזְרֵזַת דְרָעָהָא:
וּטְעַמַת מְטוּל דְטָבְתָא תַגָרוּתָהּ וְלָא דָעֵךְ בְּלֵילְיָא שְׁרָגָהּ:
יְדָהָא פָּשְׁטָא בְּכוּנְשִׁרָא וִידָהָא לָבְכִין מָעְזְלָא:
יְדָהּ פָּשְׁטָא לַעֲנִיָא וּדְרַעְיָה מוֹשִׁיטָא לַעֲלִיבֵי:
לָא יִדְחֲלוּן בְּנֵי בַּיְתָהּ מִן תַּלְגָא מְטוּל דְכוּלְהוֹן בְּנֵי בַיְתָהּ לְבִישִׁין הֲווֹ זְהוֹרִיתָא:
תַּשְׁוְיָתָא עַבְדַת לָהּ בּוּצָא וְאַרְגְוָנָא לְבוּשָׁהּ:
יְדִיעַ הֲוָה בֵּינָת מְדִינָתָא בַּעְלָה כַּד יְתִיב הוּא עִם סָבֵי אַרְעָא:
פְּתָגָא עֲבַדַת וּזְבַנַת וְזוּנַאֲרָא יְהַבֵית לִכְנַעֲנָאָה:
עוּשְׁנָא וְהַדְרָא לְבוּשָׁהּ וְגָחֲכָא בְיוֹמָא אַחֲרַיְתָא:
פּוּמָהּ פְּתַחַת בְּחָכְמְתָא וְנִימוּסָא דְחִסְדָא עַל לִישָׁנָהּ:
וְגַלְיָן אָרְחָתָא דְבֵיתָהּ וְלַחְמָא חֲכִינָנוּת לָא אָכְלָא:
קָמוּ בְנָהָא וִיהֲבוּן לָהּ טוּבָא בַּעֲלָהּ וּמְשַׁבְּחָהּ:
סַגִיעָן בְּנָתָא דְקָנְיֵי עֻתְרָא וְאַתְּ עֲבַרְתְּ עַל כֻּלְהוֹן:
מְטוּל דְשִׁקְרָא הוּא חִנָא וּסְרִיק הוּא שׁוּפְרָא אִתְּתָא דְחַלְתֵּיהּ דֵאלָהָא הִיא מִשְׁתַּבְּחָא:
הֲבוּ לָהּ מִן פֵּרֵי דִידָהָא וּנְשַׁבְּחוּנָא עוֹבְדָהָא בְּתַרְעֵי:
