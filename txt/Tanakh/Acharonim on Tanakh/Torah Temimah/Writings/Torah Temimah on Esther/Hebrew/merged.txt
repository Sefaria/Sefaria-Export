Torah Temimah on Esther
תורה תמימה על אסתר
merged
https://www.sefaria.org/Torah_Temimah_on_Esther
This file contains merged sections from the following text versions:
-Torah Temimah, Vilna, 1904
-https://www.nli.org.il/he/books/NNL_ALEPH001750892

תורה תמימה על אסתר



Chapter 1



Verse 1

<b>ויהי בימי.</b> א"ר לוי ואתימא ר' יונתן, דבר זה מסורת בידינו מאנשי כנסת הגדולה כל מקום שנאמר ויהי בימי אינו אלא לשון צער, ודכותה ויהי בימי אחשורוש – הוי המן <sup class="footnote-marker">א</sup><i class="footnote">טעם הדבר דכל ויהי בימי אינו אלא לשון צער, כתבו המפרשים משום דכיון דמייחס הכתוב את הימים לאדם אחד כאלו הימים לו לבדו הם ולא לכל באי עולם והול"ל ויהי במלוך אחשורוש, אלא ודאי משום שהם ימי צרה, ומאת הקב"ה לא תצא הרעות לכן תלה הרעה באחשורוש. </i>.<br>(מגילה י' ב') 

<b>ויהי בימי אחשורוש.</b> [רב פתח למגילה זו] ויהי בימי אחשורוש וי ויהי, הדא הוא דכתיב (פ' תבא) והתמכרתם שם לאויביך לעבדים ולשפחות ואין קונה <sup class="footnote-marker">ב</sup><i class="footnote">כנראה נסמך על הכתוב ואלו לעבדים ולשפחות נמכרנו החרשתי, דמשמע שכבר היו מתרצים בזה אלא שלא היו רוצים לקנותם, ורש"י פירש בענין אחר. </i>.<br>(שם י"א א') 

<b>ויהי בימי אחשורוש.</b> רבי יצחק פתח למגילה זו בפסוק זה (משלי כ״ט:ב׳) ברבות צדיקים ישמח העם ובמשול רשע יאנח עם – בשעה שהצדיקים נוטלים גדולה – חדוה ושמחה בעולם<sup class="footnote-marker">ג</sup><i class="footnote">וכמו בימי שלמה דכתיב יהודה וישראל רבים כחול וגו' איש תחת גפנו ותחת תאנתו, ובימי מרדכי דכתיב ליהודים היתה אורה וגו', ומפרש ברבות לשון גדולה כמו ורבותא ויקרא (דניאל ה' י"ח), על כל רב ביתו, וע"ע לקמן ב' ט"ו וח' ט"ז. </i>, ובשעה שהרשעים נוטלים גדולה – וי ואנחה וחרון אף בעולם, הדא היא דכתיב ויהי בימי אחשורש – וי שמלך אחשורוש <sup class="footnote-marker">ד</sup><i class="footnote">ודריש ויהי נוטריקון וי היה בימי אחשורוש. ויתכן עוד דהכונה כמו בדרשה שבסמוך, כל הזוכרו אומר אח לראשי, מרוב הצער והיגון שהיו בימיו ע"י גזירת המן. </i>.<br>(פתיחתא למ"ר) 

<b>אחשורוש.</b> אמר רב, אחיו של ראש ובן גילו של ראש, אחיו של ראש – של נבוכדנצר הרשע שנקרא ראש, שנאמר (דניאל ב׳:ל״ח) אנת הוא רישא די דהבא <sup class="footnote-marker">ה</sup><i class="footnote">פירש"י אחיו של ראש כלומר דומה לו, עכ"ל. וכנראה פירש כן משום דאי אפשר לפרש אחיו ממש, שהרי לא הי' אחיו של נבוכדנצר וכבדרשה הבאה, אבל מרש"י סנהדרין ק"ב ב' מבואר שהיה לפניו הגירסא כאן אח וראש, ופירש אח – רשע, וכמו שדרשו שם בשם אחאב אח לשמים – רע לשמים, [ור"ל אח מלשון אוי ויללה, וע' בסמוך אות ט'] ומבוא רש"י לדונמא דרשה זו אח וראש, כלומר רשע וראש. ומ"ש אחיו כו' ובן גילו, י"ל כי ההשתוות אשר יורה עליו השם אח שתים הנה: א) במעלותיהם החיצוניות, ב) במדותיהם הפנימיות, וזהו שאמרו אחיו של ראש במה שהיה מלך כנבוכדנצר – והיינו המעלה החיצונית, ובן גילו של ראש היינו שגם במדותיו הרעות היה דומה לנבוכדנצר שזה הרג וזה בקש להרוג, ועיין בדרשה הסמוכה ואל זה יכון רש"י במ"ש בן גילו, בן מזלו שניהן דעת אחת היה להן. </i>, ובן גילו של ראש הוא הרג והוא ביקש להרוג, הוא החריב והוא ביקש להחריב <sup class="footnote-marker">ו</sup><i class="footnote">יסוד שיסד זרובבל בבית המקדש בימי כורש לפני אחשורוש כמבואר בעזרא ד׳:ו׳. </i>, שנאמר (עזרא ד') ובמלכות אחשורוש בתחלת מלכותו כתבו שטנה על יושבי יהודה וירושלים <sup class="footnote-marker">ז</sup><i class="footnote">ולכן נקרא בן גילו ע"ש שהיו בדעה אחת בנוגע לישראל וביהמ"ק. ועיקר טעם דרשה זו והבאות אחריה בשם אחשורוש יתכן לומר דמדייקו חז"ל מה דלא כתיב ויהי בימי המלך אחשורוש, ולכן ס"ל דהשם אחשורוש אינו שמו העקרי רק תואר, ולא יונח ע"ש התואר שם מלך, ולכן כל אחד מהדורשים [כאן ובהמשך הדרשות] דורשים כונת שם תואר זה. וזולת זה רגילין חז"ל לדרוש כל שם שהוא יותר משלש אותיות, וכתבנו מזה כ"פ בתו"ת. </i>.<br>(מגילה י"א א') 

<b>אחשורוש.</b> אמר רב תחליפא בר בר חנה, אחשורוש – שהיה אחיו של ראש, אחיו של נבוכדנצר, וכי אחיו היה והלא זה כשדי וזה מדיי, אלא זה בטל מלאכת ביהמ"ק וזה החריבו, לפיכך השוה אותם הכתוב כאחד, הדא הוא דכתיב (משלי י״ח:ט׳) גם מתרפה במלאכתו אח הוא לבעל משחית, זה נבוכדנצר שהשחית את ביהמ"ק <sup class="footnote-marker">ח</sup><i class="footnote">היינו מעין דרשה הקודמת ובשנוי לשון וענין. </i>.<br>(מ"ר) 

<b>אחשורוש.</b> שמואל אמר אחשורוש – שהושחרו פניהם של ישראל בימיו כשולי קדרה, ור' יוחנן אמר, כל שזוכרו אומר אח לראשו <sup class="footnote-marker">ט</sup><i class="footnote">עדה"כ (יחזקאל ו׳:י״א) ואמר אח אל כל תועבות רעות בית ישראל, ופרשו המפרשים אח מלשון אוי ויללה, וע' לעיל אות ה'. </i>, ור' חנינא אמר שהכל נעשין רשין בימיו <sup class="footnote-marker">י</sup><i class="footnote">מרוב מסים וארנוניות, וע' משכ"ל אות ז'. </i>, שנאמר וישם המלך אחשורוש מס.<br>(מגילה י"א א') 

<b>אחשורוש.</b> ר' ברכיה אומר, אחשורוש – שהכחיש ראשן של ישראל בצום ובתעניות, ר' לוי אמר – שהשקה אותן ראש ולענה, ור' יהודה ב"ר סימון אומר שביקש לקעקע ביצתן של ישראל <sup class="footnote-marker">יא</sup><i class="footnote">ביצתן – שרשן, ע"י גזירת המן, וע' מש"כ לעיל אות ז' ומפרש אחשורוש מלשון שורש. </i>.<br>(מ"ר) 

<b>אחשורוש.</b> ר' לוי ורבנן, ר' לוי אמר, אחשורוש הוא ארתחששתא, ולמה נקרא ארתחששתא שהיה מרתיח ותש <sup class="footnote-marker">יב</sup><i class="footnote">ר"ל נוח לכעוס כמו שכתוב ויקצוף המלך מאוד וחמתו בערה בו, וגם תש כעסו כמש"כ כשך חמת המלך, וחמת המלך שככה. </i>, ורבנן אמרי, שכל מי שזוכרו חושש את ראשו <sup class="footnote-marker">יג</sup><i class="footnote">כבדרשה דלעיל, וע' משכ"ל אות ז'. </i>.<br>(שם) 

<b>הוא אחשורוש.</b> [מהו הוא אחשורוש] – הוא ברשעו מתחלתו ועד סופו <sup class="footnote-marker">יד</sup><i class="footnote">דכן תונח המלה הוא על דבר שלא נשתנה מאז ועד עתה, וכן באחשורוש מצינו רשעתו בתחלת מלכותו שעמד לשטן בישראל לבנות ביהמ"ק כמבואר בעזרא ד' ובמלכות אחשורוש בתחלת מלכותו כתבו שטנה על יהודה וירושלים, ואח"כ במעשה המן. </i>.<br>(מגילה י"א א') 

<b>הוא אחשורוש.</b> ר' יהודה ור' נחמיה, חד אמר, אחשורוש – שהרג את אשתו מפני אוהבו, הוא אחשורש – שהרג את אוהבו מפני אשתו, וחד אמר, אחשורוש – שבטל מלאכת בית המקדש, הוא אחשורוש שגזר עליו שיבנה <sup class="footnote-marker">טו</sup><i class="footnote">הא דביטל מלאכת ביהמ"ק מבואר בדרשות הקודמות. וזה שגזר עליו שיבנה י"ל דס"ל כמ"ד דאחשורוש הוא כורש, ובכורש כתיב (עזרא א') שאמר מי בכם מכל עמו יהי ה' אלהיו עמו ויעל. </i>.<br>(מ"ר) 

<b>הוא אחשורוש.</b> ר' יצחק ורבנן, ר' יצחק אמר, אחשורוש – שבאו כל הצרות בימיו, שנאמר אבל גדול ליהודים, הוא אחשורוש – שבאו כל הטובות בימיו, שנאמר שמחה וששון ליהודים, ורבנן אמרי, אחשורוש – עד שלא נכנסה אסתר אצלו, הוא אחשורוש – משנכנסה אסתר אצלו לא היה בועל נדות <sup class="footnote-marker">טז</sup><i class="footnote">ר"ל שמאהבתו לאסתר לא נזקק לזולתה והיא שמרה דיני נדה. </i>.<br>(שם) 

<b>המלך.</b> אמר רב, שמלך מעצמו <sup class="footnote-marker">יז</sup><i class="footnote">י"ל דמדייק מדלא כתיב הוא אחשורוש המלך, [דמשמע הידוע בתאר זה כי כולם הסכימו עליו] והלשון המולך משמע לי' כמו ועתליה מולכת (מלכים ב י״א:א׳) שענינה שמלכה בחזקה על ידי שאבדה כל זרע הממלכה. </i>, אמרי לה לשבח – דלא הוי אינש דחשוב למלכא כותיה, ואמרי לה לגנאי – דלא הוי חזי למלכותא וממונא יתירא יהב וקם.<br>(מגילה י"א א') 

<b>המלך.</b> המלך ועדיין לא מלך <sup class="footnote-marker">יח</sup><i class="footnote">עיין מש"כ באות הקודם בטעם דיוק לשון המולך כלומר המולך והולך ויתכן הכונה ועדיין לא מלך, שאז בעת שקרה מאורע זו שבמגילה זאת עדיין לא מלך על קכ"ז מדינה אלא אח"כ במשך הזמן, ומש"כ המולך הוא שבעת שסדרו כתיבת המגילה אז כבר מלך, וכן משמע מדרשה בסמוך בתחלה מלך על שבע ולבסוף על עשרים ולבסוף על מאה. </i>.<br>(מ"ר) 

<b>מהדו ועד כוש.</b> רב ושמואל, חד אמר, הודו בסוף העולם וכוש בסוף העולם, וחד אמר הודו וכוש גבי הדדי הוו קיימי, וכשם שמלך על הודו וכוש כך מלך מסוף העולם ועד סופו <sup class="footnote-marker">יט</sup><i class="footnote">אפשר לומר דלא פליגי במציאות הדבר, ושתי הדעות אמת, דגם היו סמוכות להדדי רק מאיזה מעצור לא היו יכולים לבא מזו לזו בדרך הקצרה, אלא היו צריכים לסבב מצד השני הפתוח סביב סביב, ולכן זה חשיב סמיכתם במציאות, דהוו בהדדי, וזה חשיב חבורם ע"פ אפשרות בואם מזו לזו, דהוי דרך ארוכה ורבה. </i>.<br>(מגילה י"א א') 

<b>שבע ועשרים ומאה.</b> מכדי כתיב מהודו ועד כוש למה לי למכתב עוד שבע ועשרים ומאה מדינה, אלא לדרשה, בתחלה מלך על שבע ולבסוף מלך על עשרים ולבסוף מלך על מאה.<br>(שם שם) 

<b>שבע ועשרים ומאה.</b> רנ"ב אפרכיות בעולם <sup class="footnote-marker">כ</sup><i class="footnote">אפרכיא היא ממשלה שיש בה עיירות הרבה. </i> ואחשורוש שלט בחציין, א"כ למה נאמר קכ"ז מדינות והלא קכ"ו הן, אלא אמר לו הקב"ה, אתה נתת עליה אחת לביתי משלך, שאמרת (עזרא א׳:ג׳) מי בכם מכל עמו יהי אלהיו עמו ויעל אף אני נותן עליה תוספת אחת משלי, שהוסיף לו מדינה אחת בחשבון <sup class="footnote-marker">כא</sup><i class="footnote">ר"ל כך אמר הקב"ה לכורש, יען כי מטוב לבך הוספת לחזק העליה לא"י כמשמעות הלשון מי בכם וגו' יהי ה' אלהיו עמו ויעל לכן הוסיף לו מדינה אחת יתירה על החשבון, ואחריו מלך אחשורש, הרי מכוון המספר קכ"ז. כך פרשו המפרשים, אבל הדוחק נראה מגוף הדרשה שפתח באחשורוש וסיים אלא אמר לו הקב"ה [לכורש] והרי זה עיקר חסר, ולכן יותר נכון לפרש דדרשה זו מכוונת למ"ד במ"ר דכורש הוא אחשורוש, וניחא הכל. </i>.<br>(מ"ר) 

<b>שבע ועשרים ומאה.</b> ר' יהודה ור' נחמיה, ר' יהודה אומר, כבש שבע שהן קשות כעשרים, כבש עשרים שהן קשות כמאה, ור' נחמיה אמר, נטל אוכלסין משבע וכבש עשרים, נטל אוכלסין מעשרים וכבש מאה <sup class="footnote-marker">כב</sup><i class="footnote">אוכלוסין הוא תושבים שהיו לו לאנשי חיל, ומדייק מדלא כתב מאה ועשרים ושבע, כנהוג בכ"מ, אלא כתב הסדר להפך. </i>.<br>(שם) 

<b>שבע ועשרים ומאה.</b> דרש ר' עקיבא, מה זכתה אסתר למלוך על קכ"ז מדינה, אמר הקב"ה, תבא אסתר בת בתה של שרה שחיתה קכ"ז שנה ותמלוך על קכ"ז מדינה <sup class="footnote-marker">כג</sup><i class="footnote">יתכן בעיקר טעם הדרשה ע"פ מ"ש בברכות י"ג א' בענין שנוי שם שרי לשרה, בתחלה היתה שרי לאומתה ואחר כך נהיתה שרה לכל העולם, וגם באחשורוש אמרו שמלך על רוב העולם, וכך מלכה אסתר, ולא מצינו יתרון כזה רק בשרה ואסתר, וע"ד הרמז מסמיך זה במספר שני חיי שרה המכוונים למספר המדינות שמלכה אסתר עליהן. </i>.<br>(שם) 

<b>מדינה.</b> מכאן דכל מקום שנאמר מדינה היא אפרכיא <sup class="footnote-marker">כד</sup><i class="footnote">ממשלה שיש בה עיירות הרבה, ועיין רש"י ס"פ קמא דמכות. </i>.<br>(שם) 


Verse 2

<b>בימים ההם.</b> זה אחד מן המקומות שהיו מלאכי השרת מדדין פתקין לפני הקב"ה <sup class="footnote-marker">כה</sup><i class="footnote">ר"ל כמו שולחין פתקאות כביכול להקב"ה, כלומר שהיו כמתאוננים רע מרחוק, וכדמפרש. </i> שהיו אומרים לפניו, רבש"ע, ביהמ"ק חרב ורשע זה יושב ועושה מרזיחין <sup class="footnote-marker">כו</sup><i class="footnote">בתי מרזח – בתי משתה, וכמש"נ עשה משתה. </i> אמר להם, תנו ימים כנגד ימים, הדא הוא דכתיב (נחמיה י״ג:ט״ו) בימים ההמה ראיתי ביהודה דורכים גיתות בשבת <sup class="footnote-marker">כז</sup><i class="footnote">פסוק זה נחמיה אמרו שהיה בימי ארתחששתא שהוא אחשורוש כמבואר בפסוק הקודם, ור"ל מכיון שעברו ישראל על השביתה בשבת לכן שבתו ונחו אוה"ע בטובה ושלוה. </i>.<br>(שם) 

<b>בימים ההם.</b> [מהו ביטים ההם] <sup class="footnote-marker">כח</sup><i class="footnote">ר"ל דלשון זה מיותר כולו, דהא כבר כתיב ויהי בימי. </i>, אמר רב ביבי, הה לאותן הימים, היך מה דאת אמר (יחזקאל ל׳:ב׳) הילילו הה ליום <sup class="footnote-marker">כט</sup><i class="footnote">ודריש ההם בנוטריקון הה ליום. </i>.<br>(שם) 

<b>כשבת המלך.</b> ובישראל הוא אומר (שופטים י״א:כ״ו) בשבת ישראל בחשבון, לפי שישיבת אוה"ע אינה ישיבה, אבל ישיבת ישראל ישיבה <sup class="footnote-marker">ל</sup><i class="footnote">ר"ל דאוה"ע עובדי כוכבים תלוי הצלחתם במזל, ולכן אין זה הצלחה נצחית, יען דכשהמזל עולה ברום גבהו אז עתיד הוא להשפל, וכמש"כ לפני שבר גאון, ולכן גם כשהם בשלותם אין שלותם שלוה, משא"כ ישראל הם למעלה מן המזל וכמ"ש (שבת קנ"ו א') אין מזל לישראל, אלא הקב"ה בעצמו משגיח עליהם, ולכן הוי הצלחתם נצחית [אם לא כשסרים מדרך ה' וחוטאים]. ושני אלה הענינים מרומזים בלשון כשבת, בשבת, דכשבת מורה רק על דמיון ישיבה ולא ישיבה נאמנה ומוחלטת, משא"כ בשבת. </i>.<br>(שם) 

<b>כשבת המלך.</b> וכתיב בתריה בשנת שלש למלכו [הא כיצד], אמר רבא, מאי כשבת – לאחר שנתיישבה דעתו <sup class="footnote-marker">לא</sup><i class="footnote">שמתחלה היה דואג שמא יצאו ישראל מתחת ידו וכשנשלמו שבעים שנה לגלות בבל נתיישבה דעתו, שאמר שוב לא יצאו. </i>.<br>(מגילה י"א ב') 

<b>המלך אחשורוש.</b> אמר ר' יוחנן, כל מקום שנאמר במגילה זו מלך אחשורוש – במלך אחשורוש הכתוב מדבר, וכל מקום שנאמר מלך סתם משמע קודש וחול <sup class="footnote-marker">לב</sup><i class="footnote">ר"ל כי באיזה מקומות אפשר לרמז השם מלך על הקב"ה, וכמו שדרשו בלילה ההוא נדדה שנת המלך – מלכו של עולם, וכן וחמת המלך שככה, ועוד. </i> [מ"ר פסוק ט']. 

<b>על כסא מלכותו.</b> כתיב כי לה' המלוכה ואתה אומר על כסא מלכותו, אלא לשעבר היתה מלכות בישראל, וכיון שחטאו נטלה מהם ונתנה לאוה"ע <sup class="footnote-marker">לג</sup><i class="footnote">ר"ל כי מלכותו של הקב"ה תלוי במעשיהם של ישראל וכמ"ש באגדות כשישראל עושין רצונו של מקום הם מוסיפין גבורה בכח של מעלה וכו', וכן לעתיד הוא דכתיב ועלו מושיעים בהר ציון וגו' – ואז והיתה לה' המלוכה. </i>.<br>(מ"ר) 

<b>על כסא מלכותו.</b> רבי עזריה אומר, על כסא מלכותו כתיב, לפי שבא לישב על כסא שלמה ולא הניחוהו עמד ועשה לו כסא משלו בדמותו <sup class="footnote-marker">לד</sup><i class="footnote">כונת הקושיא דלשון כסא מלכותו משמע דהמלוכה שלו, אלא הול"ל על כסא המלכות, ומשני דבא לרמז שעשה לו כסא ככסא שלמה, אבל על כסא שלמה לא הניחוהו לישב, ולא נתבאר מי לא הניח אותו, ואולי המדינה בעצמה בעת שמנוהו למלך, ויש באגדות שהחיות שבכסא שלמה לא הניחוהו, וצ"ע. </i>.<br>(שם) 

<b>אשר בשושן הבירה,</b> א"ר חננאל, אמר ליה הקב"ה, כורש ייחס שם מדינתי ושם אפרכיא שלי, שאמר (עזרא א׳:ב׳) בירושלים אשר ביהודה, אף אני אייחס שם מדינתך ושם אפרכיא שלך, שנאמר אשר בשושן הבירה <sup class="footnote-marker">לה</sup><i class="footnote">בדניאל ח' בענין כורש בשושן הבירה אשר בעילם המדינה, וכאן לא ייחס שושן לעילם, ועל זה אמר, דלכן שם בכורש ייחס כן, לפי שהוא, כורש, ייחס את העיר ירושלים לארץ יהודה, משא"כ כאן באחשורוש, ולפי"ז צריך לגרוס כאן שנאמר אשר בשושן הבירה אשר בעילם המדינה, וקאי על אותו הפסוק דדניאל. וכן צריך לגרוס בלשון המדרש אף אני אייחס שם מדינתו ושם אפרכיא שלו, כלומר של כורש. </i>.<br>(שם) 


Verse 3

<b>בשנת שלש למלכו.</b> למה בשנת שלש, ר' יהודה אומר, בשנת שלש למלאכת הכסא שגמר מלאכתה, ור' נחמיה אומר, בשנת שלש לבטול מלאכת ביהמ"ק <sup class="footnote-marker">לו</sup><i class="footnote">ענין מלאכת הכסא עיין בדרשה דלעיל על כסא מלכותו, ודבר ביטול ביהמ"ק מבואר בעזרא ד', ובמלכות אחשורוש בתחלת מלכותו כתבו שמנה על יושבי יהודה וירושלים וכו', באדין בטלת עבודת בית אלהא דבירושלם. ר"י דריש למלכו כמו למלאכתו ור"נ דריש למלכו – מלשון התבוננות וחרטה וכמו וימלך עלי לבי, וכמו בלשון רבנן בכמה מקומות ונמלך עלוהי וכדומה. </i>, ור' שמואל בר אימי אמר, לפי שעשה שלש שנים בלא כתר ובלא כסא <sup class="footnote-marker">לז</sup><i class="footnote">כמש"כ כשבת המלך על כסא מלכותו, א"כ עד עתה לא היה לו כסא מלוכה, וס"ל דבלא כסא אין כתר. ודריש למלכו על המשך פעולת התיסדות מלכותו. </i>.<br>(שם) 

<b>פרס ומדי.</b> ולהלן (י' ב') כתיב למלכי מדי ופרס, אמר רבא, אתנויי אתני בהדדי, אי מינן מלכי מנייכו אפרכי, ואי מנייכו מלכי מינן אפרכי <sup class="footnote-marker">לח</sup><i class="footnote">אפרכי הם שרי המלך היושבים ראשונה במלכות, ובגמרא מצויין דרשה זו במלות חיל פרס ומדי הפרתמים, ופירש"י במובן הקושיא, וז"ל, סמך פרתמים אצל מדי, וכתיב למלכי מדי ופרס, כאן סמך מלכות אצל מדי, עכ"ל, וכתב מהרש"א וז"ל, ועוד י"ל [בכונת הקושיא] מדהקדים פעם אחת את מדי לפרס ופעם פרס למדי, עכ"ל, ולפלא שלא העירו שכן הוא מפורש במ"ר כמובא לפנינו בדרשה הבאה, ומה שמצויין בגמרא המלה הפרתמים לאו דוקא הוא, ואולי גם מיותרת היא, ובאמת בש"ס כת"י חסרה מלה זו ונכון הוא. </i>.<br>(מגילה י"ב א') 

<b>פרס ומדי.</b> פעמים מקדים פרס למדי ופעמים מדי לפרס (י' ב'), לפי שכשהמלכות במדי פרס טפלה לה, וכשהמלכות בפרס מדי טפלה לה <sup class="footnote-marker">לט</sup><i class="footnote">כי היו שתי מדינות שנתאחדו יחד, אך בית המלכות היה לפעמים בזו ולפעמים בזו, ובכל עת שבאותה המדינה היה קיים בית המלכות היתה המדינה השניה טפלה לה, וע"ע בדרשות הבאות. </i>.<br>(מ"ר) 

<b>פרס ומדי.</b> למה קורין אותן פרס ומדי <sup class="footnote-marker">מ</sup><i class="footnote">כך דרך חז"ל בעלמא לדרוש שמות, כנודע. ולענין שם פרס י"ל עוד דמדייקו חז"ל ע"פ מ"ש ביומא י' א' דשם תירס הנזכר בבני יפת בפ' נח הוא פרס, ומפרש למה נשתנה שמו לשם פרס. </i>, פרס – שקבלה את המלכות פרוסות, אחד בימי תרדה ואחד בימי אדרבואן ואחד לעתיד לבא <sup class="footnote-marker">מא</sup><i class="footnote">דריש פרס מענין שבירה ופרוסה, מלשון הלא פרוס לרעב לחמך, מנא מנא תקל ופרסין, וכן חלה פרוסה, ור"ל שקבלה את המלכות לא שלמה כמו שהיא, אלא חתיכות חתיכות, וכדמפרש. </i>, מדי – דהוו מודי להקב"ה, דאמר ר' חייא בר אבא, מלכי מדי תמימים היו ואין להקב"ה עליהם אלא עבודה זרה שמסרו להם אבותיהם <sup class="footnote-marker">מב</sup><i class="footnote">הכונה כמ"ש בחולין י"ג ב' עובדי כוכבים שבחו"ל לאו עובדי עבודת כוכבים הם אלא מעשה אבותיהם בידיהם, ואף הכא הכונה שהם בעצמם אנשים תמימים, ולא מרגש פנימי הם עובדים עבודת כוכבים אלא רק ע"פ ההרגל, ממסורת אבות, וזה כל המגרעת שלהם. </i>.<br>(מ"ר) 

<b>הפרתמים.</b> ר' אליעזר אומר, פרתמים אלו שני לגיונותיו של מלך, שאין המלך נקרא קיסר עד שקוראים אותו הם תחלה <sup class="footnote-marker">מג</sup><i class="footnote">הוכרח לדרוש כן משום דפרתמים הוא לשון שררות וחשיבות, ואי אפשר דכל החיל כולו יהיו שרים. </i>.<br>(שם) 

<b>ושרי המדינות לפניו.</b> [כיצד היו לפניו] <sup class="footnote-marker">מד</sup><i class="footnote">דהלשון לפניו משמע שכל המסובים היו נראים לעיניו, ומצייר בזה באיזה אופן וסדר היו יושבים עד שהיו נראים כולם. </i>, ר' אליעזר אומר, כהדין ערכאות שהמלך יושב לדין מלמעלה וכל העם יושבים לפניו על הארץ, ור' שמואל ב"ר נחמני אמר, כהדין פלטין גדולה שהמלך יושב במסבו וכל העם שטוחים על פניהם לפניו.<br>(שם) 


Verse 4

<b>בהראתו וגו'.</b> בהראותו את עושר כבוד מלכותו ואת יקר תפארת גדולתו, דבי ר' ינאי וחזקיה אמרי, ששה אוצרות היה פותח ומראה להם בכל יום <sup class="footnote-marker">מה</sup><i class="footnote">מבואר בילקוט דסמיך בזה על ששה שמות התוארים שבכאן עושר כבוד מלכותו יקר תפארת גדולתו. ויתכן לומר בכלל ענין הראות עניני כבוד וגדולה משום דכפי המבואר בדניאל ח' דשושן הבירה היא עיר הבירה של מדינת עילם, כמש"כ שם בשושן הבירה אשר בעילם המדינה, ואיתא בקדושין מ"ט ב' עשרה קבין גסות הרוח ירדה לעילם תשעה נטלה עילם, וא"כ היה מטבע בני המדינה להתגאות ולהתפאר, והמלך על כולם. </i>, ור' חייא בר אבא אמר, מיני יציאות הראה להם <sup class="footnote-marker">מו</sup><i class="footnote">חשבון הוצאת ביתו ושכר שריו ועבדיו, ורבים היו, וזה מורה על גודל עשרו וגדולת המדינה. </i>, ור' יהודה ב"ר סימון אמר סעודת ארץ ישראל הראה להם <sup class="footnote-marker">מז</sup><i class="footnote">בילקוט איתא דכל תכלית הסעודה היתה בעצת המן כדי להכשיל את ישראל, ולכן השתדל להכין כל צרכי סעודה ממאכלי א"י כדי לשמח לבם, וכתב הרד"ל דסמיך בזה על הלשון ואת יקר ע"פ מה שדרשו במ"ר איכה בני ציון היקרים, על יקרת כבודם בסדרי סעודה. </i>.<br>(שם) 

<b>יקר תפארת.</b> א"ר יוסי בר חנינא, מלמד שלבש בגדי כהונה, כתיב הכא יקר תפארת וכתיב בבגדי כהונה (פ' תצוה) לכבוד ולתפארת <sup class="footnote-marker">מח</sup><i class="footnote">יתכן הבאור ע"פ הדדשה דלעיל בפסוק הוא אחשורוש שהחריב את ביהמ"ק, והיה מתגאה בזה, ובגאותו הראה את בגדי כהונה שרכש לו, שהם היו ידועים לכל ביקר ערכם. ונראה דמ"ש שלבש בגדי כהונה לאו דוקא שלבשם ללכת ולטייל בהם, דאין זה מן הנמוס למלכים, אלא רק ששטחם והראם לכל, וכמו שהוא במ"ר כאן, ואולי לבשם לרנע שיוכלו לראותם יפה, וראיה לזה, שהרי לקמן פסוק ט' דרשו שגם ושתי נהגה בסעודתה בבגדי כהונה ובודאי היא לא לבשה אותה, דהוי לחוכא, אלא רק שהתפארה גם היא בהם. </i>.<br>(מגילה י"ב א') 

<b>ימים רבים.</b> ימים של צער, ודכותה (פ' שמות) ויהי בימים הרבים ההם וימת מלך מצרים – ימים של צער <sup class="footnote-marker">מט</sup><i class="footnote">דריש יתור לשון ימים רבים. ודריש שמסבת הצער של אותם הימים נחשבו לרבים אף כי על האמת לא היו רבים כל כך, וענין הצער דהכא מבואר בילקוט שהראה להם כלי ביהמ"ק שתפס בעת שהחריבו ונצטערו ישראל מאד על זה. </i>.<br>(מ"ר) 

<b>שמונים ומאת יום.</b> מלמד שיום אחרון היה כיום ראשון <sup class="footnote-marker">נ</sup><i class="footnote">לקמן בפרשה ב' העריך הכתוב ק"פ יום בחדשים, ששה חדשים בשמן המור וששה חדשים בבשמים, וקשה לו למה העריך כאן את הזמן בימים, ודריש דבא לרמז דגדולת העושר ביום האחרון היתה כערך הגדולה ביום הראשון, והנהוג הוא שביום הראשון משכללים את המשתה באופן היותר נעלה ובמשך הימים פוחת והילך ערך הפאר, וכאן היה יום אחרון כיום ראשון. <br>ויש להוסיף עוד באור בדרשה זו, דהיא נמשכת ומוסבת להמשך לשון הפסוק הבא שעשה משתה מגדול ועד קטן, והיינו במשך הק"פ ימים עשה סעודה מקודם לגדולים ואח"כ במעלה פחותה עד שלבסוף עשה לפני קטני ופחותי המעלה, וקמ"ל הכתוב כי גם לפני אלה האחרונים הפחותים עשה עשה הסעודה כמו לפני הגדולים והנכבדים הראשונים שהיו ביום הראשון, וזה מורה על הפלגת עושר הסעודה, וזוהי הרבותא יום אחרון כיום ראשון. וגם י"ל בטעם הדרשה, דסמך על הלשון ובמלאת הימים האלה, דמשמע ליה שכולם היו מלאים בשוה במעלתם וגדולתם. </i>.<br>(שם) 


Verse 5

<b>ובמלאות וגו'.</b> רב ושמואל, חד אמר, מלך פקח היה שהקדים הרחוקים לבני עירו, דבני עירו כל אימת שירצה יפייסם <sup class="footnote-marker">נא</sup><i class="footnote">ולכן הקדים לשרי המדינות והחיל שהיו ממקומות שונים ורחוקים. </i>, וחד אמר מלך טפש היה דאבעי ליה לקרב בני עירו ברישא, דאי מרדו ביה הנך הני הוי קיימי בהדי/ <sup class="footnote-marker">נב</sup><i class="footnote">הוא ס"ל ג"כ כהדורש לעיל בפסוק הוא המולך דמלך מעצמו, ומבואר עוד שם שהוציא ע"ז הרבה שוחד, וא"כ הו"ל לחוש למרידה. </i>.<br>(מגילה י"ב א')  
<b>משתה שבעת ימים.</b> רב ושמואל, חד אמר שבעה חוץ ממאה ושמונים, וחד אמר שבעה עם מאה ושמונים <sup class="footnote-marker">נג</sup><i class="footnote">טעם פלוגתתם בהקרי והכתיב ממלת ובמלאות, כי הקרי ובמלאות והכתיב ובמלואת, ומאן דאמר שבעה חוץ מק"פ דריש הקרי ובמלאות, דהיינו לאחר הק"פ עשה עוד ז' ימים, ומאן דאמר שבעה עם ק"פ דריש הכתיב ובמלואת, כשהגיע לז' ימים למלואת הק"פ ימים עשה וגו', ור"ל שבתוך הק"פ ימים היו בהם ז' ימים שבהם עשה משתה לכל העם הנמצאים בשושן. </i>.<br>(מ"ר)  
<b>בחצר גנת ביתן.</b> רב ושמואל, חד אמר, הראוי לחצר – לחצר, הראוי לגינה – לגינה, הראוי לביתן – לביתן, וחד אמר הושיבן בחצר ולא החזיקתן, בגינה ולא החזיקתן, עד שהכניסן לביתן והחזיקתן <sup class="footnote-marker">נד</sup><i class="footnote">גינה הוא מקום זריעה וביתן מקום נטיעת פרחים ושושנים, וי"ל דלא ניחא ליה להדורש הזה כהדורש הקודם הראוי וכו' עפ"י המבואר בסמוך פסוק ו' מטות זהב וכסף דגם שם דעת חד מ"ד הראוי לכסף לכסף הראוי לזהב לזהב, ופליגי עליה שם משום דא"כ אתה מטיל קנאה בסעודה, יעו"ש. ולפי"ז גם כאן קשה לפרש כן כדי שלא יהיה מטיל קנאה בסעודה. </i>.<br>(מגילה י"ב א')  
<b>בחצר גנת ביתן.</b> במתניתא תני, הושיבן בחצר ופתח להם שני פתחים, אחד לגינה ואחד לביתן <sup class="footnote-marker">נה</sup><i class="footnote">פי' ביתן עיין באות הקודם. </i>.<br>(שם שם)  
<b>בחצר גנת ביתן.</b> כיצד היו, ר' יהודה אומר, גינה מבחוץ וחצר מבפנים, ור' נחמיה אומר גינה מבפנים וחצר מבחוץ, א"ר פינחס, מקיים אני את דברי שניהם, כשהיה רוצה היה פורש את הוילון ועושה אותו חצר, וכשהיה רוצה היה קופל את הוילון ועושה אותה גינה <sup class="footnote-marker">נו</sup><i class="footnote">ר"ל כשיהיה פורש את הוילון בין חצר לגינה אז נקרא החצר חצר לבד, וכשהיה מקפיל ונוטל את הוילונות והיו נראים הצמחים והירקות אז נקראו גינה. </i>.<br>(מ"ר)  
<b>בחצר גנת ביתן.</b> דבר אחר בחצר גינת ביתן המלך – שעמדה לו בדמים הרבה <sup class="footnote-marker">נז</sup><i class="footnote">ס"ל דתיבת המלך מוסב על כולם על כל אחד ואחד, על חצר ועל גינה ועל ביתן, כלומר שכולם היו מצוינים בעשירות כיד המלך, ועלו כולם בדמים הרבה, </i>.<br>(שם)  

Verse 6

<b>חור.</b> מהו חור, רב אמר חרי חרי <sup class="footnote-marker">נח</sup><i class="footnote">יתכן דהפי' הוא מלשון חורים ונקבים כמעשה אורג. </i>, ושמואל אמר מילת לבנה הציע להם <sup class="footnote-marker">נט</sup><i class="footnote">דריש חור מלשון חיור, ור"ל כלי משי לבנים היקרים מאד. </i>.<br>(מגילה י"ב א') 

<b>חור.</b> ר' יצחק אמר, חור – בגדים שבני חורין לובשין <sup class="footnote-marker">ס</sup><i class="footnote">דריש חור מלשון חורי הארץ, שרים ורוזנים. </i>.<br>(מ"ר) 

<b>כרפס.</b> מהו כרפס, א"ר יוסי בר חנינא, כרים של פסים <sup class="footnote-marker">סא</sup><i class="footnote">כרים של משי, וטעם דרשה זו בכלל יתבאר עפ"י מש"כ בעלי הלשון שאין שורש בלשון הקודש יותר מג' אותיות, ועל המרובעים והמחומשים יאמר הבחור (סוף מאמר ד') שהם מלשונות אחרות, ויש אומרים שהם מורכבים, וכפי הנראה הדעה הזאת האחרונה קבלו גם חז"ל, שכן מצינו להם כמה וכמה דרשות עפ"י הרכבת מלים אחדות בתיבה אתת מרובעת ומחומשת, וכמו שדרשו (יומא כ"ח ב') דמשק -. דולה ומשקה, (ב"ב ד' א') אברך – בא רך (שם ע"ה ב') כדכד – כדין וכדין, (ברכות ל' א') תלפיות – תל שפיות פונים אליו, (עירובין כ"א א') תלתלים – תלי תלים, (יומא ע"ה ב') מחספס – נמוח על פס יד, (נדה ס"א ב') שעטנז – שוע טוי ונוז, והרבה כהנה, ואף הכא דריש עפ"י כלל זה. </i>.<br>(מגילה י"ב א') 

<b>על גלילי כסף.</b> ר' חייא רבה ור' שמעון בן חלפתא, חד אמר נגללין היו כוילון זה של ארון <sup class="footnote-marker">סב</sup><i class="footnote">דגלילי כסף היינו כמין פרוכות המסך הפרושות על הפתח מרוקמות בחוטי כסף, ונקרא גלילי מפני שנגללין על הפתח מלמטה למעלה מצד חוץ לצד פנים או להפך. </i>, וחד אמר, נקפלין היו כקלע זו של ספינה <sup class="footnote-marker">סג</sup><i class="footnote">ס"ל שהיו כמין קלעים הפרושים מקצה לקצה, וכשרוצים מקפלין ומחברין קצותיהם כקלע של הספינה הפרוס, שבהורדתו מקפלין ומקמטין אותו. </i>.<br>(מ"ר) 

<b>ועמודי שש.</b> א"ר לוי, המחצב הזה לא נגלה לכל בריה אלא למלכות הרשעה הזאת, ואע"פ דכתיב בשלמה (ד"ה א' כ"ט) ואבני שיש לרוב, אלא שלמה היה נותן מרגליות מכאן ומכאן ואבני שיש באמצע <sup class="footnote-marker">סד</sup><i class="footnote">עיקר הדרש הזה נסמך על זה, דזה הפעם הראשונה בכל המקרא שם עמודי שש, ולכן דרש דבאמת לא נתגלו עד כה. </i>.<br>(שם) 

<b>מטות זהב וכסף.</b> רבי יהודה אומר, הראוי לשל כסף – של כסף, והראוי לשל זהב – של זהב, אמר ליה ר' נחמיה, א"כ אתה מטיל קנאה בסעודה, אלא הם של כסף וציפויין זהב, ורבי תחליפא בר בר חנה אומר, של זהב היו והיו מחושקים בכסף, ושמואל אמר, הכרעין החיצונים של זהב והפנימי של כסף <sup class="footnote-marker">סה</sup><i class="footnote">ר"ל הכרעין שלצד הבית היו של זהב ואשר לצד הקיר היו של כסף, ובגמ' איתא הן של כסף ורגליהן של זהב, ונראה שמכוין לדרשת המדרש, אלא שבא הלשון בקצור. </i>.<br>(שם) 

<b>על רצפת וגו'.</b> אמר רב נחמן, בוא וראה שלותו של אותו רשע מה הוא, שהיה ביתו רצוף באבנים טובות ומרגליות בהט ושש ודר וסחרת.<br>(שם) 

<b>בהט.</b> א"ר אסי, אבנים שמתחוטטות על בעליהן, וכן הוא אומר (זכריה ט׳:ט״ז) אבני נזר מתנוססות על אדמתו <sup class="footnote-marker">סו</sup><i class="footnote">ה' מתחלפת בח' מפני שהם ממוצא אחד, ורגילים חז"ל לדרוש עפ"י חלוף זה, וכן בסמוך פרשה ד' פסוק ה' ותקרא אסתר להתך, ועי"ש שהבאנו כמה דוגמות לזה. ובבאור הלשון מתחוטטות פירש"י שעשה להם רצפה באבנים חוטטות, כלומר שלא בא לידי אדם אלא ע"י טורח שמחטטים ומחזירים בעליהם אחריהם עד שמונאין אותן בדמים יקרים, עכ"ל. והנה לבד קושי הבאור אינו מבואר כלל הראיה מהפסוק אבני נזר מתנוססות, ובפי' ר"ת כתב מתחוטטות כמו מחטיאות בעליהן, כלומר, כל מי שנמצאת אצלו מתחייב למלכות מפני שאינן ראויות להדיוט, ולכן בעליהן נסים ובורחים, ולפי"ז יפרש הראיה מלשון מתנוססות כמו מניסות, מבריחות, יעוי"ש, וכמה דחוקים וטרודים כל הדברים. ואמר בני החו"ש כמ"ר <b>מאיר</b> שי', דקרוב לומר דיש כאן אך ט"ס קל, ולפיהו יתפרש הלשון והענין כמין חומר, והוא כי במקום מתחטטות צ"ל מתבוטטות [ב' תחת הח'], והבאור הוא, כי השם בהט שרשו נרחב מן בט, אבי נבט, וענינו מאיר ומבריק, כמו אלבסט"ר, ותרגום בהיר הוא בשחקים (איוב ל"ז כ"א) בטיט הוא בשחקיא, ובב"מ פ"ה ב' תרי בוטטי [או בוטיטי] דנורא, ופירש"י ניצוצות, וא"כ הוי שם זה נרדף עם שם נס, נסס, ולפי"ז יהיה הבאור שמתבוטטות על בעליהן – שמצהירים ומבריקים על בעליהן, כלומר, שנותנין להם חן ותפארת ויופי, מענין לוית חן לראשך, ומקביל להלשון והענין אבני נזר מתנוססות על אדמתו, ואשמעינן הכתוב מעשרו של אחשורוש שהיתה ביתו מרוצף באבנים טובות כאלה, וכבדרשה הקודמת, ובזה הכל עולה יפה ומבואר היטב. </i>.<br>(מגילה י"ב א') 

<b>ושש.</b> זו מרגלית שאהובה על בעליה <sup class="footnote-marker">סז</sup><i class="footnote">דריש שש בשי"ן שמאלי ובקמ"ץ, מלשון ששון, והיינו שאהובה על בעליה ושש בה. </i>.<br>(מ"ר) 

<b>ודר.</b> רב אמר דרי דרי <sup class="footnote-marker">סח</sup><i class="footnote">שורות שורות סביב. </i>, ושמואל אמר, אבן טובה יש בכרכי הים ודרה שמה, הושיבה באמצע סעודה ומאירה להם כצהרים. דבי ר' ישמעאל תנא, שקרא דרור לכל בעלי סחורה <sup class="footnote-marker">סט</sup><i class="footnote">ר"ל שקרא דרור לסוחרים מתשלומי מכס, ודריש זה בשתוף המלה וסוחרת. </i>.<br>(מגילה י"ב א') 

<b>ודר.</b> ר' יוחנן אמר, זו מרגלית שמוציאה את בעלה לחירות, כמש"נ וקראתם דרור <sup class="footnote-marker">ע</sup><i class="footnote">ר"ל שמוציאה את בעלה לחירות מחובותיו, לפי שע"י יקרותה הוא פודה עבורה כסף רב ומשלם לנושיו ונעשה בן חורין משעבודיו ושעבוד נכסיו. </i>.<br>(מ"ר) 

<b>וסחרת.</b> שיוצאת בכל פרקמטיא, כמש"נ עובר לסוחר <sup class="footnote-marker">עא</sup><i class="footnote">ר"ל כל בעלי סחורה מתרצים לקבלה במחיר סחורתם, וזהו טעם הראיה מל' עובר לסוחר, אבל זולת כונה זו אין מן הצורך להביא ראיה למלת וסוחרת שהיא מלשון סוחר. </i>.<br>(שם) 


Verse 7

<b>והשקות בכלי זהב.</b> א"ר פינחס בשם ר' יצחק, והלא נפשו של אדם חותה לשתות בשל זהב, אלא אלו כלי זכוכית משובחים שרואין צל פניהם בהם והם יפין ויקרין בכלי זהב <sup class="footnote-marker">עב</sup><i class="footnote">הלשון חתה מקורו מלשון יוני, וענינו קצה, גועל נפש, וכ"ה בירושלמי פ"ח דתרומות. ולא נתבאר כלל ענין השאלה והלא נפשו של אדם חותה [קצה] לשתות בשל זהב, והלא מעשים בכל יום לשתות בכלי זהב במשתאות גדולות. וגם מצינו בשלמה (מלכים א י׳:כ״א) וכל משקה כלי המלך זהב, ויתכן לומר דמדייק הלשון והשקות שהוא פעל יוצא, וכמו השקיני נא, וגם גמליך אשקה (פ' חיי), ומשמע שהיו אנשים משקים את האורחים, ואין זה הנהוג כלל, אלא הול"ל והשתיה או והמשתה בכלי זהב. וזולת זה הנה לגבי עשירותו הנפרזה של אחשורוש שחשב בפסוק הקודם שוב אין כל חידוש ורבותא לספר שהיו שותין בכוסית זהב, שזה דבר מצוי מאד לכל איש אמיד, ולכן דריש דהכונה כאן לא על גוף השתיה שבכלים אשר על השולחן, הכוסית והגביעים, אלא על הכלים שהיו מחזיקים בהם היין לתת מהם על השולחן, כמו החביתין, היו ג"כ של זהב, ואחרי שארכה המשתה ק"פ יום והכינו יין בחביתין של זהב לכל משך אותו הזמן, זה הוי באמת רבותא וחידוש מעשירות נפרזה, וידוייק לפי"ז גם הלשון והשקות, והיינו מה שהיו המשרתים משקים, כלומר מריקים ומזמינים יין אל השלחנות. והנה איתא בתענית ז' א' שהיין המשומר בכלים של זהב מתקלקל ונפגם, ופריך בזה, דאחרי שארבה המשתה ק"פ יום איך הכינו והחזיקו יין לכל אותו הזמן בכלי זהב, והלא במשך זמן כזה נפגם עד שנפשו של אדם קצה לשתות מהם, ומשני שגם אותן הכלים היו כלי זכוכית יקרים. </i>.<br>(שם) 

<b>וכלים מכלים שונים.</b> מכלים משונים מבעי ליה, אמר רבא, יצתה בת קול ואמרה להם, ראשונים כלו מפני כלים ואתם שונים בהם <sup class="footnote-marker">עג</sup><i class="footnote">לשון קצר הוא, וצ"ל הראשונים כלו מפני כלים שלי, ונסמך על מ"ש בדרשה הבאה מי גרס לבלשאצר שתתקעקע ביצתו מן העולם לא ע"י שנשתמש בכלי ביהמ"ק, ויליף זה שם מפסוק, ובדרשה הבאה מבואר שנשתמש בכלי ביהמ"ק, ולזה אמר שהראשונים כלו על זה והוא שונה ברשעתם. </i>.<br>(מגילה י"ב א') 

<b>וכלים מכלים שונים.</b> הביא כליו וכלי עילם <sup class="footnote-marker">עד</sup><i class="footnote">ר"ל מכל מדינות עילם שהיא היתה מדינתה של שושן, כמבואר בדניאל ח' בשושן הבירה אשר בעילם המדינה. </i>, נמצאו שלו יפין משל עילם <sup class="footnote-marker">עה</sup><i class="footnote">והוי הפי' וכלים מכלים שונים, שכלים אחרים משתנין [לגריעותא] מפני כליו שלו. </i>, הביא כליו וכלי ביהמ"ק ונמצאו נאין ויפין מכליו, ור' תחליפא אמר, כלים שצורתן משתנית לימים קלים <sup class="footnote-marker">עו</sup><i class="footnote">ר"ל כלים שהם משתנים יותר מכלים אחרים, כי בימים מעטים צורתם משתנית ע"י פחיתותן, והם מזהב דק או כלי זכוכית ע"י שבירה. </i> ור' שמואל ב"ר נחמן אמר, כלים שהן מכלים למשתמשין בהם, מי גרם לבלשאצר שתתקעקע ביצתו מן העולם – זה שנשתמש בכלי ביהמ"ק <sup class="footnote-marker">עז</sup><i class="footnote">עיין מש"כ לעיל אות ע"ג. </i>.<br>(מ"ר) 

<b>ויין מלכות רב.</b> אמר רב, מלמד שלכל אחד ואחד השקוהו יין שגדול ממנו בשנים <sup class="footnote-marker">עח</sup><i class="footnote">ר"ל יין ישן מאד, ומדייק משום דלפי פשוטו הול"ל ויין מלכות הרבה, דהוה משמע דהרבוי היה בכמות היין ומדכתיב רב משמע דהרבוי היה באיכותו דהיינו שהיה היין ישן מהשותה, ועדה"כ ורב יעבד צעיר. </i>.<br>(מגילה י"ב א') 

<b>כיד המלך.</b> מהו כיד המלך – כמסת יד המלך <sup class="footnote-marker">עט</sup><i class="footnote">מלשון הכתוב (ס"פ ראה) כמסת ידך, ומפרש בזה הלשון כיד המלך – כהשגת יד המלך. ולפנינו במ"ר הנוסחא ככוסות ביד המלך, ועמלו מאד המפרשים בבאורה אבל פשוט כי ט"ס היא וצ"ל כמו שהעתקנו כמסת יד המלך, וכן מפורש בתרגום ראשון כמסת ידא דמלכא. </i>.<br>(מ"ר) 


Verse 8

<b>והשתיה כדת.</b> מהו כדת – כדת של תורה, מה דת של תורה אכילה מרובה משתיה אף סעודתו של אותו רשע אכילה מרובה משהיה <sup class="footnote-marker">פ</sup><i class="footnote">פירש"י כדת של תורה אכילת מזבח מרובה משתייתו, פר ושלשת עשרונים סולת ונסך חצי ההין יין, עכ"ל. ובשם הגר"א מווילנא נתפרסם הפי' ע"פ המשנה דאבות כך היא דרכה של תורה פת במלח תאכל ומים במשורה תשתה, הרי דלאכילה לא נתן מדה וקצב כמו לשתיה, ולדעתי נוחה יותר פירש"י משום דלפירושו שייך לומר שנהג בסעודתו ע"פ מנהג קדומים בבית המקדש, וכמבואר לעיל בפסוק שהתפאר בענינים השייכים לביהמ"ק, משא"כ לפי' הגר"א אינו מובן מה טעם נהג בסעודתו ע"פ מדה כזו הנהיגה במתיגע על התורה וחי חיי עוני וצער, וצ"ע. ועיקר טעם דרשה זו והבאות אחריה בלשון זה הוא דכיון דלא פירש הכתוב כאיזו דת, לכן בודאי יש בו איזה כונה, ולכן מפרשים שנהג ע"פ איזה נמוס ומנהג קדומים. </i>.<br>(מגילה י"ב א') 

<b>והשתיה כדת.</b> מהו כדת – כדת כל מקום ומקום, יש מקומות שאוכלין ואח"כ שותין ויש מקומות ששותין ואח"כ אוכלין, דבר אחר, והשתיה כדת – כדת כל אומה ואומה, כהני כותאי שאין שותין מיין השמור בנאדות הביאו להם יין מכדים <sup class="footnote-marker">פא</sup><i class="footnote">עיין מש"כ בסוף אות הקודם. </i>.<br>(מ"ר) 

<b>אין אונס.</b> א"ר אלעזר, מלמד שכל אחד ואחד השקוהו יין מדינתו <sup class="footnote-marker">פב</sup><i class="footnote">ר"ל יין שרגיל בו, כדי שלא ישכרהו ולא ישתהו אלא לפי רצונו. </i>.<br>(מגילה י"ב א') 

<b>אין אונס.</b> אין אונס ביין חי <sup class="footnote-marker">פג</sup><i class="footnote">שאינו מזוג, דמי שרצה ביין מזוג נתנו לו כזה, ובא להוציא שלא נהג כמנהג הפרסיים שהיו כופין את אורחיהם בסעודה לשתות יין חי כמבואר במ"ר כאן. </i>, אין אונס ביין נסך <sup class="footnote-marker">פד</sup><i class="footnote">ליהודים, וצ"ל דס"ל להדורש הזה כרשב"י במגילה י"ב א' מפני מה נתחייבו ישראל שבאותו הדור כליה מפני שהשתחוו לצלמו של נבוכדנצר ולא כדעת תלמידיו מפני שנהנו מדברים האסירים שבסעודת אחשורוש, ולכן דריש כאן שלא נכשלו ביין נסך. </i> אין אונס בשתיה בעל כרחו <sup class="footnote-marker">פה</sup><i class="footnote">יתבאר ע"פ מ"ש בילקוט בשם מדרש אבא גוריון בזה"ל, א"ר לוי, כך היה טכסיס [מנהג] של אנשי פרס, היה להם כוס גדול מחזיק ארבעים שחציות [מין מדה] והיו משקים בו לכל אחד ואחד, אפילו מת אפילו משתגע היה שותהו, אבל באחשורוש לא היה מנהג גס זה. </i>.<br>(מ"ר) 

<b>על כל רב ביתו.</b> לעשות לגדולי מלכות שיהא כל אחד ואחד רשאי לצחק עם בניו ועם בני ביתו <sup class="footnote-marker">פו</sup><i class="footnote">מדייק דאם היתה הכונה פשוטה שצוה המלך על כל שרי ביתו שיעשו כרצון איש ואיש, הול"ל על כל רבי ביתו, ומדכתיב על כל רב דריש שצוה על כל שר שאם ירצה יהיה ביתו עמו, אשתו ובניו, כי יש ששמחתם שלמה רק במסבת בני ביתם וכפי דמשמע מלשון התורה ושמחת אתה וביתך, וכתבו התוס' ובעה"מ בר"ה ו' ב' דלכן אשה חייבת בשמחת התג אע"פ שהיא מצוה שהזמן גרמא שנשים פטורות, אך מפני שאי אפשר להבעל לקיים שמחה בלעדה, יעו"ש. </i>.<br>(שם) 

<b>כרצון איש ואיש.</b> אמר ליה הקב"ה, אני איני יוצא מידי בריותי, בנוהג שבעולם שני בני אדם מבקשים לישא אשה אחת, וכי יכולה היא להנשא לשניהם, ואתה אומר לעשות כרצון איש ואיש, למחר באים לפניך שני בני אדם בדין, איש יהודי ואיש צר ואויב, וכי יכול אתה לצאת ידי שניהם, אלא שאתה מרומם לזה וצולב לזה <sup class="footnote-marker">פז</sup><i class="footnote">מביא משל זה לרבותא, דאע"פ שענין זה בכלל אפשר להיות, שהרי אפשר לקרב אותם זה אל זה ולעשות שלום ביניהם ועם זה לצאת ידי שניהם, ולא כציור הקודם מנשואי אשה אחרת לשני גברים, דזה הוא בכלל מן הנמנעות, ואפ"ה לא היה ביכלתו של אחשורוש לצאת ידי שניהם וכדמפרש. </i>.<br>(שם) 

<b>כרצון איש ואיש.</b> כרצון מרדכי והמן, מרדכי דכתיב ביה איש יהודי, והמן, דכתיב ביה איש צר ואויב <sup class="footnote-marker">פח</sup><i class="footnote">יתבאר ע"פ התרגום, למעבד כרעות גברא דבית ישראל וכרעות גברא דכל אומה ולשון, ועיקר הכונה לעשות כרצון ישראל וכרצון שארי האומות, ותלה ענין זה בשם מרדכי והמן שהם היו גדולי האומה בישראל ובעמים, וסמיך זה על הלשון איש איש דכתיב בשניהם ומיותר הוא היכי דכתיב השם מפורש, וכמש"כ בתו"ת ר"פ יתרו בפסוק וישאלו איש לרעהו, אלא לרמז על מעלותם וחשיבותם, ומלשון חז"ל ביומא י"ח א' אישי כהן גדול, והוא משום דשרש שם איש הוא יש [וכמו בלשון תרגום הוא מתורגם אית] ולכן יונח שם זה גם על מלאך, כמו ויאבק איש עמו דרשו מלאך ה', ובדניאל ד' והאיש גבריאל, ועוד הרבה. </i>.<br>(מגילה י"ב א') 


Verse 9

<b>גם ושתי המלכה.</b> אין גם אלא רבוי, מה הוא בששה אוצרות ובמיני יציאות ובסעודת ארץ ישראל ובבגדי כהונה גדולה אף היא בכל אלה <sup class="footnote-marker">פט</sup><i class="footnote">כל אלה נתבארו לעיל בפסוק ד' בהראותו וגו' ועיין מש"כ שם לענין בגדי כהונה. </i>.<br>(מ"ר) 

<b>גם ושתי המלכה.</b> גם – הגיע זמנה של ושתי לגמם, להבצר, להדרך, למות, וכמש"נ (פ' בראשית) ותקח מפריו ותאכל ותתן גם לאשה וגו' <sup class="footnote-marker">צ</sup><i class="footnote">הבאור הוא, דאלו היה כתוב וּושתי וכו' שהיה אז מוסיף על ענין ראשון והיה במשמע שלתכלית גדולת המשתה של אחשורוש עשתה גם היא משתה, אבל מכיון דכתיב גם, מורה שהוא ענין בפני עצמו, ומרמז שעשתה היא משתה לתכלית שלה שיצאה מסבת המשתה שלה, שנסתבב הדבר שנהרגה, וע"ד רמז וסמך דריש גם מלשון כריתה וקציצה, כמו אילן שנגמם (שביעית פ"א מ"ח) ובפ"ב מ"ד דכלאים גומם עד פחות מטפח, ובבכורות ל"ז א' חוטין החיצוניות שנגממו, ובחולין צ"ב ב' גוממו עם השופי, ועוד הרבה, ור"ל הגיע זמנה שתעקר הויתה בעולם, וכן הלשון להבצר להדרך סמיך אלשון גם מלשון גומא, שדרך הבצירה והדריכה בבור, והכונה הגיע זמנה לרדת לבור, והוא כפל מלות בענין אחד, והראיה מן ותתן גם לאישה רומז להמבואר בתורה דבנתונה זו גרמה מיתה בעולם, כנודע. </i>.<br>(שם) 

<b>גם ושתי המלכה.</b> תני, א"ר יהושע בן קרחה, מה ראה הכתוב לפרסם סעודתה של ושתי – כדי להודיע לאיזו שלוה אסתר נכנסת <sup class="footnote-marker">צא</sup><i class="footnote">דלולא הודעה זו לא היה ניכר כ"כ גדולת אסתר בהמלוכה, דהיה אפשר לומר שנלקחה לו רק להיות לו לעונג, אבל לא שלקחה חלק בהנהגת המלוכה, משום דכך היה הנהוג במלכותו שהמולכה לא תתערב בעניני הממלכה, אבל מכיון שנראה בגדולת ושתי שנהגה בגדולה וכבוד בהערכת משתה לבדה, ועל מקומה באה אסתר, הרי מבואר שאסתר נכנסה לשלוה וגדולה וכבוד מלכים. </i>.<br>(שם) 

<b>עשתה משתה נשים.</b> תני, מיני גמאים האכילה אותן, רבי יצחק אמר, מיני מתוקים האכילה אותן <sup class="footnote-marker">צב</sup><i class="footnote">דייק מדלא כתיב משתה לנשים אלא משתה נשים משמע משתה המיוחדת ומסוגלת לנשים, ומפרש חד מ"ד שהאכילה אותן מאכלים קלים הנוחים להגמע לחיך ולגרון [ודייק ג"כ הלשון <b>גם</b>], וזהו מיני גמאים מלשון הגמיאיני נא, ור' יצחק מפרש מיני מתיקה שזה מקובל יותר לנשים. </i>.<br>(שם) 

<b>בית המלכות.</b> בית הנשים מבעי ליה, אמר רבא, שניהם לדבר עבירה נתכוונו, והיינו דאמרי אינשי, איהו בקרי ואתתיה בבוציני <sup class="footnote-marker">צג</sup><i class="footnote">פירש"י קרי הם דלועין גדולות ובוציני – קטנות, כלומר באותו מין עצמו הוא אומר להראות יפיה ונס היא לכך נתכונה שיהיו מסתכלין בה, עכ"ל. וטעם דרשה זו מדלא כתיב בית הנשים שהיה במשמע שפירשו הנשים לעצמן בבית מיוחד, אלא בית המלכות, כולם ביחד, ובתשובת מהר"י מינץ סי' ק"י מביא בשם תוס' שנ"ץ איהו בקרי שהעלים גדולים מכסים אותה ואיתתי' בבוציני שהעלים קטנים ואינם מכסים אותה, כלומר, עוד היא מזנה בפרהסיא יותר ממנו, </i>.<br>(מגילה י"ב א') 

<b>בית המלכות.</b> בית הנשים מבעי ליה, אלא מלמד שנתנה אותן בבתים מרווחין מפני שדרכה של אשה מצויה לקלקל <sup class="footnote-marker">צד</sup><i class="footnote">כשיושבת צפופה ודחוקה רגילה להתקלקל בנדות. </i>, דבר אחר בית המלכות – שנתנה אותן בבתים מצויירין, דא"ר אבין, רוצה אשה בבגדים מצויירין ובבתים מצויירין מלאכול עגלים מפוטמים <sup class="footnote-marker">צה</sup><i class="footnote">כי כח המדמה בנשים יותר מבגברים, והדברים המצויירים הם נותנות מקום לכח המדמה, ולכן נהנות בו הנשים ביותר. </i>, דבר אחר בית המלכות – שנתנה אותן בבתים הפנימים שלה, כדי שאם ימרוד בעלה של אחת מהן תהא אשתו נתונה מבפנים ולא ימרוד <sup class="footnote-marker">צו</sup><i class="footnote">עיין לעיל בפסוק א' בדרשה המולך – שמלך מעצמו ע"י שוחד, והיה חשש שימרדו בו השרים, וזה ראתה ושתי למפרע, ולכן הושיבה את נשי השרים בבתים הפנימים, ואם ירצה אחד מהשרים למרוד במלכות בשעת הסעודה יזכור שאשתו יושבת בבתים הפנימים ובין כה אפשר להנקם ממנה, וזה יעצרהו מלמרוד. </i>.<br>(מ"ר) 


Verse 10

<b>ביום השביעי כטוב וגו'.</b> אטו עד השתא לא הטיב לבו בחמרא, אמר רבא אותו יום השביעי שבת היה <sup class="footnote-marker">צז</sup><i class="footnote">דריש השביעי – השביעי המיוחד וידוע, דהוא יום השבת. </i> שבמדה שאדם מודד מודדין לו, מלמד שהיתה ושתי הרשעה מביאה בנות ישראל ומפשיטן ערומות ועושה בהן מלאכה בשבת, לפיכך צוה להביא אותה ערומה <sup class="footnote-marker">צח</sup><i class="footnote">אמנם לא נתבאר איפה מרומז ענין זה בפסוק, אף כי אמנם הלשון בסמוך בדבר המלך אשר ביד הסריסים מורה שהיתה בידם איזה פקודה ולא נתפרשה מפני הכבוד, ואולי סמכו זה על הלשון שאמר להביא את ושתי, כי הלשון להביא הוא לשון גם לפי ערך כבוד המלכה, והוא מורה להביאה בדרך פחיתות ונבול, אלא הול"ל שתבא, ולכן דרשו שצוה להביאה ערומה ואז בודאי לא תאבה ללכת מרצונה ולכן צוה להביאה [וכהאי גונא דרשו במגילה ט"ז א' ויבהילו להביא את המן מלמד שהביאוהו בבהלה, וי"ל דמדייק ג"כ מה דלא כתיב ויבהילו להמן לבא אלא הוא מפני שהביאוהו שלא לרצונו דלבו לא הלך אז אחר משתה, אחרי המאורע שלו עם מרדכי ואחר מיתת בתו ואחר נבואת אשתו ואוהביו כי נפל תפל וכו' כמבואר שם]. ועיקר טעם הדבר שצוה להביאה כן י"ל משום שכפי הנראה מפסוק זה להראות העמים והשרים את יפיה היה מתפאר ביפיה הרבה, והיה חושש שאם תבא מלובשת כנהוג יאמרו שהבגדי מלכות מיפים אותה או כי בכלל אין ראיה מתואר הפנים שאפשר לייפותו ע"י כחל ושרק [וכמ"ש בכתובות י"ז א' לא כחל ולא שרק ויעלת חן משמע דבכחל ושרק אפשר להתיפות ולמצוא חן] ולכן צוה להביאה ערומה, ואת כל הגוף אין נוהגין לכחול ולשרוק וידונו מיופי הגוף על יופי הפנים כי יופי טבעי הוא. ובפדר"א פמ"ט איתא שכך היה מנהגן של מלכי מדי בסעודה שהיו נשותיהם משחקות ומרקדות לפניהם וכו'. </i>.<br>(מגילה י"א ב') 

<b>כטוב לב המלך.</b> בטוב אין כתיב כאן אלא כטוב – טובה ואינה טובה, לפי שאוה"ע אין להם טובה, דכתיב (קהלת ח׳:י״ג) וטוב לא יהיה לרשע וגו', אבל טובתן של ישראל טובה שלמה, שנאמר (מלכים א ח׳:ס״ו) וילכו לאהליהם שמחים וטובי לב על כל הטובה וגו' <sup class="footnote-marker">צט</sup><i class="footnote">וחסרון טובתם השלמה נראה ממעשה זו דאחשורוש, שהרי כל כך היה לבו טוב עליו ולבסוף נטרדה שמחתו ממאורע דושתי שמרדה בו וחמתו בערה בו. גם אפשר לפרש ע"פ שבארנו לעיל פסוק ב' הדרשה כשבת המלך שישיבת אוה"ע אינה ישיבה, עיי"ש לפנינו אות ל' וצרף לכאן. </i>.<br>(מ"ר) 

<b>כטוב לב המלך ביין.</b> כתיב (משלי כ״ג:כ״ט) למי אוי למי אבוי למאחרים על היין אחריתו כנחש ישוך וכצפעוני יפריש, מה צפעון זה מפריש בין מיתה לחיים כך הפריש היין בין אחשורש לושתי להריגה, הדא הוא דכתיב ביום השביעי כטוב לב המלך ביין, שמתוך כך קצף עליה והרגה.<br>(שם) 


Verse 11



Verse 12

<b>ותמאן וגו'.</b> מכדי פריצותא הואי, דאמר מר, שניהם לדבר עבירה נתכונו <sup class="footnote-marker">ק</sup><i class="footnote">לעיל בפסוק ט' בדרשה בית המלכות. </i>, מאי טעמא לא אתאי, א"ר יוסי ב"ר חנינא, מלמד שפרחה בה צרעת <sup class="footnote-marker">קא</sup><i class="footnote">פירש"י דבירושלמי יליף זה בגז"ש דכתיב בה ואת אשר נגזר עליה (ב' א') וכתיב בעוזיהו (ד"ה ב' כ"ו) כי נגזר מבית ה' מה להלן צרעת [דכן מפורש שם] אף כאן צרעת, עכ"ל. ולפנינו בירושלמי לא נמצאה דרשה זו, וידוע כי לפנינו חסר הרבה מירושלמי שהיה לפני הראשונים, ויותר מזה נראה חסר בירושלמי מגילה, כי מכל האגדות דמגילת אסתר שבגמרא ומדרשים לא בא כמעט מאומה בירושלמי. </i>, במתניתא תני, בא גבריאל ועשה לה זנב <sup class="footnote-marker">קב</sup><i class="footnote">דלדול בשר יתירה, וכמש"כ בערוך דכל דבר שהוא יתר נקרא זנב, ויש להוסיף עוד דהוא תואר לחתיכת בשר שאין בה תמונה ופרצוף והוא מכוער, וכעין שאמרו בעירובין כ"א ב' עה"פ ויבן ה' את הצלע חד אמר פרצוף וחר אמר זנב ולא פליגי, אלא דשניהם סוברין שהיה חתיכת בשר, ומר ס"ל דהיה בה צורה ופרצוף ומר ס"ל דלא היה בה כל צורה, ומכונה זנב, ובהכותב הובאה דרשה מירושלמי, כתיב בושתי (ב' א') ואת אשר נגזר עליה וכתיב בש"א (ט') וירם הטבח את השוק והעליה, מה עליה דהתם זנב [במקום אליה בחלוף אהח"ע] אף עליה דכאן זנב. והנה בירושלמי שלפנינו לא נמצאה דרשה זו, ועיין מש"כ באות הקודם. </i>.<br>(מגילה י"ב ב') 

<b>ויקצף המלך וגו'.</b> אמאי דלקה ביה כולי האי, אמר רבא, שלחה ליה, בר אהוריירא דאבי אבא לקבל אלפא חמרא שתי ולא רוי, וההוא גברא אשתטי בחמריה, מיד וחמתו בערה בו <sup class="footnote-marker">קג</sup><i class="footnote">בר אהוריירא הוא שומר הסוסים, וכונה לבלשאצר שמפורש בו (דניאל ה') ששתה יין מול אלף שריו כמו כולם יחד, וכנתה אותו בשם אהוריירא לפי ערך משרתו אצל נבוכדנצנר זקנה, ולכאורה אינו מבואר עיקר השאלה אמאי דלקה ביה כולי האי, דהא מפורש בכתוב סבת הקצף, מפני שמאנה לבוא, וצ"ל דסמיך על סוף הפסוק וחמתו בערה בו דמשמע בו מבפנים שלא גילה כעסו, ופריך למה זה דלקה בו מבפנים בסתר לבו, ומשני ששלחה לו בר אהוריירא וכו', והיה בוש מלהגיד זאת, ולכן בערה חמתו בו מבפנים, ומדוייק לפי"ז סיום לשון הדרשה מיד וחמתו בערה בו, ולא סיים במה שפתח ויקצוף המלך. </i>.<br>(מגילה י"ב ב') 


Verse 13

<b>ויאמר המלך לחכמים וגו'.</b> מאן חכמים – רבנן, יודעי העתים – שיודעין לעבר שנים ולקבוע חדשים <sup class="footnote-marker">קד</sup><i class="footnote">יתכן דמדייק דלשון תחלת הפסוק אינו מקביל לסופו דפתח בחכמים יודעי העתים וסיים כי כן דבר המלך לפני כל יודעי דת ודין, והרי חכמת ידיעת העתים ענין אחר הוא כלל מחכמת ידיעת דת ודין, וגם אינו מבואר הלשון כל יודעי, מהו כל, ולכן דריש דבענין זה לא רצה לשאול את שרי פרס ומדי אולי מאיזו נטיה יטו הדין, ושאל לבני אומות אחרות, ויען כי התואר יודעי העתים מצינו בישראל דכתיב ומבני ישכר יודעי בינה לעתים, לכן דריש ששאל אצל חכמי ישראל, ורמז הפסוק שאל יפלא שפנה בזה אל חכמים אשר לא מבני אמונתו, יען כי כן דבר המלך – לפנות – אל כל יודעי דת ודין, כלומר, אל כל יודעי דת ודין, יהיה מאיזה עם ואמונה שיהיה, אם אך הוא יודע דת ודין, וכאן מצא לנכון לפנות אל חכמי ישראל. </i>, אמר להו, דיינוה לי, אמרו, היכי נעביד, נימא ליה, קטלה, למחר פסק ליה חמרא ובעי לה מינן, נימא ליה, שבקה, קא מזלזלא במלכותא, אמרו לו, מיום שחרב ביהמ"ק וגלינו מארצנו נטלה עצה ממנו ואין אנו יודעין לדון דיני נפשות, זיל לגבי עמון ומואב דיתבי על דוכתייהו כחמרא על דורדיא <sup class="footnote-marker">קה</sup><i class="footnote">כיין על שמריו, ששוכן במנוחה, וסמיך בזה על הפסוק דירמיה מ"ח שאנן מואב מנעוריו ושוקט הוא אל שמריו על כן עמד טעמו בו וריחו לא נמר, ורמזו לו בזה שמסבת מנוחתם יתנו לו עצה ודעה הוגנת. </i>, מיד – והקרוב אליו כרשנא שתר וגו'.<br>(שם שם) 

<b>כי כן דבר המלך.</b> א"ר שמואל בר אימי, מדה טובה היתה באותו האיש שלא היה עושה דבר עד שנמלך, [הדא הוא דכתיב כי כן דבר המלך לפני כל יודעי דת] <sup class="footnote-marker">קו</sup><i class="footnote">במ"ר לא נסמך מאמר זה על זה הפסוק, וכנראה לי למדו זה מפסוק זה, ולכן קבענו דרשה זו כאן והבאנוה במוסגר לדעת כי לא מלשון המדרש הוא כי אם תוספת משלנו. </i> [מ"ר פסוק ג']. 


Verse 14

<b>כרשנא שתר וגו'.</b> א"ר לוי, כל פסוק זה על שם קרבנות נאמר <sup class="footnote-marker">קז</sup><i class="footnote">נראה דמוסב על אותו הזמן שהפיל המן פור, והמלאכים עמדו להגן על ישראל לפני הקב"ה כמבואר באגדות וטענו כפי המבואר כאן, ולסימן ורמז סמכו חז"ל ענין זה על לשון זה הפסוק אע"פ שכתוב שלא במקום אותו הענין, כדרכם בקודש, ועיין מש"כ בתו"ת פ' בראשית בפסוק ויצו ה' אלהים על האדם, וצרף לכאן. </i>, כרשנא – אמרו מלאכי השרת לפני הקב"ה, רבש"ע, כלום הקריבו הם לפניך כרים בני שנה כדרך שהקריבו ישראל לפניך, שתר – כלום הקריבו לפניך שתי תורין, אדמתא – כלום בנו לפניך מזבח אדמה, תרשיש – כלום שמשו לפניך בבגדי כהונה, דכתיב בהו (פ' תצוה) תרשיש ושהם וישפה, מרס מרסנא – כלום מרסו לפניך בדם ובמנחות <sup class="footnote-marker">קח</sup><i class="footnote">מיני עבודות בקדשים. </i>, ממוכן – כלום הכינו שלחן לפניך <sup class="footnote-marker">קט</sup><i class="footnote">יש לפרש הכונה דמוסב על שלחן הפנים [עם לחם הפנים] דגם לחם הפנים הוא קדשי מזבח כמו קרבן, וסידורו נקרא בתורה בשם מערכה דהיינו הכנה. ועיין במ"ר כאן שנוי נוסחאות באגדה זו. </i>.<br>(מגילה י"ב ב') 


Verse 15

<b>כדת מה לעשות.</b> א"ר יצחק, לחזירתא כדת, ולאומה קדושה שלא כדת אלא באכזריות <sup class="footnote-marker">קי</sup><i class="footnote">הכונה שמתמה על רשעות נפשו של אחשורוש, שלדון את ושתי שאל ליודעים איך לדונה כדת, ולאומה שלמה, לישראל, רצה לדון ע"פ בקשת המן מבלי חקור כלל אם הוא כדת או לא, וקרי לושתי חזירתא, כמו שהחזיר יש לו סימן טהרה ברגלו שמפריס פרסה, כך הראתה היא סימן טהרה ברגליה, כלומר סימן צניעות, שלא רצתה לילך בדבר המלך אחשורוש. </i>.<br>(מ"ר) 

<b>במלכה ושתי.</b> על אחת כמה וכמה במלכה שאינה ושתי <sup class="footnote-marker">קיא</sup><i class="footnote">ר"ל שאינה מזרע המלוכה, והכונה לאסתר שבאה אל המלך מבלי קרואה, וכמו שאמרה ובכן אבוא אל המלך אשר לא כדת, ולולא חסדי ה' לתת את חנה לפניו, אז על אחת כו"כ שהיתה נענשה עוד יותר מושתי, והוא לא ידע עוד את עמה. </i>.<br>(שם) 


Verse 16

<b>ויאמר ממוכן.</b> תני, ממוכן זה המן, ולמה נקרא שמו ממוכן – שמוכן לפורעניות <sup class="footnote-marker">קיב</sup><i class="footnote">שעומד להיות תלוי, ויתכן דרומז להפסוק גם הנה העץ אשר הכין לו ודרשינן שם לו הכין, לעצמו, וע' לקמן ריש פרשה ב' בתרגום ראשון דלאחר שזכר המלך את ושתי וכו' קצף על שבעת שריו שייעצוהו להרגה והרג אותם, ולפי"ז צ"ל דלא ס"ל כדרשה שלפנינו דממוכן זה המן </i>.<br>(מגילה י"ב ב') 

<b>ויאמר ממוכן.</b> אמר רב כהנא, מכאן שההדיוט קופץ בראש <sup class="footnote-marker">קיג</sup><i class="footnote">שהרי הכתוב מנה אותו לבסוף אלמא קטן היה מכולם וקפץ לענות בראש. </i>.<br>(שם שם) 

<b>ויאמר ממוכן.</b> מה ראה ממוכן לקפוץ בעצה תחלה, פליגי ג' אמוראים, חד אמר על שהיתה מסטרתו במנעלה על פניו, שאמר לא על המלך לבדו עותה ושתי המלכה <sup class="footnote-marker">קיד</sup><i class="footnote">כלומר לא רק את המלך בזתה (וזה היה עינה) כי אם גם את כל השרים וגם אותו בכלל, והלשון מסטרתו על פניו במנעלה אולי הוא ע"ד הפרזת הבזיון, וכן מצינו בב"ר פ' מ"ה טפחתו בקורדיקון [היינו מנעל] על פניו, ובאיכ"ר פ' רבתי עם טפח לי' על רישיה בסנדליה. </i>, וחד אמר על שלא הזמינה את אשתו לסעודת הנשים, שאמר כי יצא דבר המלכה על כל הנשים להבזות בעליהן <sup class="footnote-marker">קטו</sup><i class="footnote">דריש הלשון כי יצא דבר המלכה על כל הנשים, כי הלא הנשים שהיו שם אינן צריכות עוד לדבר המלכה ופקודתה, כי הלא ראו מה שראו, אלא בא לרמז שדבר המלכה יצא על כל הנשים אפילו לאלו שלא היו אז באותו מעמד, ודריש כי מפני שבלבו היה לו טינא עליה על שלא הזמינה את אשתו, לכן תפס הלשון מענין מחשבת לבו. </i>, וחד אמר שהיתה לו בת והיה מבקש להשיאה למלכות, שאמר ומלכותה יתן המלך לרעותה הטובה ממנה <sup class="footnote-marker">קטז</sup><i class="footnote">זה דריש יען כי אין מן הנמוס הוא אשר בעת שחוקרין ודנין דיני נפשות יחקרו בשדוכין, כי הלא שני ענינים הן, ובעת שטרודים בענין זה אין נאות לדבר בשדוכין, אלא מפני שמזמות לבו היו ע"ד בתו להשיאה למלכות, לא יכול להתאפק מבלי להביע תיכף את מזימותיו ברמז. </i>.<br>(מ"ר) 


Verse 17

<b>כי יצא דבר המלכה.</b> [וכי לשלוחין היא צריכה] <sup class="footnote-marker">קיז</sup><i class="footnote">יש לפרש הכינה שאמר לו, שמא תאמר, כי אם לא תוציא ושתי בכתב פקודה לכל הנשים להבזות בעליהן אז לא יתפרסם דבר זה, ולכן ימנע תוצאת פקידתה ודי בזה, אלא לא כן הוא, אלא גם ממילא ישמע ויתפרסם הדבר, כי כן דרך הנשים לשמוע ולהשמיע לזולתה כל דבר בע"פ, וזהו שאמר וכי לשלוחים היא צריכה לפרסים דבר זה. </i>.<br>(שם) 


Verse 18

<b>וכדי בזיון וקצף.</b> רב ושמואל ור' חנינא, רב אמר, כדי הבזיון הזה לקציפה זאת, ושמואל אמר, כדי הקצף לבזיון זה <sup class="footnote-marker">קיח</sup><i class="footnote">יש לפרש דלא פליגי, ושניהם באו להטעים לשון זה שהכונה שבא ממוכן להסביר לפני אחשורוש כמה גדול הבזיון שעשתה ושתי, ואל יקל זאת בעיניו, ונכון מאד שכל כך קצף עליה המלך, וכונתו היתה בזה שלא יתקרר קצפו עליה, ומפרש רב שאמר כדי הבזיון הזה לקצף כזה, כי אמנם גדול מאד הבזיון, ושמואל אמר שכיון בלשון זה כי אמנם כדאי מאד קצף גדול לבזיון כזה, והיינו ג"כ הכונה שהבזיון גדול מאד. </i>, ור' חנינא אמר, כדאי הבזיון שביזה אביה את כלי ביהמ"ק לקצף שקצף עליה <sup class="footnote-marker">קיט</sup><i class="footnote">מוסב על נבוכדנצר שחרב ביהמ"ק וביזה אותו, ומה שנענשה היא בעון אביה, י"ל ע"פ המבואר במ"ר בסמוך ריש פרשה ב' שהיא לא הניחה לאחשורוש לתת רשיון לבנות ביהמ"ק, שאמרה אבותי החריבו ואתה תבנה, לכן נפקד עליה עון זה, ולפי דרשה זאת צ"ל דהדברים וכדי בזיון וקצף דברי הכתוב הם ולא דברי ממוכן. </i>.<br>(מ"ר) 


Verse 19

<b>יצא דבר מלכות.</b> אמר ליה, אדוני המלך, דבר אתה מוציא מפיך ואני מכניס את ראשה בדיסקוס <sup class="footnote-marker">קכ</sup><i class="footnote">דיסקוס הוא מין מכונה כזו כשמכניסין ראשו של אדם בתוכה הוא נחתך מעצמו, והיא מיתה קלה ויפה, ובה ממיתין השרים החייבין, ואמר לו, שאל יחוש שיתקוממו כנגדו קרוביה ומיודעיה להוציא גזירתו, אלא לו רק יצא דבר מלכות ומיד יוציא הוא דברו לאור. </i>.<br>(שם) 

<b>לרעותה הטובה ממנה.</b> א"ר חנינא בריה דר' אבהו, כתיב (איוב ה׳:י״ח) כי הוא יכאיב ויחבש, ימחץ וידיו תרפינה – בלשון שנטלה המלכות מזקנה שאמר לו שמואל (שמואל א ט״ו:כ״ח) ונתנה לרעך הטוב ממך, בו בלשון חזרה לו המלוכה, הדא הוא דכתיב ומלכותה יתן המלך לרעותה הטובה ממנה <sup class="footnote-marker">קכא</sup><i class="footnote">כי אסתר היתה ממשפחת שאול המלך כמבואר בפרשה הבאה. </i>.<br>(שם) 


Verse 20

<b>ונשמע פתגם המלך.</b> ר' לוי אמר, פתגם גדול אנו עתידים לשמוע מזו שנכנסה למלכות, מהו – אבל גדול ליהודים, ור' יצחק אמר, פתגם גדול – שמחה וששון ליהודים <sup class="footnote-marker">קכב</sup><i class="footnote">מדייקים מה שלא אמר וישמיע, אבל ונשמע – משמע שיהיה נשמע מאליו, ומפרשי דבא הכתוב לרמז דכל עיקר מאורע זו היה לתכלית שישמע פתגם גדול לישראל, וס"ל דונשמע פתגם אלמעלה קאי, על רעותה הטובה ממנה, היא אסתר, כלומר שבגללה ישמע פתגם גדול, ומר מפרש הפתגם הראשון אבל גדול ליהודים, דס"ל דזה היה עיקר הכונה מהקב"ה שיחזרו בתשובה על שחטאו בימי אחשורוש [לדעת חד מ"ד בגמרא שהשתחוו לצלם ולדעת חד מ"ד שנהנו מסעודת אחשורוש עיין מגילה י"ב א'] ומר מפרש הפתגם השני שמחה וששון ליהודים דזה היה תכלית הנס מכל המאורע. </i>.<br>(שם) 

<b>ונשמע פתגם המלך.</b> א"ר יהודה ב"ר סימון, ונשמע פתגם מלך מלכי המלכים הקדוש ברוך היא, שאמר כי מחה אמחה את זכר עמלק <sup class="footnote-marker">קכג</sup><i class="footnote">עיין מש"כ באות הקודם, וסוף פסוק זה זכר עמלק מתחת השמים, וזהו בכל מלכותו – מלכות שמים. </i>.<br>(מ"ר) 

<b>כי רבה היא.</b> רב ושמואל, חד אמר, הדא מלכותא רבה להדין חטא, וחד אמר, הדין חטא רבה להדין מלכותא <sup class="footnote-marker">קכד</sup><i class="footnote">ר"ל חד אמר כי אע"פ שאפשר להתנצל כי החטא כשהוא לעצמו אינו גדול כל כך, אבל מכיון שהמלכות [המדינה] רבה וגדולה יגיע מזה היזק לאנשים הרבה, לכן ראויה להענש מטעם זה, וחד אמר, כי רבה היא – מוסב על החטא שהוא לעצמו גדול וראויה להענש עליה. </i>.<br>(שם) 


Verse 21

<b>וייטב הדבר וגו'.</b> גזר להכניס ראשה בדיסקוס <sup class="footnote-marker">קכה</sup><i class="footnote">כדבר ממוכן לעיל בפסוק יצא דבר מלכות (י"ט) וכפי הנדרש ושם, יעו"ש. </i>.<br>(שם) 


Verse 22

<b>כל איש שרר בביתו.</b> אשר רבא, אלמלא אגרות הראשונות לא נשתייר משונאיהם של ישראל שריד ופליט <sup class="footnote-marker">קכו</sup><i class="footnote">ר"ל אלמלא האגרות ראשונות שהוחזק שוטה לעיני העמים, כדמפרש, לא היה נשתייר משונאיהם של ישראל [לשון נקיה נקט] שריד ופליט שהיו ממהרין להרגם כדבר המלך באגרות האמצעיות ולא היו ממתינין ליום הנועד, אלא דלפי שחשבו אותו לשוטה והפכפך חשבו שאולי עוד יחזור בו. </i> אמרי, מאי האי דשדר לן, להיות כל איש שורר בביתו, פשיטא, אפילו קרחה בביתיה פרדשכא להוי <sup class="footnote-marker">קכז</sup><i class="footnote">קרחה הוא שפל אנשים כמש"כ התוס' בפ"ט דבכורות וכדכתיב (מלכים ב ב׳:כ״ג) עלה קרח, וזוהי שטותו דמאי קמ"ל בפקודתו זאת. </i>.<br>(מגילה י"ב ב') 


Chapter 2



Verse 1

<b>אחר הדברים.</b> רבנן משום ר' יוסי בן זמרא אמרי, כל מקום שנאמר אחרי – סמוך, אחר – מופלג <sup class="footnote-marker">א</sup><i class="footnote">ר"ל רחוק בזמן מענינו של מעלה, ובא הכתוב להורות דאע"פ שכבר עבר זמן רב מהמאורע הקודמת בכ"ז לא שככה כל חמתו, וכמבואר בדרשה הבאה כשוך ולא בשוך, יעו"ש. </i> [מ"ר] 

<b>כשך חמת המלך.</b> א"ר יוחנן, כל אותן השנים משעה שנהרגה ושתי עד שנכנסה אסתר לא שככה חמתו של אחשורוש, אמרו ליה, והכתיב כשך חמת המלך ' אמר להו, בשך אין כתיב כאן, אלא כשך – שכיכה שאינה שכיכה <sup class="footnote-marker">ב</sup><i class="footnote">דהלשון כשוך בכ"ף הדמיון מורה רק על דמיון של שכיכה, ולא על שכיכה מוחלטת, וע"ע לקמן סוף פרשה ז' בפסוק וחמת המלך שככה ומש"כ שם. </i>.<br>(שם סוף פרשה ג') 

<b>אשר עשתה וגו'.</b> ואת אשר עשתה ואת אשר נגזר עליה – כשם שעשתה כך נגזר עליה, [היא עשתה מלאכה בבנות ישראל ערומות לפיכך נגזר עליה שתבא ערומה – ונהרגה] <sup class="footnote-marker">ג</sup><i class="footnote">עיין מה ששייך לדרשה זו לעיל בפרשה הקודמת בפסוק (י') ביום השביעי כטוב לב המלך. ויתכן דמדייק המלים אשר עשתה, ולא פירש מה עשתה, כי הלא מֵאוּנָהּ לבא לפני המלך היה רק בשב ואל תעשה, ולכן מפרש על המלאכה אשר עשתה בבנות ישראל ערומות ואשר ננזר עליה מדה כנגד מדה, ואולי בזה שככה חמת המלך כי ראה שמאת ההשגחה היתה זאת, והוא היה רק שלוחה, לענשה כמדתה, ובזה נבין מה שמביא כאן את זכירת ושתי וענשה, שלכאורה אין להם ענין כאן למאמר משרתי המלך, אבל לפי דברינו אתי שפיר, כי זכר כאן את הדברים האלה, יען כי המה היו הסבה לשכיכת חמתו, ובמ"ר כאן הדרשה באופן אחר. </i>.<br>(מגילה י"ב ב') 

<b>אשר נגזר עליה.</b> עיין לפנינו לעיל פרשה הקודמת פסוק י"ב בדרשה ותמאן המלכה באות ק"א וק"ב. 


Verse 2



Verse 3

<b>את כל נערה בתולה.</b> אמר רב, מאי דכתיב (משלי י"ג) כל ערום יעשה בדעת וכסיל יפרוש אולת, כל ערום יעשה בדעת זה דוד, דכתיב (מ"א א') ויאמרו לו עבדיו יבקשו לאדוני המלך נערה בתולה, כל מאן דהוי ליה ברתא אייתה ניהליה, וכסיל יפרוש אולת, זה אחשורוש דכתיב ויפקד המלך פקידים וגו', כל מאן דהוי ליה ברתא איטמרה מיניה <sup class="footnote-marker">ד</sup><i class="footnote">ר"ל דוד לא בקש אלא אחת לפיכך כל אדם הראה לשלוחיו את בתו אולי תיטיב בעיניהם, ואחשורוש צוה לקבץ את כולן, הכל יודעין שלא ישא אלא אחת ואת כולן יחלל, ולכן כל אחד חשש אולי יחלל את שלו, ולכן כל אחד טמן את בתו, ועל כן הוצרך להפקד פקידים מיוחדים על זה שיחפשו וימצאו, וזהו הפירוש יפרש אולת שעם פקודתו את הפקידים בכל המדינה פרש את אולתו לדעת סבת הדבר </i>.<br>(מגילה י"ב ב') 


Verse 4



Verse 5

<b>איש יהודי.</b> איש – מלמד שהיה מרדכי שקול בדורו כמשה בדורו, דכתיב ביה והאיש משה עניו מאד, מה משה עמד בפרץ עמו אף מרדכי דכתיב ביה (י' ג') דורש טוב לעמו ודובר שלום לכל זרעו, ומה משה למד תורה לישראל אף מרדכי דכתיב ביה (ט' ל') דברי שלום ואמת, וכתיב (משלי כ"ג) אמת קנה ואל תמכור <sup class="footnote-marker">ה</sup><i class="footnote">עיין מש"כ בבאור התואר איש לעיל בפרשה הקודמת פסוק ח' בדרשה לעשות כרצון איש ואיש, וצרף לכאן. </i>.<br>(מ"ר) 

<b>איש יהודי.</b> למה נקרא שמו יהודי והלא ימיני הוא, לפי שייחד שמו של הקב"ה כנגד כל באי עולם, לפיכך נקרא יהודי לומר – יחידי <sup class="footnote-marker">ו</sup><i class="footnote">הא דייחד שמו הוא בזה שלא השתחוה להמן מפני שהיתה צורת עבודת כוכבים חקוקה על לבו כמבואר בריש פרשה הבאה בפסוק ומרדכי לא יכרע, יעו"ש. ומה שדרש יהודי כמו יחודי הוא מפני דה"א מתחלף בח' מפני שהן ממוצא אחד, וכמו שדרשו בפרשה הבאה פסוק ה' ותאמר אסתר להתך, התך זה דניאל ולמה נקרא שמו התך, שכל דברי מלכות נחתכין על פיו, וכן מפורש בירושלמי שבת פ"ז ה"ב לא מתמנעין רבנן לדרוש בין ה' לח', ובתו"ת פ' קדושים בפסוק קודש הלולים הבאנו כמה דוגמאות לזה, וע' בסמוך בדרשה איש ימיני עוד דרשה בשם איש יהודי. </i>.<br>(שם) 

<b>איש יהודי.</b> עיין בסמוך בדרשה איש ימיני. 

<b>היה.</b> א"ר יוחנן, כל מי שנאמר בו היה הוא תחלתו והוא סופו <sup class="footnote-marker">ז</sup><i class="footnote">ר"ל תחלתו וסופו שוין, מי שהוא צדיק היה בצדקתו מתחלתו ועד סופו ומי שהוא רשע הוא ברשעתו מתחלתו ועד סיפו. </i>, ומרדכי היה מתוקן לגאולה <sup class="footnote-marker">ח</sup><i class="footnote">ר"ל מתחלת הווייתו נקרא לתכלית גאולת ישראל, וע' בדרשה הבאה. </i>.<br>(שם) 

<b>היה.</b> רבי לוי אמר, כל מי שנאמר בו היה ראה עולם חדש, וכן במרדכי, אתמול וילבש שק ואפר, ועכשיו – יצא מלפני המלך בלבוש מלכות וגו' <sup class="footnote-marker">ט</sup><i class="footnote">נראה באור דרשה זו, דהוא לא ס"ל כהדורש הקודם [בדרשה הקודמת] דכל מי שנאמר בו היה הוא תחלתו והוא סופו אלא רק מי שנאמר בו הוא הוי תחלתו וסופו שוין, שכן דרשו בגמרא בכ"מ, אבל היה יש בו שינוי בין תחלתו ובין סופו, אך א"כ קשה איך שייך לומר שהיה במרדכי שינוי ולא היה בצדקתו מתחלה ועד סוף, לכן דריש דהשינוי בו היה בענין אחר, אתמול וילבש שק ואפר והיום יצא בלבוש מלכות, ועל זה בא לרמז הלשון היה שמורה על שינוי. </i>.<br>(שם) 

<b>ושמו מרדכי.</b> בכל מקום הצדיקים שמם קודם להם, וכן הכא ושמו מרדכי ולא ומרדכי שמו, ולמה כן, לפי שדומין לבוראן, דכתיב ביה (ר"פ וארא) ושמי ה' לא נודעתי להם <sup class="footnote-marker">י</sup><i class="footnote">וכן ושמו קיש, ושמו ישי, ושמו בועז, ושמו אלקנה, ולא כמו הרשעים שדרך הכתוב לכתוב השם העצמי קודם, גלית שמו, נבל שמו, שבע בן בכרי שמו, ואע"ג דגם בלבן כתיב ושמו לבן (פ' ויצא), אך התם יש דרשה מיוחדת על זה שמלובן ברשעות. </i>.<br>(מ"ר) 

<b>ושמו מרדכי.</b> מה מור ראש לכל הבשמים אף מרדכי ראש לכל הצדיקים בדורו <sup class="footnote-marker">יא</sup><i class="footnote">ודכיא הוי כנוי לצדיקים שהוא בעברית – טהור. ונראה בטעם הדרשה שהוכרח לדרוש שם מרדכי, משום דבגמרא מגילה י' ב' מבואר דעיקר שמו היה פתחיה ורק נשתנה לשם מרדכי, ומפרש בזה טעם למה נשתנה, מפני שהוא ראש לכל הצדיקים שבדורו, וכנוהו על שם זה כדמפרש. וע"ע מש"כ בתו"ת פ' תשא בפסוק מר דרור. </i>.<br>(שם) 

<b>ושמו מרדכי.</b> שאלו פפונאי לרב מתנה, רמז למרדכי מן התורה מניין, אמר להו, דכתיב (שמות ל') מר דרור ומתרגמינן מירא דכיא <sup class="footnote-marker">יא</sup><i class="footnote">פירש"י מניין לגאולת מרדכי דמתרגמינן מירא דכיא, וקרי ליה ראש לבשמים לצדיקים לאנשי כנה"ג, עכ"ל, והדברים צריכים באור, ונראה ע"פ האגדה דמגילה י' ב' דדריש שם על הפסוק דישעיה נ"ה תחת הנעצוץ יעלה ברוש, תחת הנעצוץ זה המן, יעלה ברוש זה מרדכי שנקרא ראש לכל הבשמים שנאמר בשמים ראש ומתרגמינן מירא דכיא, ע"כ. ור"ל שהצדיקים מכונים בשם בשמים ע"ש הכתוב בשה"ש נרדי נתן ריחו, ומרדכי הוא ראש לצדיקי הדור ההוא, וכמש"כ באות הקודם. <br>אך לולא פירש"י היה נראה לפרש דכונת הגמרא מוסבת לענין אחר, והוא לפי המבואר בגמרא דמגילה שהבאנו דעיקר שמו של מרדכי היה פתחיה, א"כ קשה למה שינה את שמו העברי בשם שאין לו מקור בעברית, ועוד לשם שהוא יותר נוטה לשמות האומות, כמו מרודך, ומפרש דגם שם מרדכי יש לו רמז בתורה, דהוא מלשון מר דרור בעברית וע"פ התרגום כמבואר, ועיקר טעם הדבר שנשתנה שמו הוא מפני שהוא ראש לצדיקים שבדורו, וכמש"כ בדרשה הקודמת. ועיין עוד מש"כ בתו"ת פ' נצבים בפסוק ואנכי הסתר אסתיר. </i>.<br>(חולין קל"ט ב') 

<b>בן יאיר וגו'.</b> מאי קאמר, אי ליחוסיה קאתי, ליחסיה וליזל עד בנימין, ומאי שנא הני, אלא כדתניא, כולן על שמו נקראו, בן יאיר – בן שהאיר עיניהם של ישראל בתפלתו, בן שמעי – בן ששמע אל תפלתו, בן קיש – שהקיש על שערי רחמים ונפתחו לו <sup class="footnote-marker">יב</sup><i class="footnote">ויהיה מובן השם "בן" בכל אלה כמו בן אוני, בן הכות, בן מות, כלומר איש שהאיר כו' ששמע ד' כו', ועיין מש"כ בתו"ת ר"פ שלח בדרך חז"ל לדרוש שמות, ורומז כאן למה ששמע הקב"ה את תפלתו בדבר גזירת המן, ובשקלים פ"ה מ"א איתא פתחיה זה מרדכי, ולמה נקרא שמו פתחיה שהיה פותח בדברים ודורשן, ולפי הדרשות דהכא היה אפשר לפרש שנקרא פתחיה שנפתח לו פתח יה דהיינו שערי רחמים כדדריש כאן שהקיש על שערי רחמים ונפתחו לו. </i>.<br>(מגילה י"ג ב') 

<b>איש ימיני.</b> היכי דמי, קרי ליה יהודי אלמא מיהודה קאתי וקרי ליה ימיני אלמא מבנימין קאתי, א"ר יוחנן, לעולם מבנימין קאתי, ואמאי קרי ליה יהודי על שם שכפר בעבודת כוכבים, שכל הכופר בעבודת כוכבים נקרא יהודי, כדכתיב (דניאל ג׳:י״ב) איתי גוברין יהודאין <sup class="footnote-marker">יג</sup><i class="footnote">המפרשים עמלו בבאור דרשה זו, ולי נראה דהיא מכוונת להדרשה דלעיל במ"ר איש יהודי, והלא איש ימיני הוא אלא לפי שייחד שמו של הקב"ה כנגד כל באי עולם [במה שלא השתחוה להמן שהיתה צלם של עבודת כוכבים חקוקה על לבו] לפיכך נקרא יהודי לומר יחודי [בחלוף אותיות אהח"ע], יעו"ש, ולזה מכוין גם כאן שכל הכופר בעבודת כוכבים נקרא יהודי על שם היחוד שמייחד שמו של הקב"ה, ובאה דרשה זו בקצרה כאן, ונסמכת על הדרשה הנזכרת. ודעת חד מ"ד בגמרא דנקרא יהודי מפני שאמו מיהודה, וי"ל דלא ניחא ליה לר' יוחנן בדרשה זו משום דקיי"ל משפחת אם אינה קרויה משפחה, ולא שייך לייחסו עליה. </i>.<br>(שם י"ג א') 


Verse 6

<b>אשר הגלה מירושלים.</b> אמר רבא, שגלה מעצמו <sup class="footnote-marker">יד</sup><i class="footnote">דהו"ל לכתוב בקצרה אשר הגלה עם יכניה, ודריש דהם גלו עם יכניה בעל כרחם ע"י נבוכדנצר, אבל הוא גלה עמהם מעצמו, וכמו שהיה ירמיה גלה מעצמו. </i>.<br>(שם שם) 


Verse 7

<b>את הדסה.</b> תניא, ר' מאיר אומר, אסתר שמה, ולמה נקרא שמה הדסה על שם הצדיקים שנקראו הדסים, וכן הוא אומר (זכריה א') והוא עומד בין ההדסים <sup class="footnote-marker">טו</sup><i class="footnote">בין הצדיקים שגלו לבבל, ובשכינה משתעי קרא. </i>, בן עזאי אומר, לפיכך נקרא שמה הדסה, לפי שהיתה לא ארוכה ולא קצרה אלא בינונית כהדסה, ר' יהושע בן קרחה אומר אסתר ירקרוקת היתה [כהדסה] <sup class="footnote-marker">טו</sup><i class="footnote">המלה כהדסה המוסגרת בין שני חצאי מרובע נמצאת כן בש"ס כ"י, והוא נכון, כי גם הוא מוסיף טעם לשם הדסה, ובגמרא מסיים [ואעפ"כ] חוט של חסד משוך עליה. ויובא לקמן בפסוק ותשא חן וחסד (י"ז) ושם יתבאר מקור לאותה דרשה ומה ששייך לדרשה זו. </i>.<br>(מגילה י"ג א') 

<b>את הדסה.</b> תניא, אסתר שמה, ולמה נקרא שמה הדסה, מה הדסה ריחה מתוק וטעמה מר, כך היתה אסתר מתוקה למרדכי ומרה להמן <sup class="footnote-marker">טז</sup><i class="footnote">הבאור הוא משום דמטבע האדם אם הוא בעצם טוב הוא טוב לכל, ואם הוא בטבעו רע הוא רע לכל, וכמ"ש גמירי בישא לא הוי טבא, והנה אסתר היתה תופסת שתי הקצוות, היתה טובה מאד למרדכי ורעה מאד להמן, ומפרש בזה שהיתה נדמית בזה להדסה, שיש בה ג"כ מעין שתי קצוות כאלה, מתוקה בריח ומרה בטעם. </i>.<br>(מ"ר) 

<b>היא אסתר.</b> תניא, ר' יהודה אומר, הדסה שמה, ולמה נקרא שמה אסתר על שם שהיתה מסתרת דבריה, שנאמר אין אסתר מגדת את עמה, ור' נחמיה אומר, לפי שהיו אוה"ע קורין אותה בשם אסתהר <sup class="footnote-marker">יז</sup><i class="footnote">פירש"י ירח יפה כלבנה, [כפי הנראה מפרש אסתהר משרש סהר, והוא כנוי ללבנה בכתוב], וצ"ע שבאיוב ל"א כ"ו על הפסוק אם אראה אור כי יהל פרשו המפרשים [ובכללם רש"י] חמה בתקופת גבורתה, תרגומו אין אחמי אסתהר, הרי דשם זה כנוי לחמה ולא ללבנה, וכן מוכרח מפסוק גופיה דזה הלשון אם אראה אור קאי על השמש, שכן סוף לשון הפסוק וירח יקר הולך, הרי דמקודם איירי בשמש. וי"ל. </i>.<br>(מגילה י"ג א') 

<b>אין לה אב ואם.</b> אמר הקב"ה לישראל, אתם בכיתם ואמרתם (איכה ה') יתומים היינו ואין אב, חייכם, אף הגואל שאני עתיד להעמיד לכם במדי לא יהיה לו אב ואם, הדא הוא דכתיב כי אין לה אב ואם <sup class="footnote-marker">יח</sup><i class="footnote">ובא בזה לנחמם כי אין חסרון אב מעכב מלעשות נסים וגאולה להם, שהרי נס ע"י אסתר נעשו נסים וגאולה, וע"ע בדרשה הבאה ומש"כ שם. <br>וגם יש לפרש כוונת כלל הדרשה ע"פ מ"ש במ"ר ס"פ נח כל מקום שנאמר אין לה הוי לה, ותהי שרי עקרה אין לה ולד והוי לה, ובמ"ר איכה כ"פ ציון היא דורש אין לה – והוי לה ובא לציון גואל, אין לה מנחם – והוי לה, אנכי אנכי הוא מנחמכם, ועוד הרבה. ולפי"ז יהיה הבאור כאן אף הגואל שאני עתיד להעמיד מכם במדי לא יהיה לו אב ואם כדכתיב כי אין לה אב ואם – ואעפ"כ הוי לה, כלומר הוי מי שעמד לה במקום אב ואם, והוא מרדכי, וכמש"כ לקחה מרדכי לו לבת, כך אתם אע"פ שתתאוננו יתומים היינו ואין אב אפ"ה יהיה לכם מי שיעמוד לכם במקום אב, והוא כי אני אני הוא אביכם מרחמכם. </i>.<br>(מ"ר) 

<b>ובמות אביה ואמה.</b> וכי מאחר שנאמר כי אין לה אב ואם, מה ת"ל עוד ובמות אביה ואמה, א"ר אחא, ללמד דכשעברתה אמה מת אביה וכשנולדה מתה אמה <sup class="footnote-marker">יט</sup><i class="footnote">עיין בדרשה הקודמת ומש"כ שם, ויש להוסיף עוד דבא לאשמעינן דאע"פ דע"פ הטבע היתה במצב כזה עצובה ושפלה [וכמש"כ הרמב"ם בפ"ו ה"י מדעות, היתומים נפשם שפלה מאד ורוחם נמוכה ואע"פ שהם בעלי ממון ואפילו יתומיו של מלך] ואין הקב"ה משרה שכינתו על עצבי רוח כמ"ש ביעקב ותחי רוח יעקב ששרתה עליו רוה"ק שנטלה ממנו עד כה, יעו"ש, אפ"ה זכתה אסתר לגדולות רבות כדי שתתגלגל על ידה תשועה גדולה לישראל. <br>והנה אנחנו הרחבנו לשון הקושיא כפי הנראה לנו קצת מסגנון נוסחתנו בגמ', "כי אין לה אב ואם ובמות אביה ואמה, למה לי", דמשמע דהדיוק הוא מסוף הכתוב, אך לפי"ז אינו מכוון דברי הדורש האומר ללמד כו', איפה מרומז זה בכתוב. אך בנוסחת ש"ס כ"י ליתא להמלות "למה לי" ועיקר הדיוק הוא, דאחרי דכתיב ובמות אביה ואמה אין כל צורך עוד לומר כי אין לה אב ואם [וכ"ה במ"ר כאן], ולכן קאמר דהכונה היא ללמדנו, דמיום הִוָלדהּ לא היה לה לא אב ולא אם, והוי כמו שלא היו לה אב ואם כלל, וזאת היא כונת רש"י כאן שהאריך לבאר הדבר, אף שבראשית דבריו לא פירש כן, אך הבאור הזה בכלל נכון הוא. – ויש להעיר כי הלשון ויהי אומן שבראש הכתוב ג"כ מסייע להדרשה הזאת, כי השם הזה הונח על המטפל בגדול ילד קטן יונק שדי אמו, כמו כאשר ישא האומן את היונק, ותקח נעמי את הילד ותהי לו לאומנת. </i>.<br>(מגילה י"ג א') 

<b>לו לבת,</b> תני משום ר' מאיר, אל תקרא לבת אלא לבית <sup class="footnote-marker">כ</sup><i class="footnote">כפי הנראה נסמך על הדרשה לקמן פסוק כ' כאשר היתה באמנה אתו שטובלת ויושבת בחיקו של מרדכי והיינו שהיתה לו לאשה, ודריש כאן לקחה מענין קדושין מלשון כי יקח איש אשה וכמ"ש דקיחה הוא קנין של קדושין (קדושין ב' א'), לפי"ז דריש לבת כמו לבית ע"פ הדרשה הידועה דהאשה מכונה בשם בית (שבת קיח ב'), ביתו זו אשתו (יומא ב' א'), אך עם כ"ז לא נתבאר ההכרח מדרשה זו בכלל, והלא הלשון ותהי לו לבת יונח כפשוטו על הגידול והחינוך, וכמ"ש (סנהדרין י"ט ב') כל המגדל יתום ויתומה בתוך ביתו מעלה עליו הכתוב כאלו ילדן, ומה איפה ההכרח להוציא המלה לבת מפשטה ולדרשה כמו שדורש. <br>ואפשר לומר דמצא הדורש רמז לענין זה שדרש בפסוק גופי' אשר לפי פשוטו לא יעלה סגנונו יפה, כי הן זה פשוט שסבת לקיחת מרדכי אותה אליו הוא מפני שנתיתמה מאב ומאם, וסבת לקיחתה אל בית המלך הוא מפני היותה יפת תואר ויפת מראה, וא"כ קשה טובא למה הקדים הכתוב לספר סבת לקיחתה אל מרדכי מפני היותה יפ"ת ויפת מראה, כאלו אשר לוּ לא היתה יפ"ת לא היה מרדכי לוקחה לו, ובאמת היה צריך להסמיך סבה זו אל המאורע מלקיחתה אל בית המלך אשר שם הסבה אך זה שהיתה יפת תואר. ולכן דריש דאמנם כן, דמדהיתה יפ"ת ויפ"מ לקחה מרדכי לגדלה ולאמנה לו, ואחרי דלגדולי בת אין שייך התואר הזה, לכן הכונה שלקחה לגדלה לו לאשה. <br>ודבר קיצור הלשון לבת מן לבית הביאו בגמרא שכן מצינו במשל אוריה ובת שבע דכתיב ובחיקו תשכב ותהי לו כבת דהיינו לבית. [והתם מוכרח לפרש לבית, יען דאיזו שייכות לשכיבת חיק עם תואר בת]. ובכלל לא לפלא הוא כתיב וקרי כזה, יען שכן מצינו באותיות אהו"י נוהג חסרון, כמו (פ' שמות) ותתצב אחותו במקום ותתיצב, ירושלם במקום ירושלים, ובעמוס (ה' ט"ז) הו הו במקום הוי הוי, ושם (ח' ח') ועלתה כאור במקום כיאור, והרבה כהנה, ואף הכא לבת במקום לבית. </i>.<br>(מגילה י"ג א') 


Verse 8



Verse 9

<b>שבע הנערות.</b> אמר רבא, שהיתה מונה בהן ימי השבת <sup class="footnote-marker">כא</sup><i class="footnote">דריש יתור לשון הראויות לה, ורומז להדרשה שבתרגום שכל נערה היתה משמשה יום אחד מימי השבוע, ולכל אחת קראה בשם יום אחד מימי השבוע, ולזו ששמשה לפניה ביום השבת קראה בשם שבת והיתה יודעת שאותו היום הוא שבת. <br>והנה איתא בתרגום ראשון פרטי שמות נערותיה בזה הלשון, חולתא הות משמשא בחד בשבתא, רוקעיתא בתרין בשבתא, גנוניתא בתלת בשבתא, נהוריתא בארבע בשבתא, רוחשיתא בחמש בשבתא, חורפיתא בשיתא, רגועיתא ביומא דשבתא, ע"כ, ואנחנו אמרנו להביאם הנה ולבארם, ואולי תצא מזה איזו תועלת לשפתנו. חולתא [ביום הראשון] על שם תחלת ויסוד הבריאה שבו, ע"ד הכתוב (תהילים צ׳:ב׳) ותחולל ארץ ותבל, או על שם שהוא ראשון לימות החול. רקועיתא [בשני] ע"ש הרקיע שנברא בשני בשבת. גינוניתא [בשלישי] על שם גינה של ירקות ועצים שנבראו ביום השלישי. נהוריתא [ברביעי] על שם המאורות הגדולים שנתלו ברביעי. רוחשיתא [בחמישי] ע"ש ישרצו המים. חורפיתא [בששי] ע"ד הלשון בחז"ל (תענית ב' ב' ) הא בחרפי הא באפלי פי' בקדמותא טרם זמן הנכון, ובסנהדרין ע' ב' פוק אחריפו, כלומר קדמו, וזה תואר ליום הששי שהוא קודם יום הנועד מתכלית הבריאה, יום השבת, וכהלשון הרגיל ערב שבת. רגועיתא [בשבת] על שם המנוחה והמרגוע שבו, והענין מבואר. </i>.<br>(שם שם) 

<b>וישנה.</b> מהו וישנה – רב אמר שהאכילה מאכל יהודי, שמואל אמר שהאכילה קדלי דחזירי <sup class="footnote-marker">כב</sup><i class="footnote">פי' בערוך שהוא עשב הצומח על ראש חזרת, והוא מאכל שרים, ועיין עוד מש"כ באות הבא. </i>, ור' יוחנן אמר, זרעונים האכילה, וכן הוא אומר (דניאל א׳:ט״ז) ויהי המלצר נושא את פת בגם ונותן להם זרעונים <sup class="footnote-marker">כג</sup><i class="footnote">יש לפרש כל ענין מחלוקת זו, משום דבודאי גם לבד אסתר נתקבצו הרבה בתולות יהודיות ע"פ גזירת המלכות, ואין ספק שהתנהגו עמהם בכבוד ובחסד, ועל כן קרוב לומר שלמענן היה מוכן מאכל כשר ליהודים, כמו לבנות עמים אחרים שאר מאכלים. אך אסתר אשר לא הגידה את עמה ובמצאה חן בעיני הגי נתן את הבחירה בידה לאכול מטוב בית הנשים אשר ייטב בעיניה אין אונס [ובזה ניחא מה שתיכף אחר זה מגיד הכתוב אין אסתר מגדת מולדתה וגו', כלומר ולכן לא הוקבע לפניה מאכל מיוחד לעם מיוחד]. ועל זה יסבו פלוגתת החכמים בזה, רב מבאר את התואר וישנה לטוב – על הטוב המוסרי, מאכל כשר ע"פ דת יהודים, ושמואל מפרש שהציע לפניה מאכל טוב בחומריותו, והוא קדלי דחזירי, שעל זה אמרו (חולין י"ז א') שהוראת הפסוק (פ' ואתחנן) ובתים מלאים כל טוב זו קדלי [או כתלי] דחזירי, אע"פ שלא אנסה לאכול מזה, ור' יוחנן מפרש תואר טוב על התועלת היוצא מאותו המאכל, והם זרעונים, שמצינו בדניאל וחביריו שאכלו זרעונים והיה מראיהם יותר טוב מבני גילם אשר אכלו דברים טובים. ולפי"ז אין צריך למה שפי' בערוך דקדלי דחזירי הוא מין עשב, ופשוט הדבר דהכריחו לפרש כן ולא כפשוטו משום דלא יתכן שאסתר אכלה זה, אבל לפי שכתבנו באמת לא אכלה זה, אלא בכלל הוצעו לפניה מאכלים שונים וגם זה בכלל ועם כל זה לא אנסוה לאכול, ודו"ק. </i>.<br>(מגילה י"ג א') 


Verse 10



Verse 11

<b>מרדכי מתהלך וגו'.</b> מרדכי הוא אחד מאלה שניתן להם רמז מן השמים וחשו, אמר, וכי אפשר לצדקת זו שתנשא לערל, אלא שעתיד דבר גדול שיארע על ישראל ועתידים להנצל על ידה, הדא הוא דכתיב ובכל יום ויום מרדכי מתהלך לפני חצר וגו' <sup class="footnote-marker">כד</sup><i class="footnote">וסמיך זה על הלשון ומה יעשה בה, כלומר מה הוא הדבר שעתיד להעשות על ידה. ויתכן דמפרש הדורש את הלשון מתהלך מענין מחשבה והלוך רעיונות, וכמו בחנוך ויתהלך חנוך את האלהים, ובאברהם התהלך לפני, ובאלישע (מ"ב ו') לא לבי הלך, שפירושו מענין מחשבה והגיון, ודריש שהיה מרדכי מחשב והוגה בענין זה, וכדמפרש. </i>.<br>(מ"ר) 

<b>חצר בית הנשים.</b> לשאול על כתמה ועל נדותה <sup class="footnote-marker">כה</sup><i class="footnote">ודריש חצר בית הנשים בלשון נקיה על עסקי כתמים וכמ"ש בנדה י"ז ב' משל משלו חכמים באשה החדר וכו' כי היתה משתדלת להיות עם אחשורוש בטהרתה, וע"ע השייך לדרשה זו לקמן פסוק כ'. וטעם דרשה זו י"ל דמדייק דהלא בודאי חפש אחר מקורים שונים לדעת משלומה, וא"כ למה פרט את הליכתו לפני החצר, והול"ל בקיצור שהיה משתדל לדעת את שלומה יום יום, ולכן דרש הלשון בדיוק דהוא ע"ד משל ולשון נקיה כדמפרש. </i>.<br>(שם) 

<b>את שלום אסתר.</b> שלא יעשו לה כשפים <sup class="footnote-marker">כו</sup><i class="footnote">מקנאת יתר הנשים והבתולות על שנשאה חן ביותר ושינו אותה לטוב יתר על כולן. </i>.<br>(שם) 

<b>את שלום אסתר.</b> אמר ליה הקב"ה, אתה דרשת שלום נפש אחת, חייך שסופך לדרוש שלום אומה שלמה, הדא הוא דכתיב (י' ב') דורש טוב לעמו ודובר שלום לכל זרעו <sup class="footnote-marker">כז</sup><i class="footnote">יתכן בטעם החידוש והרבותא מדרשו את שלום אסתר עד שעבורה זכה למה שזכה כדמפרש, כי מתבאר שבכל יום ויום היה מתהלך לפני חצר בית הנשים, וקרוב שזה היה לא לפי כבודו, אך מפני חפצו לדעת שלום אסתר ומה יעשה בה לא קפד על כבודו, ועבור זה קיבל שכר לדרוש שלום אומה שלמה שזהו לפי כבודו וערכו. </i>.<br>(שם) 


Verse 12

<b>בשמן המר.</b> מאי שמן המור, ר' חייא בר אבא אמר – סטכת <sup class="footnote-marker">כח</sup><i class="footnote">מין שמן טוב ובתרגום כאן העתיק שיתא ירחי בטכסת, ובילקוט כת"י כאן הגירסא אפרסמון ע' ד"ס. </i>, ורב הונא אמר, שמן זית שלא הביא שליש, ולמה סכין בו, לפי שהוא משיר את השער ומעדן את הבשר <sup class="footnote-marker">כט</sup><i class="footnote">ונ"מ במחלוקת זו לענין הנודר משמן המור למר אסור בשמן סטכת [אפרסמון] ולמר בשמן שלא הביא שליש. </i>.<br>(מגילה י"ג א') 


Verse 13



Verse 14

<b>ובבקר היא שבה.</b> א"ר יוחנן, מגנותו של אותו רשע למדנו שבחו, שלא היה משמש מטתו ביום <sup class="footnote-marker">ל</sup><i class="footnote">והשבח בזה י"ל ע"פ מ"ש בנדה י"ז א' בטעם מניעה זו בכל האנשים שמא יראה בה דבר מגונה ותתגנה עליו והתורה אמרה ואהבת לרעך כמוך, ועיין במ"ר פרשה א' פסוק ג' חשיב ד' מדות טובות שהיו באחשורוש, וצ"ע שלא יחשיב מדה זו. </i>.<br>(שם שם) 


Verse 15

<b>בעיני כל ראיה.</b> א"ר אלעזר, מלמד שלכל אחד ואחד נדמה לו כאומתו <sup class="footnote-marker">לא</sup><i class="footnote">יש לפרש הרמז בזה ע"פ מ"ש בסנהדרין ק"ח א' אף על נח נחתך גזר דין המבול אלא שמצא חן בעיני ה' כמש"כ ונח מצא חן, והבאור דשם חן יונת על דבר שעל האמת אין שוים בה, וזו גם כונת הדרשה בברכות ז' א' וחנותי את אשר אחון – אע"פ שאינו ראוי לכך, ובספרי פ' נשא דרשו ויחונך – שיתן לך מתנת תנם, וזו היא גם כונת נוסח ברהמ"ז הזן את העולם כולו בטובו בחן בחסד וברחמים – קבץ את כל מיני הויתור, ולפי"ז אחרי שהכתוב מעיד שהיתה יפת תואר וטובת מראה א"כ הלא באמת ראויה שיכירוה כולם לטוב, וא"כ לא יונח על זה לשון חן [ומטעם זה דריש ר' יהושע בן קרחה בסמוך פסוק י"ז שירקרקת היתה ורק מצאה חן, אבל להדורש הזה לא ניחא ליה בזה, אחרי שהפסוק מעיד מפורש שהיתה יפ"ת וטובת מראה], ולכן דריש שנדמתה לכל אחד כאומתו, וזה ודאי דבר שאינו, שהרי רק מאומה אחת היא, אלא ודאי מפני שמצאה חן. </i>.<br>(שם שם) 

<b>בעיני כל ראיה.</b> ר' יהודה אומר, כאיקונין הזה שאלף בני אדם מביטין בה והיא ערבה על כולם <sup class="footnote-marker">לב</sup><i class="footnote">איקונין הוא ציור דמות אדם, והבאור הוא, כי דמות אדם חי קשה שיהיה בו בטבע כל שלמות היופי והנועם, ולכן א"א שיפיק רצון כל אדם, משא"כ האיקונין שאפשר לצייר בה כל שלמות היופי והנועם, לכן תפיק רצון מכל, וכך היתה אסתר מצויינה בכל. </i>.<br>(מ"ר) 

<b>בעיני כל ראיה.</b> רבנן אמרי, בעיני כל רואיה – בעיני עליונים ובעיני תחתונים, כמש"נ (משלי ג׳:ד׳) ומצא חן ושכל טוב בעיני אלהים ואדם <sup class="footnote-marker">לג</sup><i class="footnote">ולפי"ז לא איירי כאן בחן ויופי הפנים אלא בנועם וטהרת המדות, כי גם במעלות אלו יפיקו רצון אנשים. </i>.<br>(שם) 


Verse 16

<b>ותלקח אסתר.</b> מתעלה בלקוחין דין אמר אנא יהיב מאה דינרין ועליל עמה ודין אמר אנא יהיב תרתין מאוון ועליל עמה <sup class="footnote-marker">לג</sup><i class="footnote">יתכן דמדייק מדכתיב ותלקח [דלשון זה שייך רק בשעה שלקחוה מביתה כמו שהוא בפסוק ט', אבל לא עתה שכבר היתה בבית המלך] ולא כתיב ותבא (כמו דכתיב גבה ובשאר הנערות – לבוא אל המלך) ולכן דריש ותלקח מלשון מקח וקנין (ואין קיחה אלא בכסף), כלומר כל אחד חפץ לפזר כסף מלא בעד הזכות ללותה אל המלך. והלשון ועליל עמה אולי צ"ל ועיל עמה, ובזה הראו כלם כי יקרה היא מאד בעיניהם, וז"ש מתעלה בלקוחין, ע"י המשא ומתן בזה נתכבדה ונתעלתה אסתר. ועיין עוד בבר"ר פ' מ'. </i>.<br>(מ"ר) 

<b>הוא חדש טבת.</b> ירח שבו נהנה גוף מן הגוף.<br>(מגילה י"ג א') 

<b>בשנת שבע למלכותו.</b> א"ר שמואל בר אימי, מדה טובה היתה באותו האיש, שהמתין ד' שנים עד שמצא אשה ההוגנת לו <sup class="footnote-marker">לד</sup><i class="footnote">דהמאורע עם ושתי היתה בשנת שלש למלכותו. ואע"פ כי קיבוץ הנשים והבתולות החלה מיד אחר נפילת ושתי, צ"ל דהכונה שלא היה נמהר לגמור הלקוחין עד עבור ד' שנים. </i> [מ"ר פרשה א' פסוק ג']. 


Verse 17

<b>מכל הנשים.</b> א"ר חלבו, מלמד שנם הנשואות הביאו לפניו <sup class="footnote-marker">לה</sup><i class="footnote">צ"ע הא הפקודה היתה להביא רק בתולות כמש"כ ויקבצו את כל נערה בתולה, וקשה לומר שבאו מעצמן. וקרוב לומר שע"פ הפקודה להביא נערות בתולות היו כמה מהבתולות משתמטות עצמן באמתלא שנשואות הן, ולכן כיון שלא יכלו לברר האמת הביאו גם הנשואות. </i>.<br>(מ"ר) 

<b>מכל הנשים וגו'.</b> מכל הנשים ומכל הבתולות – אמר רב, ביקש לטעום טעם בתולה טעם, ביקש לטעום טעם בעולה טעם.<br>(מגילה י"ג א') 

<b>חן וחסד.</b> תניא, רבי יהושע בן קרחה אומר, אסתר ירקרקת היתה וחוט של חסד היה משוך עליה <sup class="footnote-marker">לו</sup><i class="footnote">עיין מש"כ לעיל אות ל"א [במוסגר] בטעם דרשה זו דיליף כן מלשון חן וחסד, דתוארים אלו יונחו על דבר שעל האמת אינו ראוי לזה ואם היתה יפה באמת לא שייך חן וחסד, יעו"ש. וע"ע לעיל בפסוק את הדסה בא עוד טעם בדעתיה דר' יהושע דירקרקת היתה, דדריש שמה הדסה ירוקה כהדס, וצ"ל דכונת הדרשה שלפנינו ע"פ שבארנו הוא רק לדרוש ענין מניעת יופיה, ואותה דרשה דהדסה באה לדרוש דלא רק שלא היתה יפה אלא עוד ירקרקת היתה. והא דכתיב והנערה יפ"ת וטובת מראה היא ע"פ החוט של חסד, וכהאי גונא פירשו בשטמ"ק לכתובות י"ז א' על מ"ש שם כיצד מרקדין לפני הכלה אומרים כלה נאה וחסודה דאפילו אם מכוערת היא ג"כ רשאי לומר כן, ואין בזה משום שקר, לפי שאז חוט של חסד משוך עליה, ולכן אומרים וחסידה מלשון חסד לכלול גם את זו שאינה נאה. וגם י"ל דהדורש הזה ר' יהושע בן קרחה, אזיל לשיטתיה בב"ב י"ד א' דאיוב בימי אחשורוש היה, ובאיוב כתיב ולא נמצאו נשים יפות כבנות איוב, וא"כ קשה למה לא נשא אחת מבנות איוב, לכן דרש דאת אסתר לקח לא מפני יפותה יען כי באמת לא היתה יפה אלא חוט של חסד משוך עליה. </i>.<br>(שם שם) 

<b>תחת ושתי.</b> עד שהמליכו את אסתר היתה איקונין של ושתי קיימת, כיון שנשא את אסתר אמר, תיחות ושתי ותיסק אסתר, הדא היא דכתיב וימליכה תחת ושתי <sup class="footnote-marker">לז</sup><i class="footnote">מדייק יתור לשון וימליכה תחת ושתי, אחרי דכבר נאמר וישם כתר מלכות בראשה, ודריש שנתן איקונין שלה תחת איקונין של ושתי, ובזה תם כל זכר מושתי. ויש לפרש ענין הסרת ונתינת האיקונין בכלל, ע"פ הנהוג גם בזה"ז שאיקונין של המלך תלויה בכל הבתי דינין וערכאות אשר במדינה לאות כבוד ואימת המלכות, מבואר באגדות שלושתי היתה חלק בהנהגת המלוכה כמו לאחשורוש וכהוראת הלשון שאמר אחשורוש עד חצי המלכות, וא"כ היתה תלויה גם איקונין שלה, ועתה כשנשא את אסתר עם כל זכיות המלכה הקודמת, נתן פקודה לתלות את איקונין של אסתר ולהסיר את איקונין של ושתי. </i>.<br>(מ"ר) 


Verse 18

<b>משתה גדול וגו'.</b> עביד משתה ולא גליא ליה [והנחה למדינות] דלי כרגא ולא גליא ליה, [ויתן משאות] – שדר פרדישני ולא גליא ליה <sup class="footnote-marker">לח</sup><i class="footnote">ר"ל חזר על כמה ענינים לפיוסה כדי שתגלה לו את מולדתה ולא הועיל, ומפרש בזה בסמיכות על לשון הכתובים לפסוק אין אסתר מגדת מולדתה, ודריש שעשה משתה לכבודה ועשה בשמה הנחה ממסים ושלח דורונות לשרים בשמה, ועם כל אלה אין אסתר מגדת מולדתה. </i>.<br>(מגילה י"ג א') 


Verse 19

<b>ובהקבץ וגו'.</b> [מהו ובהקבץ בתולות שנית], אלא אזיל שקול עצה ממרדכי <sup class="footnote-marker">לט</sup><i class="footnote">איך יסבב הדבר שתגלה לו. </i>, אמר ליה, אין אשה מתקנאת אלא בירך חבירתה [לפיכך קבץ בתולות שנית], ואפילו הכי לא גליא ליה, הדא הוא דכתיב ובהקבץ בתולות שנית אין אסתר מגדת מולדתה <sup class="footnote-marker">מ</sup><i class="footnote">ואע"פ דמרדכי בעצמו צוה עליה שלא תגיד, ואיך זה יעץ עצה שתגיד, אך הוא חשב שאם אמנם ימצא לו אחשורוש אחרת הלא אין טוב מזה, ובזה הלא גם רצון אסתר שהרי היא נלקחה בעל כרחה וכמש"כ ותלקח אסתר וגו', וכפי דמשמע מלשונה כאשר אבדתי אבדתי. ועיקר טעם הדרשה שלקח עצה ממרדכי י"ל דמדייק ודריש המשך ושייכות הלשון ובהקבץ בתולות שנית ומרדכי יושב בשער המלך, מה שייכות ספור ישיבת מרדכי בשער המלך לענין קיבוץ הבתולות שנית, ולכן דריש דענין זה מהקיבוץ השני היה מעצת מרדכי שהיה יושב בשער המלך ומקורב לו ונטל עצה ממנו כדמפרש. </i>.<br>(שם שם) 


Verse 20

<b>אין אסתר מגדת.</b> מלמד שתפשה שתיקה בעצמה כרחל זקנתה ועמדו כל גדולי זרעה בשתיקה. רחל ראתה סבלונותיה ביד אחותה ושתקה ובשאול בן בנה כתיב (ש"א י' ט"ז) ואת דבר המלוכה לא הגיד לו.<br>(מ"ר) 

<b>מאמר מרדכי וגו'.</b> א"ר ירמיה, שהיתה מראה דם נדה לחכמים <sup class="footnote-marker">מא</sup><i class="footnote">דריש יתור כל לשון זה, ויש שייכות לדרשה זו עם הדרשה דלעיל פסוק י"א ובכל יום ויום מרדכי מתהלך לפני חצר בית הנשים – לשאול על כתמה ועל נדותה, וכאן מוסיף לדרוש ששמעה לו בכל צווייו. </i>.<br>(מגילה י"ג ב') 

<b>באמנה אתו.</b> אמר רבה בר לימא, שהיתה עומדת מחיקו של אחשורוש וטובלת ויושבת בחיקו של מרדכי <sup class="footnote-marker">מב</sup><i class="footnote">המפרשים פירשו דרשה זו בענין אישות, וכנראה סמכו לפרש כן ע"פ הדרשה דלעיל פסוק ז' לקחה מרדכי לו לבת, אל תקרא לבת אלא לבית, כלומר, לאשה, ואמנם אפשר לפרש עוד ענין דרשה זו דמכוין לענין החולין שהיה מרדכי אוכל על טהרת הקודש והיתה טובלת כדי שלא תטמא אותו בישיבתה אתו סמוך לו כדרך הישיבה בחיק. אך מהדרשה שבסמוך וכאשר אבדתי אבדתי מתבאר כפי' המפרשים, יעו"ש. </i>.<br>(שם שם) 


Verse 21

<b>קצף בגתן ותרש.</b> א"ר יוחנן, הקציף הקב"ה עבדים על אדוניהם לעשות נס לצדיק ומנו מרדכי <sup class="footnote-marker">מב</sup><i class="footnote">וכן פרעה קצף על עבדיו לעשות נס לצדיק ומנו יוסף. </i>, דכתיב ויודע הדבר למרדכי.<br>(שם שם) 

<b>קצף בגתן ותרש.</b> על מה קצפו – על שהעביר אותם והושיב את מרדכי במקומם <sup class="footnote-marker">מג</sup><i class="footnote">בילקוט מבואר ענין זה בארוכה, שאמרה אסתר לאחשורוש למה אין אתה עושה כדרך שהיו המלכים הראשונים עושים שהיו מושיבים אדם צדיק בשער המלך שאם יגיע להם דבר היו מגידים לו וכמו נבוכדנצר שהושוב את דניאל כמש"כ ודניאל בתרע מלכא, אמר לה, מכרת את יהודי כשר, אמרה ליה, יש כאן אדם כשר וצדיק ושמו מרדכי, והעביר המלך את בגתן ותרש והושיב את מרדכי בשער המלך על מקומם וכו' יעו"ש, ומכוון ענין וה ללשון הפסוק בימים ההם ומרדכי יושב בשער המלך קצף בגתן ותרש, מבואר דיש שייכות לקציפתם עם ישיבתו בשער המלך. אמנם בסמוך פ' כ"ג דריש דבר הקצף בענין אחר. </i>.<br>(מ"ר) 


Verse 22

<b>בשם מרדכי.</b> א"ר חנינא, כל האומר דבר בשם אומרו מביא גאולה לעולם, שנאמר ותאמר אסתר למלך בשם מרדכי <sup class="footnote-marker">מד</sup><i class="footnote">דמסבה זו נסתבבה מפלת המן וגדולת מרדכי, שמצא המלך כתוב זה בספר. והרי"ף הקשה מנ"ל כלל זה בכל דבר ודילמא הוא רק בענין כזה מהצלת מלך. אבל י"ל דהכונה פשוטה, שמכל דבר הנאמר בשם אומרו אפשר כי במשך הזמן יסתבב איזה דבר נכבד אשר אין לשער ולראות מראש. ותפס בעל המאמר את הלשון "גאולה" ע"ש המאורע כאן. </i>.<br>(מגילה ט"ו א') 


Verse 23

<b>ויבקש הדבר וימצא.</b> [כיצד נמצא], א"ר יוחנן, בגתן ותרש שני טרסיים היו והיו מספרין בלשון טורסי <sup class="footnote-marker">מה</sup><i class="footnote">יתכן דדריש ותרש כמו ותרשי ממדינת תרשיש דתרגומו טרסיס (תהלים ע"ב י') ובגתן היה בן מדינתו, ולכן היו אמונים זל"ז ולא היו יראים לטכס עצה כזו. </i> ואומרים סיום שבאת זו לא ראינו שנה בעינינו <sup class="footnote-marker">מו</sup><i class="footnote">כי היה מטייל ומשוחח עמה הרבה, ועיין פירש"י. </i>. בא ונטיל ארס בספל כדי שימות, אמר לו, והלא אין משמרתי ומשמרתך שוה <sup class="footnote-marker">מז</sup><i class="footnote">שאם היתה משמרתן שוה ביחד היה אחד יכול לשמור שם והשני יכול לילך להביא הארס ממקום שהיה, אבל כיון שאין משמרתי ומשמרתך שוה כאחד תהא משמרתי בטלה בעת שאני הולך להביא את הארס וירגישו בדבר. </i>, אמר לו, אני אשמור משמרתי ומשמרתך, והם לא היו יודעין כי מרדכי מיושבי לשכת הגזית היה ויודע בשבעים לשון, והיינו דכתיב ויבוקש הדבר וימצא – שלא נמצאו במשמרתם <sup class="footnote-marker">מח</sup><i class="footnote">דאין לפרש שמצאו הספל עם הארס, דאין זה מופת הכרחי שהם עשו זאת ולפחות לא שניהם יחד, משא"כ בחליפת המשמרות ניכר היו ששניהם היו בעצה אחת. </i>.<br>(שם י"ג ב') 

<b>ויכתב בספר.</b> א"ר לוי, ומה ספרו של בשר ודם כך, לכשיבא ספרו של הקב"ה דכתיב ביה (מלאכי ג׳:ט״ז) ויקשב ה' וישמע ויכתב ספר זכרון לפניו – על אחת כמה וכמה <sup class="footnote-marker">מט</sup><i class="footnote">ר"ל ומה ספרו של בשר ודם אין אבדן למי שנכתב בו לזכרון כמבואר בפרשה ו' וימצא כתוב וכו', מכש"כ לכשיבא ספרו של הקב"ה, בודאי שהכל ימצא בו ולא יאבד דבר ממנו. וע"ע ריש פרשה ו' בפסוק וימצא כתוב. </i>.<br>(מ"ר) 


Chapter 3



Verse 1

<b>אחר הדברים האלה.</b> מאי אחר <sup class="footnote-marker">א</sup><i class="footnote">דמשמע שיש שייכות לגדולת המן עם הענין שעד כה, ובאמת הלא אין כל שייכות זל"ז, ולכן קאמר אחר הדברים שנלקחה אסתר אל המלך – הרפואה, באה המכה – מעשה המן. </i>, אמר רבא, אחר שברא הקב"ה רפואה למכה, דאמר ר' לוי, אין הקב"ה מכה את ישראל אלא א"כ בורא להם רפואה תחלה שנאמר (הושע ו') כרפאי לישראל ונגלה עון אפרים <sup class="footnote-marker">ב</sup><i class="footnote">ר"ל ואח"כ ונגלה עונש אפרים, וכן תרגם אונקלוס לשון עונו ישא (פ' קדושים) חובי יקבל. </i>.<br>(מגילה י"ג ב') 

<b>וינשאהו.</b> כתיב (תהילים צ״ב:ח׳) בפרוח רשעים כמו עשב וגו' מה כתיב בתריה להשמדם עדי עד, ושוב כתיב (איוב י״ב:כ״ג) משגיא לגוים ויאבדם, מלמד שאויבי הקב"ה למפלתן הן מתגדלין, וכן בהמן כתיב וינשאהו וישם את כסאו מעל כל השרים ואח"כ ויתלו את המן <sup class="footnote-marker">ג</sup><i class="footnote">וי"ל בטעם הדבר כדי שיתפרסם ביותר גדולתו של הקב"ה ומה שעושה למען ישראל, כי אינו דומה נפילת איש פחות הערך לנפילת שר וגדול, כי בכזה הכל ידברו ישיחו וממילא יתנו כבוד לה' ולישראל. </i>.<br>(מ"ר) 


Verse 2

<b>ומרדכי לא יכרע.</b> וכי קנתרן היה ועובר על גזירת המלך, אלא כשצוה אחשורוש להשתחוות להמן, חקק עבודת כוכבים על לבו ונתכוין שישתחוו לעבודת כוכבים <sup class="footnote-marker">ד</sup><i class="footnote">בגמרא מגילה י"ט א' וסנהדרין ס"א ב' מבואר שעשה המן עצמו אלוה, וכן משמע מלשון המ"ר בסמוך פסוק ד' ורשע זה עושה עצמו עבודת כוכבים, וצריך באור לכוין ענין זה בכלל ולהשוות עם לשון זה שלפנינו שנתכוין שישתחוו לעבודת כוכבים, דמשמע ולא לו, וצ"ל דהכונה היא שרצה המן להורות שהעבודת כוכבים מסרה לו כח שיהא הוא משפיע לבני אדם צרכיהם, ולאות על זה חקק עבודת כוכבים על לבו, להורות כי הוא ועבודת כוכבים חד הוא, ולפי"ז שני הענינים מכוונים, דבזה שחקק עבודת כוכבים על לבו עשה עצמו אלוה. </i> [מ"ר פרשה ב' פסוק ה']. 


Verse 3



Verse 4

<b>יום ויום.</b> א"ר בנימין ב"ר לוי, בניה של רחל נסן שוה, הדא הוא דכתיב (פ' וישב) ויהי כדברה אל יוסף יום ויום, וכאן כתיב ויהי כאמרם אליו יום ויום וגו' <sup class="footnote-marker">ה</sup><i class="footnote">ר"ל כי עם כל הפצרות ועתרת דברים יום יום נשארו בכ"ז באמונתם, יוסף בענינו ומרדכי בענינו. וקרוב לומר דהלשון נסן שבכאן ענינו נסיון, ר"ל שבשניהם היה שוה לעמוד בנסיון יום יום. או דהוא מלשון נס ודגל. </i>.<br>(מ"ר) 

<b>ויגידו להמן.</b> אמר להם המן, הגידו לו, הלא זקנו השתחוה לזקני, דכתיב ואחר נגש יוסף ורחל וישתחוו, אמר להו, ועדיין לא נולד בנימין <sup class="footnote-marker">ו</sup><i class="footnote">כמבואר במגילה י"ז א' שאחר אותה פגישה מיעקב עם עשו בא יעקב לסכות ושהה שם י"ח חדשים ואח"כ נולד בנימין, הרי דאפילו בעיבור לא היה אז בנימין עוד, והמן סבר שהיה אז בעבור, ויש גורסין במקום הפסוק ואחר נגש יוסף ורחל – וישתחו ארצה שבע פעמים וקאי על יעקב. ועיין לעיל פרשה ב' פסוק ה' דהשתלשלות יחוסו של מרדכי מבנימין הוא. </i>.<br>(שם) 

<b>אשר הוא יהודי.</b> אמר להם, משה רבינו הזהיר לנו בתורה ארור האיש אשר יעשה פסל ומסכה ורשע זה עושה עצמו עבודת כוכבים <sup class="footnote-marker">ז</sup><i class="footnote">עיין מש"כ לעיל בפסוק ב' אות ד', ופשוט דדריש תכלית ההגדה אשר הוא יהודי, כלומר יען כי יהודי וע"פ דת היהודים, או תורת משה אסור להשתחוות לעבודת כוכבים. </i>.<br>(שם) 


Verse 5

<b>וירא המן וגו'.</b> א"ר איבו, תחשכנה עיניהם [של רשעים] מראות (תהילים ס״ט:כ״ד) לפי שמראית עיניהם מורידות אותם לגיהנם, וכה"א וירא המן כי אין מרדכי כורע ומשתחוה לו וגו' <sup class="footnote-marker">ח</sup><i class="footnote">ומראיה זו הותחלה קפידא שלו ונסתבכו הענינים עד שנפל ברעה. </i>.<br>(שם) 


Verse 6

<b>ויבז בעיניו.</b> בזוי בן בזוי, להלן כתיב ויבז עשו את הבכורה וכאן כתיב ויבז בעיניו <sup class="footnote-marker">ט</sup><i class="footnote">נראה הכונה ע"פ מ"ש כל הפוסל במומו פוסל, וכן בעשו והמן שמפני שהיו בזויים לכן בזו לזולתם. </i>.<br>(שם) 

<b>במרדכי לבדו.</b> אמר רבא, בתחלה במרדכי לבדו ולבסוף בעם מרדכי ומנו רבנן. ולבסוף בכל היהודים <sup class="footnote-marker">י</sup><i class="footnote">מדייק יתור הלשון כי הגידו לו את עם מרדכי, דדי היה לכתוב כי הגידו לו אשר הוא יהודי, ודריש בכל עם מרדכי מנו רבנן, ודריש עם מלשון עמית ורע, כלומר עם מי שהוא מתחבר, דהיינו רבנן, ויתכן שהיה כועס ביחוד על החכמים, מפני שחשב דאחרי שענין גדול הוא מה שמרדכי עושה בזה שאינו משתחוה לו שעובר בזה על מצות המלך, בודאי לא החליט הדבר הזה מעצמו אלא התיעץ עם החכמים והם הניאוהו מזה. גם י"ל דמתחלה חשב כי אך דרך מרדכי הוא, ואח"כ חשב כי אך דרך ת"ח הוא, ולבסוף נודע כי כן גם דרך כל העם. </i>.<br>(מגילה י"ג ב') 

<b>ויבקש המן להשמיד.</b> אמר הקב"ה להמן, אי שוטה שבעולם אני אמרתי להשמידם ולא יכולתי כביכול, שנאמר (תהילים ק״ו:כ״ג) ויאמר להשמידם לולא משה בחירו עמד בפרץ ואתה אומר להשמידם, חייך שראשך תחת ראשיהם <sup class="footnote-marker">יא</sup><i class="footnote">יש לכוין הלשון והענין חייך שראשך וכו', שאמר אע"פ שאמנם חטאי ישראל וצריכים כפרה תהיה אתה כפרתם, כי דבר גדול הוא להקב"ה דבר מחיית עמלק כמש"כ כי מלחמה לה' בעמלק מדור דור, ואחרי כי יעשה הקב"ה כזה יתפייס בזה לישראל שבגללם ולרגלם בא דבר זה. </i>.<br>(מ"ר) 


Verse 7

<b>הוא חדש אדר.</b> תני, כיון שנפל פור בחודש אדר שמח שמחה גדולה, אמר, נפל לי פור בירח שמת משה, ולא היה יודע שבשבעה באדר נולד משה.<br>(מגילה י"ג ב') 


Verse 8

<b>ישנו עם אחד.</b> אמר ליה לאחשורוש, תא נכלינהו, אמר ליה, מסתפינא מאלהיו דלא לעביד בי כדעבד בקמאי, אמר ליה, ישנו מן המצות <sup class="footnote-marker">יב</sup><i class="footnote">ר"ל משנין מצותן או ישנים מן המצות, כלומר שאין מקיימין אותן בשום לב כי אם ברפיון ידים כמו הישן, ולכן אין לחוש שמא ינקום ה' נקמתם, ומדייק לשון ישנו מדלא כתיב יש. </i>, אמר ליה, אית בהון רבנן, אמר ליה, עם אחד הן <sup class="footnote-marker">יג</sup><i class="footnote">ר"ל הוא שאלו שמא יש בהם ת"ח שיגינו עליהם בתורתם דהתורה אגוני מגנא ומצלא, והשיב לו עם אחד הן כלומר כולם כאחד המון עם הם, שאין בהם ת"ח. או דהכונה שאמר המן יְשַֹנּוּ מן המצות, כלומר יש למצוא עצה איך להעבירם על המצות ולשנותם לעבור עבירה, והוא ע"פ שאמרו במדרש כאן, שהמן נתן עצה להכשילם בזנות, וכן הוה, אמר ליה אחשורוש אית בהון רבנן, שלא יתנום לעבור את פי ה', כמו שבאמת הוכיחם מרדכי, א"ל עם אחד הם, מחוברים בדעה אחת ולא ישמעו לעצת מוריהם. </i>.<br>(שם שם) 

<b>ישנו עם אחד.</b> אמר ליה, אותו שנאמר בו ה' אחד ישן לו מעמו <sup class="footnote-marker">יד</sup><i class="footnote">מדייק יתור הלשון אחד, דהלשון עם לעצמו מורה על עם אחד, ומסיב הכונה דמוסב על הקב"ה, וכמו עם של אחד, ודריש ישן לו מעמו שעזב אותם ואינו משגיח עליהם עוד וזה מצוייר בלשון שינה. </i>, אמר הקב"ה, אני אין לפני שינה, שנאמר הנה לא ינום ולא יישן שומר ישראל ואתה אמרת ישן אני, חייך שמתוך שינה אני מאבדך [הדא הוא דכתיב בלילה ההוא נדדה שנת המלך וגו'].<br>(מ"ר) 

<b>ישנו עם אחד.</b> דבר אחר ישנו עם אחד, שניהון רברבן, אוכלין ושותין ואומרים עונג שבת עונג יו"ט, שהן מכניסין פחת בממונו של עולם, להם שבתא, ריש ירחא, פסח, עצרת, ריש שתא, וצומא רבא וחג הסכות, אמר ליה הקב"ה, רשע, עין רעה אתה מטיל במועדיהם, הרי אני מפילך לפניהם ומוסיפים להם מועד אחד על מפלתך – אלו ימי הפורים, הדא הוא דכתיב (משלי י"ט) פי כסיל מחתה לו.<br>(שם) 

<b>מפזר ומפרד.</b> אמר ליה, שמא תאמר קרחה אני עושה במלכותך – מפוזרים הם בין העמים, ושמא תאמר אית הנאה מינייהו – מפורדים הם בפרידה זו שאינה עושה פירות <sup class="footnote-marker">טו</sup><i class="footnote">ר"ל שאין מהנים ומעניקים להמלוכה ולהמדינה. </i>.<br>(מגילה י"ג ב') 

<b>בכל מדינות מלכותך.</b> אמר, שמא תאמר איכא מדינתא מינייהו <sup class="footnote-marker">טז</sup><i class="footnote">שהם קיבוץ גדול כמו מדינה וחס על חורבן אותו המקום. </i> – בכל מדינות מלכותך הם <sup class="footnote-marker">יז</sup><i class="footnote">וא"כ חסרונם לא יהיה ניכר במאומה. </i>.<br>(מגילה י"ג ב') 

<b>ודתיהם שנות.</b> דלא אכלי מינן ולא נסבי מינן ולא מנסבי לן <sup class="footnote-marker">יח</sup><i class="footnote">יתכן שאמר לו, שמא תאמר אפשר להתקרב להם וילכו בדרכנו ויהיו כמונו, דבר זה אי אפשר להיות, שהרי מרוחקים ממנו תכלית ריחוק, דלא אכלי מינן ולא מתחתנים בנו, ובלתי שני אלה הדברים אי אפשר להתקרב קירוב נאמן ומוחלט. </i>.<br>(שם שם) 

<b>דתי המלך אינם עשים.</b> דמפקי לכולי שתא בשבת היום פסח היום <sup class="footnote-marker">יט</sup><i class="footnote">ר"ל כשנדרשים לעבודת המלכות פוטרים עצמן בשביתת היום שאסורים במלאכה. </i>.<br>(שם שם) 

<b>דתי המלך אינם עשים.</b> אין משמרים לא קלנדס ולא סטרנילא ומבזים מועדיך <sup class="footnote-marker">כ</sup><i class="footnote">דקשה לפרש דתי המלך חוקי המדינה שאין עושים, דזה אין טענה דאפשר לקבוע דים פקידים ושוטרים, שישגיחו למלאות חובות המדינה והמלכות, לכן מפרש על דברים שבלב ובחשאי ואינם ניכרים בחוץ כעין בזוי המועדים, דהבזוי הוא בלב כמש"כ (ש"ב ו' ט"ז) ותבז לו בלבה. </i>.<br>(מ"ר) 

<b>ולמלך אין שוה להניחם.</b> דאכלי ושתו ומבזו למלכא, ואפילו נופל זבוב בכוסו של אחד מהם זורקו ושותהו, ואם אדוני המלך נוגע בכוסו של אחד מהם חובטו בקרקע ואינו שותהו <sup class="footnote-marker">כא</sup><i class="footnote">לא נתבאר איפה מרומז זה בלשון ולמלך אין שוה להניחם, וקרוב לומר דהכונה דעד כה דבר בנוגע לחסרונותיהם בעניני המלוכה והמדינה וחברת האדם, ועתה שב לחזק את דעתו, כי גם להמלך בעצמו, כאשר הוא אדם בכלל, ג"כ אין שוה להניחם, יען דכל כך הוא נבזה בעיניהם עד שאם יגע בכוסם יחבטוהו בקרקע ולא ישתוהו, וזה מדייק מלשון ולמלך אין שוה, דלפי הענין הול"ל ואין שוה להניחה, כלומר לתכלית המדינה. </i>.<br>(מגילה י"ג ב') 


Verse 9

<b>ועשרת אלפים.</b> אמר ריש לקיש, גלוי וידוע לפני מי שאמר והיה העולם שעתיד המן לשקול שקלים על ישראל, לפיכך הקדים שקליהם לשקליו, והיינו דתנן באחד באדר משמיעין על השקלים <sup class="footnote-marker">כב</sup><i class="footnote">ועיין בתוס' ט"ז א' כתבו שעשרה אלפי ככר כסף עולין חצי שקל לכל אחד מישראל שהיו שש מאות אלף כשיצאו ממצרים, ואמר שיתן לאחשורוש כל פדיונם, עכ"ל, ומ"ש חצי שקל ט"ס הוא וצ"ל חמשים שקלים [ונשתבש מר"ת ח"ש], והוא ערך הזכר מבן עשרים עד בן ששים. </i>.<br>(שם שם) 

<b>ועשרת אלפים.</b> מאי דכתיב אם יתן איש את כל הון ביתו באהבה בוז יבוזו לו – זה המן שנתן עשרת אלפים להכחיד את ישראל <sup class="footnote-marker">כג</sup><i class="footnote">ויתפרש המשך הלשון באותו הפסוק את כל הון ביתו באהבה כמו שנדרש שם במדרש חזית, באהבה – שאוהב הקב"ה את ישראל. וי"ל עוד דסמיך לדרוש זה על לשון איש ע"פ המבואר לעיל פרשה א' פסוק ח' לעשות כרצון איש ואיש, דהמן מכונה בשם איש ע"ש הכתוב איש צר ואויב וגו'. </i>.<br>(מ"ר) 


Verse 10

<b>ויסר המלך וגו'.</b> אמר רבא, משל דאחשורש והמן למה הדבר דומה, לשני בני אדם, לאחד היה תל בתוך שדהו ולאחד חריץ, בעל החריץ אמר מי יתן לי זה בדמים, ובעל התל אמר מי יתן לי זה בדמים, לימים נזדווגו זה אצל זה אמר לו בעל החריץ לבעל התל מכור לי תלך, אמר לו, טול אותה בחנם, ולואי, ודכותה – ויסר המלך את טבעתו ויתנה להמן <sup class="footnote-marker">כד</sup><i class="footnote">ר"ל ממה שנתן לו הטבעת נוסף על רשיונו ניכר שהוא מלא רצון מזה, וזה הוא מעין דרשה הבאה מנהגו של עולם לוקח נותן עירבון למוכר וכו', עיי"ש. ויש להוסיף באור במשל זה דהכונה דגם המן גם אחשורוש שניהם רצו לאבד את היהודים ולתת מה בעד זה, המן – את כספו, והמלך – את טבעתו, והדיוק מדכתיב שני הפסוקים דועשרת אלפים ודויסר המלך את טבעתו תכופים זה לזה, ובאמת אחר הפסוק דועשרת אלפים היה צ"ל הכתוב ויאמר המלך הכסף נתון לך ואח"כ ויסר המלך את טבעתו, ולכן הביאו את המשל הנמרץ הזה. </i>.<br>(מגילה י"ד ב') 

<b>ויסר המלך את טבעתו.</b> א"ר אבא בר כהנא, גדולה הסרת טבעת זו יותר ממ"ח נביאים וז' נביאות שנתנבאו להם לישראל, שכולם לא החזירים למוטב, ואלו הסרת טבעת – החזירתן למוטב <sup class="footnote-marker">כה</sup><i class="footnote">שעשו תשובה, וי"ל דלכן חלה גזירה זו בהסרת טבעת ע"פ הדרשה הקודמת דמן הסרת ונתינת הטבעת ניכר שהיה אחשורוש מלא רצון מזה, ולולא כן היה עוד מקום לחשוב שיחזור בו, וא"כ לא היתה התשובה תשובה גמורה ובלב שלם, אבל מכיון שראו ע"פ הסרת הטבעת שאחשורוש עשה זאת ברצון גדול דאגו מאד ועשו תשובה בלב שלם. </i>.<br>(מגילה י"ג א') 

<b>ויסר המלך את טבעתו.</b> רבנן אמרי, אחשורוש שונא את ישראל יותר מהמן הרשע, מנהגו של עולם לוקח נותן עירבון למוכר והכא המוכר נותן ערבון, כמש"נ ויסר המלך את טבעתו ויתנה להמן וגו' <sup class="footnote-marker">כו</sup><i class="footnote">הבאור הוא ע"פ מ"ש בברכות ה' א' בנוהג שבעולם אדם מוכר חפץ לחבירו, מוכר עצב ולוקח שמח, ולכן הנהוג שהלוקח נותן ערבון כדי שלא יחזור בו המוכר. וכאן נתן אחשורוש שהוא המוכר את הערבון ומבואר מזה שאחשורוש שונא ישראל יותר מהמן ולכן היה הוא שמח בזה ונתן ערבון להמן להחזיק המכירה, וכהאי גונא דרשו בדרשה של מעלה, יעו"ש. </i>.<br>(מ"ר) 


Verse 11

<b>הכסף נתון לך.</b> הכסף בגמטריא העץ <sup class="footnote-marker">כז</sup><i class="footnote">רמז בעלמא הוא שנפל דבר בפיו שהעץ שיכין יהיה נתון לו, ומדייק הלשון הכסף נתון לך, שהרי הכסף היה עדיין ביד המן, והו"ל לומר הכסף יהיה לך, ולכן דרשו שמרומז בזה הדבר שינתן לו עבור זה והוא העץ, ולרמז וסימן סמך זה על שווי המספר בזה ובזה. </i>.<br>(שם) 


Verse 12

<b>ככל אשר צוה המן.</b> תניא, מאי דכתיב (איכה ג' ל"ז) מי זה אמר ותהי ה' לא צוה, מי צוה, המן צוה להשמיד וגו', והקב"ה לא צוה, אלא ישוב מחשבתו הרעה <sup class="footnote-marker">כח</sup><i class="footnote">יש לפרש הבאור דמדייק מה דלא כתיב ככל אשר צוה המלך. אך הנה מבואר במגילה י"ב א' דכל עיקר גזירה זו דהמן לא יצאה מהקב"ה כי אם לפנים כדי שיעשו ישראל תשובה אבל לא שחשב באמת לכלותם חלילה, יעו"ש. ומבואר במשלי כ"א פלגי מים לב מלך ביד ה', ולכן כל היוצא מאת המלך הוא כמו ברצון ה' ולכן אין מן הכבוד לייחס למלך דבר אשר בעיקרו ובתחלתו לא חשב הקב"ה להוציאו לאור, ולכן תלה הכתוב זה על שם המן, וזהו שאמר ה' לא צוה, ולכן מתיחס הצווי ע"ש המן. </i>.<br>(מ"ר) 


Verse 13

<b>טף ונשים.</b> א"ר לוי, ארורים הם הרשעים שהם מתעסקים בעצה רעה על ישראל וכל אחד מהם אימר עצתי טובה מעצתך, אמר המן, שוטה היה פרעה שאמר כל הבן הילד היאורה תשליכוהו, וכי לא ידע שהבנות נשואות פרות ורבות <sup class="footnote-marker">כט</sup><i class="footnote">אין זה מבואר דהא באבוד הזכרים לא תפרינה הבנות אבל האמת דט"ס הוא וצ"ל שהבנות נשאות ופרות ורבות, ור"ל שתנשאינה גם לאינם יהודים ויהיה גם כן שארית לישראל, וגם כי נכרי ועבד הבא על בת ישראל הולד מתיחס אחריה, וכ"ה הגירסא במ"ר פ' אמור פרשה כ"ז. </i> אני איני עושה כן, אלא להשמיד להרג ולאבד מנער ועד זקן טף ונשים ביום אחד.<br>(מ"ר) 


Verse 14

<b>פתשגן הכתב.</b> מהו פתשגן הכתב – אנטיגרפון דאגרתא <sup class="footnote-marker">ל</sup><i class="footnote">המה העתקות הכתב העקרי שנעתקו הרבה ממנו ונשלחו לכל ערי המדינה, והיא מלה יונית, ובאורה בלשוננו העתקה [קאפיא]. </i>.<br>(שם) 

<b>להיות עתדים.</b> א"ר לוי, אוה"ע נבואתן סתומה, להיות עתידים ליום הזה ואינם יודעים אם להרוג אם ליהרג, אבל ישראל נבואתן מפורשת (ח' י"ג) להיות היהודים עתידים ליום הזה להנקם מאויביהם <sup class="footnote-marker">לא</sup><i class="footnote">הלשון נבואתן כאן מלשון ניב שפתים, ואולי צ"ל ניבאתן. או דהכונה נבואתן ממש, והוא כמ"ש ברית כרותה לשפתים, וכן פיהם הכשילם. </i>.<br>(שם) 


Verse 15

<b>ישבו לשתות.</b> אמר להם הקב"ה לשבטים, אתם מכרתם את אחיכם מתוך מאכל ומשתה כך אני אעשה לכם, הדא הוא דכתיב והמלך והמן ישבו לשתות.<br>(שם) 

<b>והעיר שושן נבוכה.</b> רבא פתח לה למגילת אסתר מהכא (משלי כ״ט:ב׳) ברבות צדיקים ישמח העם ובמשול רשע יאנח עם, ברבות צדיקים – זה מרדכי ואסתר, ישמח העם – כדכתיב ומדרכי יצא מלפני המלך בלבוש מלכות וגו' ליהודים היתה אורה ושמחה וששון ויקר <sup class="footnote-marker">לב</sup><i class="footnote">מפרש ברבות מענין גדולה וכבוד, מלשון ורבי המלך (ירמי' מ"א), רבתי בגוים, וכן לשון רבנות – שררה והוא שם נרדף עם ובמשול. </i>, ובמשול רשע יאנח עם, זה המן, וכן הוא אומר והמלך והמן ישבו לשתות והעיר שושן נבוכה.<br>(מגילה י"א א') 

<b>והעיר שושן נבוכה.</b> היה אחד מישראל יוצא לשוק ליקח ליטרא בשר או אגודה של ירק היה הפרסי חונקו ואומר לו, למחר אני הורגך ומבזבז את ממונך, לפיכך נאמר והעיר שושן נבוכה <sup class="footnote-marker">לג</sup><i class="footnote">מדייק הלשון נבוכה דזה יונח על מבוכה ומהומה הבאה בשעה שהצרה כבר באה, משא"כ כאן הלא לע"ע לא באה ולא שייך מבוכה כ"א צער ועצב והול"ל עצובה, ולכן דריש שמיד שיצאה הפקודה התחילה מבוכה, וכדמפרש. </i>.<br>(מ"ר) 


Chapter 4



Verse 1

<b>ומרדכי ידע.</b> מנא ידע – אליהו הנביא הודיעו <sup class="footnote-marker">א</sup><i class="footnote">לכאורה לפי הדרשה הקודמת קשה טובא השאלה מנא ידע, אחרי כי כפי המבואר שם היו כל יהודי שושן יודעים מזה. וצ"ל דהדורש הזה ס"ל כי המלה נבוכה שבפסוק הקודם הוי משמעה כאדם הנבוך ומבולבל מאיזו ידיעה בלתי ברורה המפילה עליו אימים ולא ידע מה, וע"כ צ"ל כי עצם הגזרה לא היה גלוי לכל כ"א להאחשדרפנים ולהפחות, כמבואר בכתוב, והדבר הגלוי לכל היה רק המלים להיות עתידים ליום הזה, כמבואר ג"כ בכתוב, והדברים האחרונים הסתומים האלה בהִוָדעם בעיר הביאו מבוכה רבה בין יושביה, כי לא ידעו אל מה ואל מי יכונו הדברים האלה, וביחוד היו נבוכים היהודים שידעו כי משנה המלך הוא צורר היהודים, (ואל זה אולי תכוון הדרשה הקודמת) אך מרדכי ידע – ע"י גלוי אליהו – את הגזרה כהָויתה – וילבש שק וגו' ויזעק וגו' ויפרסם את הדבר בין בנ"י למען ידעו כי הגזרה נוגעת אל נפשם ויעשו תשובה. ובזה עולים יפה הכתובים והעיר שושן נבוכה, (כי לא ידעו העיקר) אך מרדכי ידע וגו'. </i> [מ"ר פרשה ז' סי' י"ח]. 

<b>ויקרע מרדכי וגו'.</b> בנימין גרם לאחיו לקרוע שמלותם, כמש"נ ויקרעו שמלותם, לפיכך נפרע לבניו לקרוע בגדיו <sup class="footnote-marker">ב</sup><i class="footnote"> ואע"פ שהוא לא אשם מאומה בזה, שהרי הנביע ניתן בשקי ע"י יוסף, אך עכ"פ מדנתגלגל על ידו צער להאחים נפרע לבניו מעין צער כזה. ויש להוסיף באור דענין הקריעת בגדים דהכא היה מעין אותו ענין דקריעת הבגדים של האחים, והוא עפ"י מ"ד במגילה י"ב א' דכל עיקר גזירת המן לא באה מהקב"ה כי אם לפנים, דהיינו לצערם שיעשו ישראל תשובה, אבל לא שבאמת חשב לכלותם, יעוי"ש. ולפי"ז היתה כל ענין הקריעה דמרדכי רק לאיים ולצער אותם, וכך היתה הקריעה של האחים שכל כונת יוסף היה רק לצערם לשעה, כנודע. </i>.<br>(מ"ר) 

<b>וילבש שק ואפר.</b> א"ר איבו, משתפס יעקב אבינו את השק דכתיב וישם שק במתניו, שוב לא זז מבניו <sup class="footnote-marker">ג</sup><i class="footnote">וכן באחאב כתיב (מלכים א כ״א:כ״ז) וישם שק על בשרו, וביורם בנו כתיב (מלכים ב ו׳:ל׳) וירא העם והנה השק על בשרו. והכונה לא זז מבניו, כי על ידו והתשובה הם נושעים כיעקב אבינו, וכאחאב, וכמ"ש יען כי נכנע אחאב מפני כו', וביורם, כי חדל הרעב אח"כ, וכמ"ש בתענית י"ד ב' שאין אדם חשוב רשאי לחגור שק אלא א"כ נענה כיורם בן אחאב כו' יעו"ש. </i>.<br>(שם) 

<b>ויזעק.</b> מאי אמר, רב אמר, אמר, גבה המן מאחשורוש, ושמואל אמר, אמר, גבר מלכא עילאה ממלכא תתאה <sup class="footnote-marker">ד</sup><i class="footnote">רב ס"ל כי צעק בלשון כזה שיבאו הדברים לאחשורוש, אלי יתנחם בראותו כי כל כך נטל המן הגדולה לעצמו יותר מאחשורוש, ושמואל ס"ל שצעק כביכול באזני הקב"ה ואמר גבר מלכא עילאה ממלכא תתאה, ופירש"י כנוי הוא להיפך בלשון נקיה, ומהרש"א הקשה דא"כ הלא הטיח מרדכי דברים כלפי מעלה, ולי נראה דהכונה שצעק שכך יאמר המן או אומות העולם, וכעין שאמר משה למה יאמרו וגו', מבלתי יכולת ה' וגו', וכן דוד אמר למה יאמרו הגוים איה אלהיהם, ובא לשון זה קצר. ויש לומר עוד, כי בלשון זה רמוז ענין תפלה שהתפלל להקב"ה שלא יאמרו כך וכך, וסמך על מ"ש בספרי ר"פ ואתחנן דזעקה הוא אחד מעשרה לשונות של תפלה. </i>.<br>(מגילה ט"ו א') 

<b>זעקה גדולה ומרה.</b> זעקה אחת הזעיק יעקב לעשו, שנאמר (פ' תולדות) ויצעק צעקה גדולה ומרה ונפרע לו בשושן, שנאמר ויזעק זעקה גדולה ומרה, ללמדך שאין ותרנות לפני הקב"ה <sup class="footnote-marker">ה</sup><i class="footnote">ר"ל דלא נימא שאע"פ שציער יעקב את עשו אז בקבלו הברכה בכ"ז ויתר לו הקב"ה, אלא לא כן הוא ששלם הקב"ה זעקה כזו גדולה ומרה, לבניו אחריו. </i>.<br>(מ"ר) 


Verse 2

<b>כי אין לבוא וגו'.</b> רקיקה אסור בהר הבית מק"ו, ומה שק שאינו מאוס ולפני מלך בו"ד כתיב כי אין לבא אל שער המלך בלבוש שק, רקיקה שהיא מאוסה ולפני הקב"ה – על אחת כמה וכמה <sup class="footnote-marker">ו</sup><i class="footnote">ומשמע מכאן דגם בשק אסיר לבא להר הבית, דלא יהא כבוד מלך בו"ד מרובה על כבוד שמים, אבל לא משמע כן מעניניה דחזקיהו המלך דכתיב ביה מפורש (מלכים ב י״ט:א׳) ויתכס בשק ויבא בית ה', זצ"ל דכיון דאינו מאוס כמפורש כאן אדרבה הוי זה יותר רצוי להקב"ה וכמ"ש במ"ר פ' צו פ' ז', ההדיוט הזה אם משמש בכלים שבורים גנאי הוא לו אבל הקב"ה כלי תשמישו שבורים שנאמר קרוב ה' לנשברי לב, זבחי אלהים רוח נשברה לב נשבר, ואת דכא ושפל רוח, והלבשת שק מורה על כל אלה, ולכן אין ללמוד זה מדרכי מלך בשר ודם. ועיין מה שכתבנו השייך לזה בתורה תמימה פ' וישלח בפסוק והטהרו ובר"פ צו בפסוק ופשט את בגדיו וגו'. </i>.<br>(ברכות ס"ב ב') 


Verse 3

<b>אבל גדול.</b> וכי יש אבל גדול ואבל קטן <sup class="footnote-marker">ו</sup><i class="footnote">יתכן דמדייק משום דבמיתת יעקב מצוייר כמות האבילות בשם אבל כבד (ס"פ ויחי). </i>, אלא לפי שבנוהג שבעולם כל האבלים אבלן מתמעט והולך עד י"ב חודש, אבל זה דהמן, כל מה שהולך הוא מתגבר, שכל יום היוצא היו אומרים כבר יצא יום אחד מחיינו, לכך נאסר אבל גדול <sup class="footnote-marker">ז</sup><i class="footnote">והוי הפי' אבל גדול – שהולך ומתגדל מפני התקרבותו להזמן הנועד, ועיין באות הבא. </i>.<br>(מ"ר) 

<b>אבל גדול.</b> ד"א, אבל גדול, לפי שבאבל דעלמא כשמת לו בן אומרים לו יחיה בנך האחר, ואם לא היה לו אחר אומרים לו הארך ימיך אתה, אבל כאן – הכל לקוחים למיתה <sup class="footnote-marker">ח</sup><i class="footnote">בדרשה הקודמת פירש הלשון אבל גדול – גדול באיכות, שבכל יום מתגבר, וכאן מפרש גדול – בכמות, מבלי השאיר שריד, כדמפרש. </i>.<br>(שם) 


Verse 4

<b>ותתחלחל המלכה.</b> מהו ותתחלחל – אמר רב, שפרסה נדה <sup class="footnote-marker">ט</sup><i class="footnote">ובגמרא איתא עוד דרשה מעין זה, ויתבאר ע"פ מ"ש בסוטה ל"ו א' דמטבע האדם שמחמת הפחד יתפתחו נקבי הגוף וכמ"ש בנדה ס"ו א' אזל בעתה ונפל ממנה חררת דם, ועיין סוטה כ' ב', ודריש ותתחלחל מלשון חלולים חלולים, [או דדריש ותתחלחל מלשון פחד ואימה נפרזה, ככל מלות כפולות, אדמדם, ירקרק, שפירושו תוקף האדמימות, תוקף הירקון, וה"נ תוקף הפחד], ועל דרך זה יתפרש לשון הכתוב ביחזקאל ז' בענין פחד מלחמה וכל ברכים תלכנה מים, והיינו כמש"כ, וכמ"ש בסוטה מ"ד ב' שמע קול קרנות ממלחמה ומים שותתין לו על ברכיו, ופירש"י מים שותתין מי רגלים מפני היראה, והמפרשים פירשו וכל ברכים תלכנה מים שיחלו ויחלשו הרגלים, מלשון יהיו למים, ואין האמת אלא כמש"כ, אחרי דמבואר בכ"מ שכן טבע האדם, ולמה לנו לפרש ע"ד מליצה רחוקה. </i>.<br>(מגילה ט"ו א') 

<b>ותתחלחל המלכה.</b> רבנן אמרי, מהו ותתחלחל – שהפילה עוברה <sup class="footnote-marker">י</sup><i class="footnote">עיין מש"כ בדרשה הקודמת ויש לצרף הבאור לכאן. ויתכן דדרשי ותתחלתל מלשון חלה גם ילדה (ישעיהו ס״ו:ח׳). </i>.<br>(מ"ר) 


Verse 5

<b>ותקרא אסתר להתך.</b> התך זה דניאל, ולמה נקרא שמו התך, רב אמר, שחתכוהו מגדולתו <sup class="footnote-marker">יא</sup><i class="footnote">בימי אחשורוש, שהרי בלשאצר ודריוש השליטו אותו וכן כורש כמבואר בס' דניאל, וכשמלך אחשורוש חתכהו מגדולתו, כלומר העבירו מגדולתו, ודרש התך כמו חתך בחלוף ה' בח' מפני שהן ממוצא אחד וכל אותיות שממוצא אחד מתחלפות וכן מצוי הרבה בחז"ל וכמו בברכות ל' ב' בהדרת קודש אל תקרא בהדרת אלא בחרדת, ושם ל"ה א' קודש הלולים – כמו חלולים, ובשבת ל"ב ב' אל תקרא בהלה אלא בחלה, ובפסחים פ"ט א' דרשו מהיות משה כמו מחיותי' דשה, ובריש מו"ק ב' א' משקין בית השלחין מפרש בגמרא בית השלחין לישנא דצחותא הוא דכתיב ואתה עיף ויגע ומתרגמינן ואת משלהי ופירש"י ה' מתחלף בח', וביומא נ"ד א' דרשו כל הדרה – כל חדרה ובמנחות נ"ג א' מצה תהיה – תחיה, ובכריתות י"א א' וממאי דהאי נחרפת לישנא דשנויי הוא דכתיב ותשטח עליה הריפות, ובירושלמי פאה פ"א דרשו כבד את ה' מהונך – מחונך, ובירושלמי שבת פ"ז ה"ב סימן לל"ט מלאכות אלה הדברים, א' – חד ל' – תלתין, ח' – תמניא, הרי ל"ט, וסיימו על זה לא מתמנעין רבנן לדרוש בין ה' לח'. ובפסיקתא רבתי פמ"א דרשו הפסוק דתהלים הצמת כל זונה ממך – כמו כל זונח ממך, ועוד הרבה, ובפ' בראשית בפ' כי אב המון גוים פרשנו ע"פ כלל זה אגדה דברכות נ"ז א' הרואה הספד בחלום, יעו"ש. </i>, ושמואל אמר, שכל דברי מלכות נחתכין על פיו <sup class="footnote-marker">יב</sup><i class="footnote">הוא ס"ל דכמו דהמלכים הקודמים לאחשורוש השליטו את דניאל [עיין באות הקודם] כך עשה גם הוא, ודריש ג"כ ה' דהתך בחלוף ח' מפני שהן ממוצא אחד וכמש"כ בארוכה באות הקודם. </i>.<br>(מגילה ט"ו א')  
<b>מה זה וגו'.</b> אמרה לו, לך אמור לו, מימיהם של ישראל לא באו לצרה כזאת שמא כפרו ישראל בזה אלי ואנוהו, ושמא כפרו בלוחות דכתיב בהו (פ' תשא) מזה ומזה הם כתובים <sup class="footnote-marker">יג</sup><i class="footnote">ועיין מש"כ באות הבא. </i>.<br>(מ"ר)  

Verse 6



Verse 7

<b>אשר קרהו.</b> אמר ליה להתך, לך אמור לה, בן בנו של קרהו בא עלינו, הדא הוא דכתיב אשר קרך בדרך <sup class="footnote-marker">יד</sup><i class="footnote">ובדרשה הקודמת מבואר ששאלה אותו אפשר עברו ישראל על הלוחות דכתיב בהו מזה ומזה הם כתובים, ולפי"ז לא נתבאר מה תשובה על זה בן בנו של קרהו בא עלינו, ולמה לא השיב לה על שאלתה, ויתכן לומר ע"פ מ"ש בסנהדרין ק"י א' עה"פ ויבא עמלק וילחם עם ישראל ברפידים מאי רפידים שריפו עצמן מדברי תורה, [כלומר מקיום התורה והמצוה, כ"מ בגמרא וברש"י]. כלומר דעל עון זה בא עליהם עמלק. ומעתה י"ל דמה שאמר כאן מרדכי בן בנו של קרהו בא עלינו כיון בתשובתו דאמנם כן הוא, ואשר על כן בא בן בנו של קרהו, ר"ל מאותה סבה שבא זקנו, ובאמת איתא בגמרא שישראל שבאותו הדור חטאו שנהנו מסעודת אחשורוש, ואמנם על שאלתה הראשונה שמא כפרו בה' לא השיב, יען כי באמת לא כפרו בזה, ואף כי איתא בגמרא מגילה י"ב א' שהשתחוו לצלם בימי נבוכדנצר אך מבואר התם דהיה זה רק לפנים מחמת יראה, יעו"ש. </i>.<br>(שם) 

<b>אשר קרהו.</b> דבר אחר אשר קרהו – בחלום, מלמד שהזכיר לה את החלום אשר חלם בזה <sup class="footnote-marker">טו</sup><i class="footnote">כלומר בענין הדומה לגזירת המן, ויתכן דראה לדרוש כן משום דקשה ליה הלשון אשר קרהו בכנוי דמשמע דרק לו לבדו קרה מקרה והלא מקרה כללית היא, והול"ל אשר נקרה, ולכן דריש אשר קרהו מכבר, והוא תואר לחלום שהוא מעין נבואה הבא בחזיון לילה ויונח לשון מקרה וכמו ויקר אלהים וכו'. וכן מצינו הלשון קרה ביחס לחלום במענה אליפז (איוב ד׳:י״ג-י״ד) בשעיפים מחזיונות לילה בנפול תרדמה על אנשים פחד קראני וכו'. </i>.<br>(מ"ר) 


Verse 8



Verse 9



Verse 10



Verse 11



Verse 12

<b>ויגידו למרדכי.</b> ואלו התך לא אזל לגביה, מכאן שאין משיבין על הקלקלה <sup class="footnote-marker">טז</sup><i class="footnote">ר"ל דמפני שלא קבלה אסתר בקשת מרדכי לבא אל המלך לפיכך לא השיב התך בעצמו תשובה מקולקלת זו והודיעה לו על ידי אחרים. </i>.<br>(מגילה ט"ו א') 


Verse 13



Verse 14

<b>החרש תחרישי.</b> מהו החרש תחרישי, אמר לה, אם תשתקי עכשיו שלא ללמד סנגוריא על אומתך סופך לשתוק לעתיד לבא <sup class="footnote-marker">יז</sup><i class="footnote">ר"ל בעת שתבא לדין שמים על מעשיה זאת תשתוק כי לא יהיה לה במה להתנצל עצמה, וכן סיים במ"ר, ואין לך פתחון פה למה שאת יכולה לעשות טובה בימיך ולא עשית. </i>.<br>(מ"ר) 


Verse 15



Verse 16

<b>שלשת ימים.</b> אלו הן, י"ג, י"ד, וט"ו בניסן, שלח לה, והלא בהם יום א' של פסח, שלחה לו, זקן שבישראל, למה הוא פסח, מיד שמע מרדכי והודה לדבריה <sup class="footnote-marker">יח</sup><i class="footnote">ר"ל שאמרה לו אם תתקיים גזירת המן אשר על זה אנו דנים א"כ הלא אין פסח כלל. ומה שכינתה אותו כאן בשם זקן שבישראל, אולי היתה כונתה דאפילו אם אסור להתענות בשביל זה ביו"ט [שאפשר לדחית התענית], אבל הלא אתה זקן שבישראל, ראש וחכם, ובידך לעשות דבר להוראת שעה אף שלא מן הדין וכמ"ש דלצורך שעה יש כח ביד חכמים לעקור דבר מן התורה בשב ואל תעשה ועי' פ' דר"א פ' נ'. <br>ודע כי כפי דמשמע מגמ' יבמות קכ"א ב' היה תענית הג' ימים אלה רצופים יום ולילה, אבל במדרש שוח"ט סי' כ"ב איתא דאי אפשר לחיות בתעניות ג' מעל"ע וכאן היו מפסיקין בלילה, יעו"ש והביא זה הר"ן ספ"ק דר"ה, וצ"ל דאפילו לדעת הגמ' אע"פ שאפשר לחיות אבל עכ"פ איכא חשש סכנה בדבר, וראיה שהרי אפילו לענין תענית יוהכ"פ יש שהיו רוצין להנהיג להתענות ב' ימים ואמרו דיש חשש סכנה בזה, כמבואר בירושלמי חלה פ"א ה"א והובא בבאורי הגר"א לאו"ח סי' תרכ"ד ס"ק י"ב, ומכש"כ ג' ימים. </i>.<br>(מ"ר) 

<b>אשר לא כדת.</b> מאי אשר לא כדת, א"ר אבא, שלא כדת כל יום עד עכשיו הייתי באונס ועכשיו אני ברצון <sup class="footnote-marker">יט</sup><i class="footnote">ר"ל עכשיו הלא אלך מעצמי אליו, ותדון הוויתי לו כמו ברצון. </i>.<br>(מגילה ט"ו א') 

<b>וכאשר אבדתי אבדתי.</b> כשם שאבדתי מבית אבא כך אובד ממך <sup class="footnote-marker">כ</sup><i class="footnote">נסמך על הדרשה הקודמת עד עכשיו באונס ועכשיו ברצון, וקיי"ל אשת ישראל שנאנסה מותרת לבעלה, וברצון אסורה, וא"כ אסורה אני לך, ומוסב על הדרשה שבפרשה ב' פסוק ז' לקחה מרדכי לו לבת אל תקרא לבת אלא לבית, כלומר לאשה, ועיין לעיל סוף פ' ב' פסוק כ' בדרשה באמנה אתו, וא"כ אסורה היא לו. </i>.<br>(שם שם) 


Verse 17

<b>ויעבר מרדכי.</b> מהו ויעבור, רב אמר, שהעביר יום ראשון של פסח בתענית <sup class="footnote-marker">כא</sup><i class="footnote">כדרשה דלעיל בפסוק הקודם שלשת ימים, ודייק הלשון ויעבור מרדכי שאין לו באור לפי פשוטו, מה עבר ולאן עבר. </i>, ושמואל אמר, שעבר ערקומא דמיא <sup class="footnote-marker">כב</sup><i class="footnote">מעבר המים למקום שהיו דרים שם היהודים בשושן, ומדוייק הלשון ככל אשר צותה עליו אסתר, והיא צותה לך כנוס את כל היהודים הנמצאים בשושן. ועם זה מדויק הלשון ויעבר שיונח ביותר על מעבר במים, ויעברו בתוך הים, ויעברו את הירדן, ומזה י"ל טעם הדרשה במ"ר ר"פ וירא, והנה שלשה אנשים לקראתו – שנדמו לו כספנים, והיינו משום שאמר להם ואחר תעברו, ולא תלכו. </i>.<br>(שם שם) 


Chapter 5



Verse 1

<b>ויהי ביום השלישי.</b> למה ביום השלישי, לפי שאין ישראל נתונין בצרה יותר משלשה ימים, וכן ביוסף הוא אומר (פ' מקץ) ויאסוף אותם אל משמר שלשת ימים, וכן ביונה הוא אומר ויהי יונה במעי הדגה שלשת ימים ושלשה לילות, וכן לעתיד הוא אומר (הושע ו׳:ב׳) ביום השלישי יקימנו ונחיה <sup class="footnote-marker">א</sup><i class="footnote">הראי' מפסוק זה דביום השלישי יקומנו ונחיה אינה מוכרחת כמו הראיות מהפסוקים הקודמים, דהתם מוכרח זה המעשים שהיו משא"כ כאן אין זה אלא ענין תפלה או תקוה, וצ"ל דהכונה היא באמת כן הוא, דאחרי דחזינן דהישועה באה ביום שלישי לכן נקוה כי ביום השלישי יקימנו ונחיה, וענין יום השלישי ההוא משל להגאולה השלישית בבנין הבית השלישי. וטעם מעלת יום השלישי בכלל מבואר במ"ר פ' וירא פרשה נ"ו דהוא בזכות יום השלישי דמתן תורה שהיו שרויים בצער מפרישות דרך ארץ, וגם היו תאבים לשמוע דבר ה'. </i>.<br>(מ"ר) 

<b>ותלבש אסתר מלכות.</b> בגדי מלכות מבעי ליה, א"ר חנינא, שלבשתה רוח הקודש, כתיב הכא ותלבש וכתיב התם (ד"ה א' י"ב) ורוח לבשה את עמשי, מכאן לאסתר שנביאה היתה <sup class="footnote-marker">ב</sup><i class="footnote">אינו מבואר לפי"ז שייכות שם מלכות לרוה"ק, אבל יתבאר ע"פ מ"ש בזוהר פ' שלח קס"ט ב' מלכות דא רוח דקודשא דהוא מלכות שמיא. ודע כי בסדר עולם מוכיח דנביאה היתה מהא דכתיב ותכתוב אסתר, ואחרי דלא ניתן לכתוב לצירוף כתבי הקודש דבר שלא בנבואה והכתוב מיחס הכתיבה אליה, ש"מ שכתבה ברוח נבואה. </i>.<br>(מגילה י"ד ב') 

<b>ותלבש אסתר מלכות.</b> [בגדי מלכות מבעי ליה] אלא שלבשה מלכות בית אביה <sup class="footnote-marker">ג</sup><i class="footnote">המפרשים נדחקו בבאור דרשה זו. ולי נראה פשוט דלבשתה מלכות בית אביה, שהוא שאול, כמבואר לעיל פרשה ב' בפ' איש יהודי דמשאול באה וכמו לשאול נמסר דבר אבדן עמלק כך לבשתה עתה אסתר רוח זה להאביד את המן העמלקי, וכמבואר שמטרת בואה עתה למלך לבקש את המן אל המשתה להוציא כל הענין לפועל כאשר באמת כן היה. </i> [מ"ר פ' וירא פרשה נ"ו]. 


Verse 2

<b>ויהי כראות המלך וגו'.</b> א"ר לוי, כיון שהגיעה לבית הצלמים נסתלקה ממנה שכינה, אמרה, אלי אלי למה עזבתני [מיד] ויהי כראות המלך את אסתר נשאה חן בעיניו וגו' <sup class="footnote-marker">ד</sup><i class="footnote">ועיין במהרש"א מש"כ בטעם דרשה זו, דהלשון ותעמוד בחצר אינו מבואר כל כך, דהא בודאי שם לא לבשה את הבגדים וא"כ הול"ל ותבא ותעמוד, ולכן דרשו [בדרשה דלעיל] ותלבש אסתר מלכות שלבשה רוח הקודש, ומכיון שעמדה בחצר פסקה ממנה רוה"ק זה, והלשון ותעמוד הוא כמו ותעמוד מלדת, ומפרש הסבה שפסקה ממנה מפני שהגיעה לבית הצלמים. ואמנם יש לפרש בפשיטות כי מלשון הכתוב משמע שלא מצאה לב ללכת ועמדה בחצר, וזה הוא מפני שנסתלקה ממנה שכינה לסבה שמפרש, ואחשורוש ראה אותה מרחוק. </i>.<br>(מגילה ט"ו ב') 

<b>נשאה חן בעיניו.</b> א"ר יוחנן, ג' מלאכי השרת נזדמנו לה באותה שעה, אחד שהגביה את צוארה ואחד שמשך חוט של חסד עליה ואחד שמתח את השרביט <sup class="footnote-marker">ה</sup><i class="footnote">אפשר לפרש דמצא הדורש רמז לזה בפסוק, דמדלא כתיב מצאה חן כמו בעלמא, אלא נשאה, משמע ליה שנעשית גם איזו פעולה לתכלית מציאת החן, ולאשר כי הצואר הוא סמל היופי של גוף האדם, כמו שדרשו במדרש חזית עה"פ כמגדל דוד צוארך מה הצואר הזה נויו ותפארתו של אדם, והיא היתה נפשה סוערת או ולא חשבה לעשות כן מעצמה, כלומר להגביה הצואר, לכן בא מלאך והגביה צוארה, ומלאך אחד שמשך חוט של חסד י"ל דס"ל כמ"ד לעיל פרשה ב' פסוק י"ז דמתולדתה היתה אסתר ירקרקת אלא שחוט של חסד משוך עליה, והיה צריך כאן מלאך להמשיך חוט זה, ואחד שמתח את השרביט, מפני שמרוב פחדה לא צעדה סמוך לאחשורוש אלא עמדה בחצר ולא היה באפשר לה לגעת בראש השרביט, ובא מלאך ומתח אותו עד סמוך לה. </i>.<br>(שם שם) 


Verse 3

<b>עד חצי המלכות.</b> עד חצי המלכות ולא כל המלכות ולא דבר שחוצץ למלכות, ומאי ניהו–בנין בית המקדש <sup class="footnote-marker">ו</sup><i class="footnote">נראה דשתי דרשות הן, דרשה אחת עד חצי המלכות ולא כל המלכות, ודרשה שניה לא ניחא לה לדרוש כן, יען כי לפי החוקים שקבע אחשורוש מכבר להיות כל איש שורר בביתו אי אפשר שתזכה אשה גם בחצי המלכות, ולכן דריש חצי מלשון חציצה וכדמפרש דהוא בנין ביהמ"ק שהיה יירא ממנו וכמש"כ בעזרא ד' ובתחלת מלכות אחשורוש כתבו שטנה על יושבי יהודה וירושלים, ומבואר שם דהשטנה היתה לבטל בנין ביהמ"ק שהיה נכון אז, ואיימו עליו מהסכנה המרחפת על המלכים ע"י שיהיו ישראל יושבים לבטח על אדמתם שבודאי ימרדו בם, יעו"ש. ואל זה רמז כאן אחשורוש לבד מענין זה דבנין ביהמ"ק שאפשר לחוץ במלכותו וזה לא יתכן. </i>.<br>(שם שם) 


Verse 4

<b>יבא המלך והמן.</b> ת"ר, מה ראתה אסתר שזמנה את המן, ר' אלעזר אומר, פחים טמנה לו, שנאמר (תהילים ס״ט:כ״ג) יהי שולחנם לפניהם לפח. ר' יהושע אומר, מבית אביה למדה, שנאמר (משלי כ״ה:כ״ב) אם רעב שונאך האכילהו לחם וגו' <sup class="footnote-marker">ז</sup><i class="footnote">וסמיך ליה כי גחלים אתה חותה על ראשו וה' ישלם לך, והפירוש הוא, כי בזכרו המאכל והמשקה שנתת לו תשרפנו כאלו גחלים שורפים לראשו וישמר מעשות לך רעה. וי"ל דמפרש וה' ישלם לך וה' ימסרנו אותו לך, והוא מלשון ארמית, כמו וה' הסגירם (האזינו) וה' אשלמנין, ובחגינה ה' א' ומשלים ליה לדומה, ועוד הרבה. </i>, ר' מאיר אומר, כדי שלא יטול עצה וימרוד <sup class="footnote-marker">ח</sup><i class="footnote">ר"ל שרצתה להטרידו בסעודה, שהיתה יראה דכיון דשעתיה מצלחת שמא בין כך ימרוד במלכות. </i>. ר' יהודה אומר, כדי שלא יכירו בה שהיא יהודית. ר' נחמיה אומר, כדי שלא יאמרו אחות לנו בבית המלך ויסיחו דעתם מן הרחמים. ר' יוסי אומר, כדי שיהיה מצוי לה בכל עת <sup class="footnote-marker">ט</sup><i class="footnote">אולי תוכל להכשילו בשום דבר לפני המלך. </i>. ר' שמעון בן מנסיא אומר, אולי ירגיש המקום ויעשה לנו נס <sup class="footnote-marker">י</sup><i class="footnote">ר"ל שיראה הקב"ה בצערה שהיא צריכה להחניף לרשע וירחם עליה. </i>. ר' יהושע בן קרחה אומר, אמרה, אסביר לו פנים כדי שיהרג הוא והיא <sup class="footnote-marker">יא</sup><i class="footnote">שיהא המלך חושדה ממנו ויהרוג את שניהם, וקיי"ל דכי גזרי גזירתא ומית חד מינייהו בטלה לה גזירתא (תענית כ"ט א'). </i>. רבן גמליאל אומר, מלך הפכפך היה <sup class="footnote-marker">יב</sup><i class="footnote">שהיה חוזר בדבורו מהר, ואמרה אולי אוכל לפתותו עליו להורגו ואם לא יהיה מזומן באותה שעה תעבור השעה ויחזור בו. </i>. ר' אלעזר המודעי אומר, קנאתו במלך קנאתו בשרים <sup class="footnote-marker">יג</sup><i class="footnote">ר"ל שהמלך יקנא אותו בזה שהיא מחשבתו כמלך, מדזימנה אותו ביחד עם המלך, וכן יקנאו בו יתר השרים שלא זמנה גם אותם ויהיו כולם שונאים אותו ואולי תצמח מזה ישועה. </i>. רבה אמר, דכתיב (משלי ט״ז:י״ח) לפני שבר גאון <sup class="footnote-marker">יד</sup><i class="footnote">ולכן רצתה להגביהו במעלה יותר גבוהה כדי שיבא שברו. </i>. אביי ורבא דאמרי תרווייהו, דכתיב (ירמיהו נ״א:ל״ט) בחומם אשית את משתיהם וגו' <sup class="footnote-marker">טו</sup><i class="footnote">על בלשאצר וסיעתו נאמר זה בשובם מן המלחמה שנלחם עם דריוש וכורש שהיו צרים על בבל ונלחם בלשאצר באותו היום היו חמים ועיפים וישבו לשתות ונשתכרו ובאותו הלילה נהרג, ואף אסתר אמרה מתוך משתיהם של רשעים פורעניות באה עליהם. וגם י"ל כי מטבע חום המשתה להתרגש ולהתפעל לרחמים או לרוגז, וחשבה שאולי יחוס המלך עליה או שיתרגז על המן כאשר באמת כן היה. </i>, אשכחיה רבה בר אבוה לאליהו, אמר ליה, כמאן חזיא אסתר ועבדה הכי, אמר ליה – ככולהו תנאי וככולהו אמוראי <sup class="footnote-marker">טז</sup><i class="footnote">ר"ל שכונה מעין מחשבות כל אלה הדעות. <br>ובשם הגר"א מווילנא שמעתי די"ל שכיונה להענין שאמרו בפסחים קי"א א' הני בי תרי דמצעא להו אשה נדה אם תחלת נדתה היא נהרג אחד מהם ואם סוף נדתה היא נעשה מריבה ביניהם, וכאן מבואר שבארבעה ימים מקודם פרסה נדה [כמו שדרשו בפרשה הקודמת פסוק ד' עה"פ ותתחלחל המלכה], וכיונה להתמצע ביניהם, ואם כה או כה יהיה יש תקוה לבטל הגזירה. </i>.<br>(שם שם) 


Verse 5



Verse 6



Verse 7



Verse 8



Verse 9



Verse 10



Verse 11

<b>ורב בניו.</b> וכמה הם, רב אמר, שלשים, עשרה מתו ועשרה נתלו ועשרה מחזרין על הפתחים, ורבנן אמרי –אותם שמחזרים על הפתחים שבעים הוו, דכתיב (ש"א ב') שבעים בלחם נשכרו, אל תקרא שִׂבֵעִים אלא שִבְעִים, ורמי בר אבא אמר, כולם מאתים ושמונה הוו, דכתיב ורב – בגימטריא ר"ח <sup class="footnote-marker">יז</sup><i class="footnote">כל עיקר דרשה זו מופלאה, איפה מרומז שהיו לו בנים יתר על עשרה ושמתו ושמחזירין על הפתחים, ואף כי י"ל משום דמספר עשרה איננו הרבה כ"כ עד שיספרו מזה, ולרבים יש יותר מזה, בכ"ז צריך רמז לזה בקרא. ויתכן לומר ע"פ מ"ש בפסחים ס"ד ב' אין הפסח נשחט אלא בג' כתות של שלשים שלשים בני אדם, ומתבאר שם דטעם הדבר משום דכתיב ברוב עם הדרת מלך, ולפי"ז מבואר דהלשון ברוב יונח לא פחות מעל שלשים, וא"כ מכיון דכתיב הכא ורוב בניו משמע ליה לרב שהיו שלשים, ומדלא נתלו רק עשרה דריש דיתר העשרים מהם מתו ומהם מחזירים על הפתחים, וסמיך בזה ג"כ על הפסוק שבעים בלחם נשכרו [ע"פ תרג"י שם דקאי על בניו של המן], ורבנן ורמי בר אבא דרשו דגדולתו של המן היתה רבה מאד, וסמכו לדרוש במספר בניו ג"כ בערך הגבוה מאוד, ודרשו ברמזים שונים. </i>.<br>(מגילה ט"ו ב') 


Verse 12

<b>אף לא הביאה.</b> המן הוא אחד מאלה שפתחו באף ואבדו באף <sup class="footnote-marker">יח</sup><i class="footnote">טעם הדיוק מדלא אמר גם, ומרמז בזה למ"ש ברית כרותה לשפתים, ומדאמר בלשון אף עורר בזה את אפו של הקב"ה כביכול ולכן נאבד באף ובחמה וקצף כמבואר בהמשך הפרשה הבאה. וכן אירע עם הנחש שפתח באף, אף כי אמר אלהים. ושר האופים, אף אני בחלומי. ודתן ואבירם, אף לא אל ארץ זבת חלב ודבש וגו'. </i>.<br>(מ"ר) 


Verse 13

<b>וכל זה.</b> [מהו וכל זה] – מלמד שכל גנזיו של אותו רשע חקוקין על לבו, ובשעה שרואה את מרדכי יושב בשער המלך אמר, וכל זה איננו שוה לי <sup class="footnote-marker">יט</sup><i class="footnote">יתבאר ע"פ המבואר בכ"מ בתלמוד דלשון "זה" מורה על ההוראה על איזה דבר באצבע, כמו בסוף תענית ל"א א', עתיד הקב"ה לעשות מחול לצדיקים וכל אחד מראה עליו באצבע שנאמר ואמר הנה אלהינו זה, ובמנחות כ"ט א' יליף לשלשה דברים שהראה אותם הקב"ה למשה כהווייתם מלשון "זה" דכתיב בכולהו, יעו"ש. ובירושלמי סוטה פ"א ה"ח דרשו אבל כבד זה למצרים (פ' ויחי) מלמד שהראו באצבע על ארונו של יעקב, ובמכילתא פ' בא בעבור זה עשה ה' לי דרשו בעבור זה לא אמרתי אלא בשעה שמצה ומרור מונחים לפניך על השולחן, והיינו טעמא כדי שיהיה באפשר להורות עליהם באצבע, ועוד הרבה מקומות, ואף הכא מדאמר וכל זה משמע שהורה על איזה דבר באצבע, ופרשו איזה דבר היה, ודרשו שכל גנזיו היו חקוקין על לבו, כלומר מצויירים או מפורשים, והראה עליהם על לבו באצבע ואמר וכל זה. </i>.<br>(מגילה ט"ו ב') 

<b>וכל זה וגו'.</b> א"ר חנינא, בשעה שראה המן את מרדכי יושב בשער המלך אמר, כל זה איננו שוה לי, זה בא בפרוזבזלי וזה בפרוזבוטי, וקרו ליה עבדא דמזדבן בטלמי <sup class="footnote-marker">כ</sup><i class="footnote">ככר לחם תרג"י טולמא דלחמא (מ"ב ד'). ועיין בגיטין ל"ו א' בולי הוא מלשון עשירות וכמש"כ בפ' בחקתי ושברתי את גאון עוזכם, ודרשו אלו בולאות [עשירים] שביהודה, ובוטי – מלשון עניות, וכאן הפי' זה בא בפרוזבולי, מרדכי בא בטענת עושר והוא ע"פ המבואר באגדות שקנה את המן לעבד והמן בא בטענת עוני שמפני שמכר עצמו בככר לחם הוא בוש לראותו בכל פעם יושב לפני שער המלך ואינו משתחוה לו שבזה מזכיר לו את שפלותו לפנים. ובילקוט מבואר סבת מכירה זו, פעם אחת נתן המלך להם ממון ושגרם בראשי גייסות לכבוש את המדינה נטל המן ממון שלו ואכלו, ולא נשתייר לו מכספו מאומה, וכשבא להוציא על עניני מלחמה לא היה בידו כלום, אבל מרדכי הניח חצי הממון בידו, ואמר לו המן הלווני מממון שבידך, אמר ליה אין אני מלווך אלא א"כ תמכור עצמך לעבד לי, וקבל על עצמו וכתב לו כן, ועל מאורע זו קרו ליה עבדא דמזבן נפשיה בטלמא [בככר לחם]. ובזה הדרשה שלפנינו מבוארת. </i>.<br>(מגילה ט"ו א' ב') 


Chapter 6



Verse 1

<b>נדדה שנת המלך.</b> רבי תנחום אומר, נדדה שנת המלך – שנת מלכו של עולם, ורבנן אמרי – נדדו עליונים נדדו תחתונים <sup class="footnote-marker">א</sup><i class="footnote">רבי תנחום סמך על הדרשה במ"ר לעיל דכ"מ שנאמר במגילה המלך סתם – במלך הקב"ה מדבר, והנה אע"פ דלא שייך בהקב"ה שינה ואפילו בלשון מליצי וכמש"כ לעיל (ג' ח') בפ' ישנו עם אחד, אך כפי המתבאר ממ"ר כאן (ריש פרשה י') הכונה שעושה הקב"ה עצמו כביכול כישן, והיינו כמסית דעת, וכמש"כ בתהלים (ע"ח ס"ה) ויקץ כישן ה', שפירושו שעד אותו הזמן החריש כישן. ורבנן דרשי דהמלך קאי על אחשורוש, ומפרש סבת הנדוד, שהיו המלאכים מבהילין אותו ואומרים לו, כפוי טובה, שלם טובה למי שעשאה [רמזו למרדכי], ויש עוד פירושים בזה. </i>.<br>(שם שם ב') 

<b>נדדה שנת המלך.</b> למה נדדה – נפל ליה מילתא בדעתיה, אמר, מאי דקמן דזמינתיה אסתר להמן, דלמא עצה קא שקלי למקטלי, הדר אמר, וכי לא הוי גברא דרחים לי דהוי מודע לי, הדר אמר, דלמא איכא אינש דעבד בי טיבותא ולא פרעתיו, משום הכי ממנעי אינשי ולא מגלו לי, מיד – ויאמר להביא את ספר הזכרונות.<br>(שם שם) 

<b>נדדה שנת המלך.</b> למה נדדה – לפי שראה בחלומו את המן נוטל סייף להרגו ונבהל והקיץ משנתו <sup class="footnote-marker">ב</sup><i class="footnote">י"ל דגם דבר זה כמו הדרשה הקודמת דריש מהמשך הענין שצוה להביא את ספר הזכרונות שאמר אולי איכא אינש דעביד לי טיבותא ולא פרעתיו ולכן אין מגלים לי עתה מחשבת המן. ובמ"ר מבואר עוד דכיון שאמרו לו הנה המן עומד בחצר, אמר, הוא הדבר שראיתי בחלומי, לא בא זה אלא להרגני, והיתה רוחו סוער בקרבו, ועל כן החליט לעשות את אשר עשה בכל ענין זה. </i>.<br>(מ"ר) 

<b>ויהיו נקראים.</b> מלמד שנקראו מאליהם <sup class="footnote-marker">ג</sup><i class="footnote">יתכן דמדייק דהו"ל לומר ויקראום לפני המלך, והלשון ויהיו נקראים משמע ליה שלא ברצון. והענין בכלל יתבאר ע"פ מש"כ בתרגום שני כאן בזה"ל, וכד חזי שמשי ספרא [דמלכא, ע' באות הסמוך] ית מה דחוי מרדכי על בגתן ותרש הוי מהפך ית פצימי [את הדפים] דספרא ובא הוי צבי למיקרי, והוי רעוא מן קדם מרי עלמא ואתגוללו פצמיא מאליהן והוו מתקרין מליא מן גו פצימיא קדם מלכא, ע"כ, וכמעט אין ספק שלזה כונה דרשה זו, או דהתרגום מפרש כן לשון דרשה זו. והמפרשים יש שלא פרשו מאומה ויש שפרשו בדוחק גדול. ובערוך [ערך נקראין] איתא שסופרי המלך וקוראי ספריו היו בני המן, ועיין מש"כ בזה לקמן פרשה ח' פסוק ט'. </i>.<br>(מגילה ט"ו ב') 


Verse 2

<b>וימצא כתוב.</b> כתב מבעי ליה, אלא מלמד ששמשי מוחק וגבריאל כותב <sup class="footnote-marker">ד</sup><i class="footnote">כתב משמע. שהיה כתוב מכבר, וכתוב משמע שכתוב מחדש, כך פירש"י, אבל אינו מבואר כלל דהא הלשון וימצא כתוב הוא לפי משפט הלשון וחוקיו. וגם מה שכתב דכתוב משמע שכתוב מחדש הוא פלא, שהרי כן מפורש הלשון כ"פ במקרא בענין כתבים ישנים, וימצאו כתוב בתורה (נחמיה ח' י"ד), כאשר כתוב בתורת משה (דניאל ט׳:י״ג) והרבה כהנה. ואולי כונת הקושיא דהו"ל לומר וימצא כְתָב [בכ"ף שואי"ת ובתי"ו קמוצה], ובאור הענין כמו שנהוג עתה במשפטי המדינה, כי במקרה איזה מאורע נכבדה עורכים הפקידים זכרון בספר תעודה, כתב אמנה, ונקרא בלשונות העמים אַקט, או פראָטאָקאָל והנה בעת המאורע מבגתן ותרש אחר שנודע מתשבתם שחשבו על המלך בודאי נערך כתב אמנה כזה, וכמש"כ ויכתב בספר, וא"כ הו"ל כאן לומר וימצא כְתָב, כלומר שנמצא אותו מערכת הכתב, אבל כתוב משמע רישום בעלמא, וזה לא יתכן במאורע נכבדה כזו. ואינו דומה להלשון כתוב שהבאנו למעלה, דשם איירי בכתיבת ספר החוקים. <br>ודריש ששמשי מוחק דבר זה וגבריאל המלאך כתבו מחדש, ושמשי הוא סופר המלכים מימי כורש ושונא ישראל היה וכמש"כ בעזרא ד', ובימיו וכן בימי אחשורוש כתב שטנה על בנין ביהמ"ק, ועיין מש"כ באות הקודם. ומה שסמכו כתיבה זו במלאך גבריאל יתכן ע"ש שנאמר בו כ"פ בס' יחזקאל האיש אשר קסת הסופר במתניו. </i>.<br>(מגילה ט"ו ב') 

<b>וימצא כתוב.</b> דרש רבי שילא איש כפר תמרתא, ובה כתב שלמטה שלזכותן של ישראל אינו נמחק, כתב שלבעלה לא כש"כ <sup class="footnote-marker">ה</sup><i class="footnote">ועיין לעיל סוף פרשה ב' פסוק כ"ג בדרשה ויכתב בספר. </i>.<br>(שם ט"ז א') 

<b>וימצא כתוב וגו'.</b> א"ר פנחס, מדה טובה היתה באותו האיש, שכל מי שהיה עושה בו טובה היה כותבה, הדא הוא דכתיב וימצא כתוב אשר הגיד מרדכי [מ"ר פרשה א' פ' ג']. 


Verse 3

<b>לא נעשה עמו דבר.</b> אמר רבא, לא מפני שאוהבין את מרדכי אלא מפני ששונאין את המן <sup class="footnote-marker">ו</sup><i class="footnote">לא נתבאר איפה מרומז ענין זה, אם שאין כל ספק שכלם היו שונאים למרדכי היהודי אך איפה מרומז בכתוב, כי אמרו כן משנאתם להמן הלא עליהם להגיד האמת, ואפשר לומר דהכונה היא כן, דבאמת תכף אחרי המעשה דבגתן ותרש הודו את מרדכי, בשם המלך, על זה, כנהוג, והמלך שאל כאן, אם נעשה לו יקר וגדולה בפומבי, כדמוכח מהנעשה לו אח"כ ע"י המן, והו"ל להשיב להמלך כי לא נעשה לו עוד היקר והגדולה, והם ענו כי לא נעשה עמו דבר כלל, ובזה חפצו להרגיז את לב המלך על ראש מנהיגי המלוכה שרק בידו לשמור בכל עת שיקוים דבר המלך, ולזרזו בנתינת הכבוד למרדכי, ומההוספה הזאת נראה כי לא מאהבת מרדכי (שלא היו אוהבים אותו) אלא משנאתם להמן, ועי' בחא"ג. </i>.<br>(מגילה ט"ז א') 


Verse 4

<b>אשר הכין לו.</b> [מה ת"ל לו], תנא לו הכין, ועליו נאמר ולו הכין כלי שת חציו לדולקים יפעל, בור כרה ויחפרהו ויפול בשחת יפעל.<br>(מ"ר) 


Verse 5



Verse 6

<b>ויאמר המן בלבו.</b> תניא, הרשעים ברשות לבם, וכן ויאמר עשו בלבו, אמר נבל בלבו (תהילים י״ד:א׳) ויאמר ירבעם בלבו (מ"א י"ג), אבל הצדיקים לבם ברשותם כמש"נ (שמואל א א׳:י״ג) וחנה היא מדברת על לבה, וישם דניאל על לבו (דניאל א׳:ח׳) ויאמר דוד אל לבו (שמואל א כ״ז:א׳) ודומין לבוראן שנאמר (ס"פ בראשית) ויאמר ה' אל לבו <sup class="footnote-marker">ז</sup><i class="footnote">הסברא והחלוק בזה, כי הרשעים לבם מושל עליהם, והלב ידוע דהוא סרסור דעבירה (ירושלמי ברכות פ"א ה"ה) ולכן אינם יכולים להתגבר על חפצי לבם, אבל הצדיקים הם מושלים על חפצי לבם. </i>.<br>(מ"ר) 


Verse 7



Verse 8



Verse 9



Verse 10

<b>למרדכי היהודי וגו'.</b> [למרדכי היהודי היושב בשער המלך, כל הני סימני למה לי], אלא אמר ליה ועשה כן למרדכי, אמר ליה, מנו מרדכי, אמר ליה, היהודי, אמר ליה, טובא מרדכי איכא ביהודאי, אמר ליה – היושב בשער המלך <sup class="footnote-marker">ח</sup><i class="footnote">כי דבר שאין ניחא לו לאדם לא יתננו בנקל להאמין, ונדמה לו אולי לא יבין נכוחה, וכהאי גונא דרשו (סנהדרין פ"ט ב') באברהם כשאמר לו הקב"ה קח נא את בנך את יחידך אשר אהבת את יצחק כל הני סימני למה לי, יען דכשאמר לו את בנך אמר ליה שני בנים יש לי [יצחק וישמעאל], אמר ליה, את יחידך, אמר ליה, זה יחיד לאמו וזה יחיד לאמו, אמר ליה אשר אהבת, אמר ליה שניהם אהובים לי, עד שאמר לו את יצחק. </i>.<br>(מגילה ט"ז א') 

<b>אל תפל דבר.</b> אמר ליה המן, סגי ליה בחד דיסקרתא אי נמי בחד נהרא <sup class="footnote-marker">ט</sup><i class="footnote">ר"ל שאמר למלך שאין ראוי מרדכי לגדולה כזו להלבישו בלבוש מלכות ולהרכיבו על סוס המלך וסגי ליתן לו כפר אחד או מכס נהר אחד, ועל זה השיב לו אל תפל דבר וגו' בין מה שאמרת בראשונה ומה שאמרת באחרונה זיל הב ליה. </i>, אמר ליה, הא נמי הב ליה, הדא הוא דכתיב אל תפל דבר מכל אשר דברת.<br>(שם שם) 


Verse 11

<b>ויקח המן וגו'.</b> אזל לגביה דמרדכי, אשכחיה דיתבי רבנן קמיה ומחוי להו הלכות קמיצה <sup class="footnote-marker">י</sup><i class="footnote">פירש"י בהלכות עומר מענינא דיומא שאז היה ט"ז בניסן, כמבואר בהמשך הפרשה הקודמת [ועיין בסמוך אות י"ג]. ואמנם מהמשך הלשון מאן דמנדב מנחה וכו' משמע דבקומץ דסתם מנחה היא, אך כנראה הכריחו לפרש כן משום דבמדרש איתא מפורש דמתעסקי בעומר, וצ"ע. </i>, אמר להו במאי עסקיתו, אמרו ליה, בזמן שביהמ"ק היה קיים, מאן דמנדב מנחה מייתא מלי קומצא דסולתא ומכפר ליה, אמר להו, אתא מלי קומצא קמחא דידכו ודחי עשרה אלפי ככרי כספא דידי <sup class="footnote-marker">יא</sup><i class="footnote">ועיין מש"כ לעיל פרשה ג' פסוק ט' ועשרת אלפים. </i>.<br>(שם שם) 

<b>ויקרא לפניו וגו'.</b> א"ר בנימין בר לוי, בניה של רחל גדולתן שוה, התם כתיב (פ' מקץ) וירכב אותו במרכבת המשנה אשר לו ויקראו לפניו אברך, וכאן כתיב ונתון הלבוש והסוס וגו' ויקרא לפניו ככה יעשה לאיש וגו' <sup class="footnote-marker">יב</sup><i class="footnote">וע"ע לקמן ריש פרשה ח' בפ' ומרדכי יצא וגו'. </i> [מ"ר פרשה ז']. 


Verse 12

<b>וישב מרדכי וגו'.</b> אמר רב ששת, ששב לשקו ולתעניתו <sup class="footnote-marker">יג</sup><i class="footnote">יום ג' לתעניתו היה, ומה שקרא הכתוב ליום אתמול שלישי כדכתיב ויהי ביום השלישי ותלבש אשתר מלכות – יום שלישי לשילוח הרצים היה. וטעם הדרשה מלשון וישב מרדכי נראה משום דלשון השבה משמע אל המצב שהיה בו קודם למאורע זו, ומעין הדרשה והשיב את הגזילה – כעין שגזל, ואחרי דמקודם לזה היה בשקו ובתענית וכתיב וישב מבואר ששב לזה. </i>.<br>(מגילה ט"ז א') 

<b>אבל וחפוי ראש.</b> כי הוי נקיט ואזיל עם מרדכי בשבילא דבי המן ' חזיתיה ברתיה דהוי קאים אאיגרא, סברה היא, האי דרכיב אבוהא הוא והאי דמסגא קמיה – מרדכי, שקלא עציצא דביהכ"ס ושדיתיה ארישיה דאבוה, דלי עינה וחזיא דאבוהא הוא, נפלה מאיגרא לארעא ומתה, והיינו דכתיב והמן נדחף אל ביתו אבל וחפוי ראש, אבל על בתו וחפוי ראש על מה שאירע לו <sup class="footnote-marker">יד</sup><i class="footnote">יתכן דדריש אבל על בתו מלשון נדחף אל ביתו אבל, אל ביתו בסבת ביתו, וכמו (שמואל ב כ״א:א׳) אל שאול ואל בית הדמים, יעו"ש, וגם כי אין אבל אלא בקרובים, ומי דחפו – דבר העציצא, כי לא היה יכול להתמהמה עוד בחוץ. </i>.<br>(מגילה ט"ז א') 


Verse 13

<b>ויאמרו לו חכמיו.</b> קרי להו אוהביו וקרי להו חכמיו, א"ר יוחנן, כל האומר דבר חכמה אפילו בעובדי כוכבים נקרא חכם <sup class="footnote-marker">טו</sup><i class="footnote">והדבר חכמה שאמרו הוא הענין המבואר בדרשה הבאה. </i>.<br>(שם שם) 

<b>אם מזרע היהודים.</b> אמרו ליה, אי משאר שבטים קאתא מרדכי יכלת ליה, ואם משבט יהודה ובנימין ואפרים ומנשה לא יכלת ליה, יהודה – דכתיב ידך בעורף אויביך, אינך – דכתיב בהו (תהילים פ׳:ג׳) לפני אפרים ובנימין ומנשה עוררה את גבורתך <sup class="footnote-marker">טז</sup><i class="footnote">טעם דרשה זו פשוט, דאינו מבואר כלל מה שאמרו בלשון ספק אם מזרע היהודים מרדכי, האם נסתפקו בתוצאת גזע מרדכי, וגם לשון היהודים בה' הידיעה אינו מבואר, ולכן דרשו אם מזרע היהודים, היהודים המצויינים, וכדמפרש. <br>ועיין בפירש"י בתהלים בפסוק שהובא כאן, לפני אפרים ובנימין ומנשה, פירש, וז"ל, כשיהיו צריכים לתשועתך אע"פ שאינם כדאי עוררה גבורתך להם, עכ"ל. ומשמע מדבריו דכש"כ לשאר שבטים יעיר הקב"ה גבורתו, ולכאורה פלא הוא, שהענין סותר לאגדה שלפנינו שמבואר דאך ורק אלה השבטים מובטחים בעזרו של הקב"ה מפני תעניתם ומעלתם. <br>וצ"ל דהכונה כאן דשאר השבטים אין יכולים תמיד לבטוח בישועת ה', כי כנודע עברו ישראל על התורה בימי אחשורוש, וכשאינם כדאי לא יהיה ה' לעזר להם וא"כ אתה יכלת ליה, משא"כ אלה הארבעה שבטים בטוחים בכל אופן בישועת ה' ואפילו אם אינם כדאי. </i>.<br>(שם שם) 

<b>נפול תפול.</b> דרש ר' יהודה ב"ר אלעאי, שתי נפילות הללו למה, אמרו לו, אומה זו משולה לעפר ומשולה לכוכבים, כשהם יורדין יורדין עד לעפר וכשהן עולין עולין עד לכוכבים <sup class="footnote-marker">יז</sup><i class="footnote">צריך באור מה שייך זה להשתי נפילות דהמן, וצ"ל דכונתם דערך הנפילה תהיה לעומת העליה, דכמו שהעליה של מרדכי תהיה למעלה ראש, כך נפילתו של המן תהיה עד סוף מדרגת הנפילה, והיינו נפל תפול – סוף נפילה. </i>.<br>(שם שם) 

<b>ויבהלו.</b> מלמד שהביאוהו בבהלה <sup class="footnote-marker">יח</sup><i class="footnote">מדייק מדלא כתיב ויבהילו להמן לבא, דהלשון להביא הוא לשון גם לפי ערך איש מכובד, אלא מפני שהבהילוהו לבא שלא ברצונו, והסבה לזה מפני שלבו לא הלך עתה אחר משתה ושמחה, אחרי המאורע שלו עם מרדכי ומיתת בתו ונבואת אשתו ואוהביו, ועיין מש"כ כעין דיוק כזה בלשון להביא את ושתי המלכה [ע"ל פרשה א' פסוק י' בדרשה ביום השביעי]. ויתכן כי לא קראוהו אל המשתה כי אם בהלוהו לבא סתם. </i>.<br>(שם שם) 


Chapter 7



Verse 1



Verse 2



Verse 3



Verse 4

<b>אין הצר שוה וגו'.</b> אמרה לו, צר זה אינו שוה בנזק של מלך, איקני בה בושתי וקטלה, השתא איקני בדידי ומבעי למקטלי <sup class="footnote-marker">א</sup><i class="footnote">הלשון אין הצר שוה פירושו שאינו חושש. והדיוק הוא מדלא כתיב בנזק המלוכה או המדינה, כי אבדן עם רב כזה יביא מגערת גם באוצר המלוכה ע"י העדר הכנסתם וגם יהיה מזה קלקול וחסרון במשא ומתן בני המדינה כמובן, ואחרי דכתיב בנזק המלך, משמע דרמזה לו על הנזק המיוחד הנוגע רק למלך לבדו, ולכן דריש צר זה אינו שוה [ר"ל אינו נותן שום ערך ושווי] לנזק המלך, כי לא איכפת ליה בזה וכל כונתו הוא רק למלא תאות נפשו ורצונו, איקני בה בושתי וכו'. ונסמך על הדרשה בפרשה א' ויאמר ממוכן, דהוא המן, והוא יעץ להרוג את ושתי. </i>.<br>(מגילה ט"ז א') 


Verse 5

<b>ויאמר וגו'.</b> ויאמר המלך אחשורוש ויאמר לאסתר המלכה, ויאמר ויאמר למה לי, א"ר אבהו, בתחלה ע"י מתורגמן, כיון דאמרה ליה בת מלכים אנא, מבית שאול קאתינא, מיד ויאמר לאסתר המלכה.<br>(שם שם) 


Verse 6

<b>המן הרע הזה.</b> א"ר אלעזר, מלמד שהיתה מחוה כלפי אחשורוש ובא מלאך וסטר ידה כלפי המן <sup class="footnote-marker">ב</sup><i class="footnote">מדייק יתור לשון המן הרע הזה, דהו"ל לומר איש רע צר ואויב הזה ולמה הפסיקה את דבריה לומר המן הרע הזה, וגם למה הזכירה כלל את שם המן אחרי דמרמזה עליו בכנוי "הזה", ולכן דריש דמשני שבלבה היתה כועסת על אחשורוש על פחזותו ושנאתו להסכים לגזירת המן, היתה חפצה בחם לבה באמרה איש צר ואויב לרמז על אחשורוש, אך בא מלאך וסטר ידה כלפי המן, וע"י זה הכירה את שגגת חפצה ואמרה בפירוש המן הרע הזה. וכ"ה בש"ס כ"י והטה את ידה ואמרה המן. הרע הזה. </i>.<br>(שם שם) 


Verse 7



Verse 8

<b>והמלך שב.</b> ולמעלה כתיב והמלך קם בחמתו, מקיש שיבה לקימה, מה קימה בחימה אף שיבה בחימה, דאזל ואשכח למלאכי השרת דאדמו ליה כגברי וקא עקרי לאילני דבוסתנא, ואמר להו מאי עובדייכו, אמרו ליה, דפקדינן המן <sup class="footnote-marker">ג</sup><i class="footnote">מדייק יתור הלשון אל בית משתה היין, דהא כיון דכתיב לעיל והמלך קם ממשתה היין לא הו"ל לומר כאן אלא והמלך שב, ולכן דריש דמקיש שיבה לבית המשתה ליציאתו משם מה יציאתו בחימה כדכתיב והמלך קם בחמתו אף שיבתו בחימה, ומדכתיב עוד מגינת הביתן שגם זה מיותר דהא כבר כתיב שיצא לשם, וכיון דשב פשיטא דמשם שב, לכן דריש שהשיבה בחימה היתה ע"ד ענין גינת הביתן, [ויהיה אפוא המ"ם דמגנת בהוראת בשביל כמו משד עניים (תהילים י״ב:ו׳) – בשביל המעשה שנעשה בגנת הביתן שב תכף אל בית משתה היין, כי לא מצא שם המקום לשכך חמתו ועוד נוסף לו שם דבר להגדיל חמתו על המן, וכמו שמפרש. </i>.<br>(מגילה ט"ז א') 

<b>והמן נפל.</b> נפל מבעי ליה, א"ר אלעזר, מלמד שבא מלאך והפילו עליה <sup class="footnote-marker">ד</sup><i class="footnote">נופל משמע לשון נופל והולך, נופל תמיד, רוצה לזקוף ומלאך מפילו. </i>.<br>(שם שם) 


Verse 9

<b>ויאמר חרבונה.</b> א"ר אלעזר, אף חרבונה רשע באותה עצה היה <sup class="footnote-marker">ה</sup><i class="footnote">ר"ל בעצה דהכנת העץ למרדכי, כמש"כ ויאמרו לו חכמיו וגו' יעשו עץ וגו', ומדייק זה משום דאל"ה מניין ידע שהעץ מחזיק בגבהו חמשים אמה, דאם רק ע"פ השמועה לבד לא הול"ל זה בלשון ודאי למלך שאולי אין הדבר מכוון ויתפס בדאי, ובפרט שאין ערך הגובה מוכרח לענין שרצה בזה. </i>, וכיון שראה שלא נתקיימה עצתו מיד ברח, והיינו דכתיב (איוב כ״ז:כ״ב) וישלך עליו ולא יחמול מידו ברוח יברח <sup class="footnote-marker">ו</sup><i class="footnote">פירש"י שם באיוב בן עצתו שהיה מסייעו בתחלה יברח מידו כלומר מעזור ידו בשעת כשלונו כמו שעשה חרבונה להמן עכ"ל, והוי פי' הלשון כאן מיד ברח – ברח מעזור ידו בשעת כשלונו, וחרבונה היה אחד משבעת הסריסים הנזכרים לעיל בפרשה א' ורעו של ממוכן שהוא המן וחברו בדעה על אדות מרדכי. </i>.<br>(שם שם) 

<b>וחמת המלך שככה.</b> שתי שכיכות הללו למה, אחת של מלכו של עולם ואחת של אחשורוש, ואמרי לה אחת של אסתר ואחת של ושתי <sup class="footnote-marker">ז</sup><i class="footnote">נסמך על המבואר בסוף פרשה ג' כשוך חמת המלך (ב' א') כשוך אין כתיב כאן אלא כשוך, שכיכה שאינה שכיכה ואימתי שככה חמתו כשנצלב המן, הדא הוא דכתיב ויתלו את המן וחמת המלך שככה, כלומר אותה החימה שהחלה לשכך אחר הריגת ושתי נגמרה עתה ביחד עם השכיכה מחמתו על המן. ומ"ש שתי שכיכות הללו למה, י"ל דמדייק מדלא כתיב וחמת המלך שבה, כמועד אשר תשוב חמת אחיך (בראשית כ״ז:מ״ד) וכתיב שככה שהיא מן השרשים הכפולים [המורים לרב על כפל הפעולה וחזוקה], משמע דלהורות באה, כי גם השכיכה היתה כפולה וכמו דמפרש. </i>.<br>(שם שם) 


Chapter 8



Verse 1



Verse 2

<b>ויסר המלך את טבעתו.</b> א"ר בנימין בר לוי, בניה של רחל גדולתן שוה, התם כתיב (פ' מקץ) ויסר פרעה את טבעתו מעל ידו ויתן אותה על יד יוסף וכאן כתיב ויסר המלך את טבעתו אשר העביר מהמן ויתנה למרדכי <sup class="footnote-marker">א</sup><i class="footnote">ומבואר בפרשה ב' דמרדכי משבט בנימין בא. ועיין לעיל פרשה ו' פסוק י"א בדרשה ויקרא לפניו ככה. </i> [מ"ר פרשה ג' פסוק א']. 

<b>ותשם אסתר וגו'.</b> רבי אבא בר כהנא פתח לה למגילת אסתר מהכא (קהלת ב׳:כ״ו) לאדם שטוב לפניו נתן חכמה ודעת ושמחה – זה מרדכי הצדיק, ולחוטא נתן ענין לאסוף ולכנוס – זה המן. לתת לטוב לפני האלהים – אלו מרדכי ואסתר, דכתיב ותשם אסתר את מרדכי על בית המן <sup class="footnote-marker">ב</sup><i class="footnote">מרדכי היה מסנהדרין כמבואר במנחות ס"ד ב', וא"כ היה מצויין בחכמה ועל ידו באה ישועה ושמחה לישראל, ולחוטא נתן ענין לאסוף ולכנוס זה המן כמש"כ את כבוד עשרו, וסוף הטובה באה למרדכי ואסתר. </i>.<br>(מגילה י' א') 


Verse 3



Verse 4



Verse 5



Verse 6



Verse 7



Verse 8



Verse 9

<b>ככתבם וכלשונם.</b> תניא, רבי שמעון בן אלעזר אומר, כתב עברי לא נשתנה כל עיקר, שנאמר ואל היהודים ככתבם וכלשונם, מה לשונם לא נשתנה אף כתבם לא נשתנה <sup class="footnote-marker">ג</sup><i class="footnote">בא לאפוקי ממאן דאמר דבימי עזרא נשתנה כתב עברי לכתב אשורי, וכתב עברי הוא כתב של בני עבר הנהר, והוא ס"ל דלא כן הוא, אלא תמונת הכתב שהיה מתחלה הוא נהוג עד היום, דכמו לשונם לא נשתנה שהרי כל ספרי דברי הימים כתובים בלה"ק כך הכתב הוא זה שהיה לעולמים ועתה. ובבאור רחב בענין זה כתבנו בתורה תמימה פ' שופטים בפסוק וכתב לו את משנה התורה הזאת. <br>ויש לדייק בלשון פסוק זה ויקראו סופרי המלך בעת ההיא, דהלשון בעת ההיא מיותר דפשיטא הוא, וכמו שדייקו בכ"מ בגמרא ובאת אל השופט אשר יהיה בימים ההם, וכי תעלה על דעתך שילך להשופט אשר לא יהיה בימים ההם [עיין ר"ה כ"ה א'], וי"ל לפי מש"כ לעיל פרשה ו' פ' א' בשם הערוך דסופרי המלך היו בני המן, ואשמעינן הכתוב כאן דאחר מאורע זו מתלית המן הוסרו בניו מפקידת סופרי המלך, וזה מרומז בלשון סופרי המלך [אשר] בעת ההיא, כלומר סופרים אחרים לא אלה שהיו עד כה. </i>.<br>(סנהדרין כ"ב א') 

<b>וכלשונם.</b> [הקורא את המגילה תרגום או בכל לשון לא יצא, שנאמר וכלשונם] <sup class="footnote-marker">ד</sup><i class="footnote">לפנינו בירושלמי הלשון קטוע ומשובש, וגם פי' הקרבן עדה בלתי מבואר כלל וכנראה גם בו הדברים מסוכסכים, ואנו העתקנו כפי הנאות לענין ותכלית המכוון, ואיירי שאין מבין אותו הלשון שהוא קורא בו, דכן משמע הלשון כלשונם כמו לשונם [המדובר ביניהם] ששומעים ומבינים אותו. </i>.<br>(ירושלמי מגילה פ"ב ה"א) 


Verse 10



Verse 11



Verse 12



Verse 13



Verse 14



Verse 15



Verse 16

<b>ליהודים וגו'.</b> רבא פתח למגילת אסתר מהכא, ברבות צדיקים ישמח עם ובמשול רשע יאנח עם (משלי כ״ט:ב׳) ברבות צדיקים זה מרדכי ואסתר, ישמח עם כדכתיב ומרדכי יצא מלפני המלך בלבוש מלכות תכלת וגו', ליהודים היתה אורה ושמחה וששון ויקר <sup class="footnote-marker">ה</sup><i class="footnote">ומפרש ברבות מלשון כבוד וגדולה, כמו רבי המלך, על כל רב ביתו. </i>, ובמשול רשע יאנח עם זה המן, וכן הוא אומר והמלך והמן ישבו לשתות והעיר שושן נבוכה.<br>(מגילה י"א א') 

<b>ליהודים וגו'.</b> רבי חייא רבה ורבי שמעון בר חלפתא היו מהלכין בדרך וחזו אילת השחר שבקעה אורה, אמר ליה ר' חייא לר' שמעון, כך היא גדולתן של ישראל קימעא קימעא, וכל מה שהולכת היא רבה והולכת, מאי טעמא, דכתיב (מיכה ז׳:ח׳) כי אשב בחושך ה' אור לי <sup class="footnote-marker">ו</sup><i class="footnote">כלומר הגלות הוא החושך והגאולה אורה, וכשם שהאור בשחר בא מעט מעט והולך ומתרבה כך גאולתן של ישראל בכל עת. </i> כך בתחלה ומרדכי יושב בשער המלך ואח"כ ויקח המן את הלבוש ואת הסוס וגו' ואחר כך ומרדכי יצא מלפני המלך בלבוש מלכות וגו' ואח"כ ליהודים היתה אורה ושמחה וששון ויקר <sup class="footnote-marker">ז</sup><i class="footnote">מפרש המאורע מישיבת מרדכי בשער המלך ומהודעו ממחשבת בגתן ותרש כדמיון לאילת השחר שאך החלה להתבקע, דזה היתה תחלת הרפואה להצער הבא, ושוב המאורע מהעברת המן את מרדכי ברחוב העיר הוא דמיון לעלות השחר דהיא תחלת הזריחה, ושוב הא דמרדכי יצא מלפני המלך בלבוש מלכות – דמיון ליציאת השמש על הארץ שהיא סוף זריחה, וליהודים היתה אורה – היא תוקף אור השמש בצהרים. <br>ועיין במגילה ט"ו ב' דהמזמור בתהלים למנצח על אילת השחר אמרתו אסתר, משום דכתיב שם אלי אלי למה עזבתני [והובא לעיל ריש פרשה ה' פסוק ב'], וביומא כ"ש א' דרשו בפנים שונים למה נמשלה אסתר לאילת השחר, יעו"ש. ויש להעיר למה לא דרשו ע"פ הדרשה שבכאן שישועת ישראל בעת ההיא היתה בערך אילת השחר וכמו שבארנו, וי"ל משום דבכלל כל הגאולות דרכן כאילת השחר, קימעא קימעא, כמ"ש כך היא גדולתן וכו', וא"כ אין יתרון בזה לגאולת אסתר על שארי הגאולות. </i>.<br>(ירושלמי ברכות פ"ח ה"א) 

<b>אורה ושמחה וגו'.</b> א"ר יהודה, אורה זו תורה, וכן הוא אומר (משלי ו׳:כ״ג) ותורה אור, שמחה זה יו"ט, וכן הוא אומר ושמחת בחגך, ששון זה מילה וכן הוא אומר (תהילים קי״ט:קס״ב) שש אנכי על אמרתך <sup class="footnote-marker">ח</sup><i class="footnote">פירש"י אמרתך זו מילה שניתנה במאמר ולא בדבור שנאמר ויאמר אלהים אל אברם ואתה את בריתי תשמור, ומצינו ששמח דוד עליה ואמר שירה למנצח על השמינית (תהלים ו') כשהיה בא לבית המרחץ וראה עצמו ערום בלא מצות בלא ציצית בלא תפלין כיון שנזכר במילה שמח. ופירוש זה דאמרתך זו מילה ע"פ שניתנה באמירה – כמה דחוק הוא, דכמה וכמה מצות נתנו בלשון כזה. ואפשר לומר משום דאינו דומה מצות מילה לכל המצות, כי בעוד שכל המצות אין באות לו לאדם אלא מתוך עבודה ומעשה להשיגם הנה מצות מילה כשנתגדל האדם הוא מוצא אותה כבר מוכנה לפניו, והוי זה דמיון למוצא שלל רב שבא לו בלא עמל ויגיעה, ומדהשוה אמירה [מצוה] זו למציאת שלל רב לכן סמך לדרוש זה על מצות מילה. </i>, ויקר אלו תפלין וכן הוא אומר (פ' תבא) וראו כל עמי הארץ כי שם ה' נקרא עליך ויראו ממך, ותניא, רבי אליעזר הגדול אומר אלו תפלין שבראש <sup class="footnote-marker">ט</sup><i class="footnote">שכתוב בהם רוב השם, שי"ן ודל"ת, ושייך שם ה' נקרא עליך, ועיין מש"כ בתו"ת פ' תבא בפסוק זה. </i>.<br>(מגילה ט"ז ב') 


Chapter 9



Verse 1



Verse 2



Verse 3



Verse 4



Verse 5



Verse 6



Verse 7

<b>ואת פרשנדתא וגו'.</b> דרש ר' שילא איש כפר תמרתא, כל השירות נכתבות אריח על גבי לבינה, לבינה על גבי אריח, חוץ משירה זו ומלכי כנען שהם אריח ע"ג אריח ולבינה ע"ג לבינה <sup class="footnote-marker">א</sup><i class="footnote">אריח הוא חצי לבינה (וע' ביצה ל"ב ב' דביתהו דר' חייא נפל לה ארחא בתנורא ביומא טבא). ובהשאלה לצורת הכתב המשילו אריח לשורה קצרה ולבינה לשורה ארוכה כמו שכתובה שירת הים ושירת דבורה (שופטים ה'), ואמר דכל השירות כתובות במדת אריח ע"ג לבינה חוץ משירה זו ומלכי כנען (יהושע י"ב) שנכתבו אריח על גבי אריח ולבונה ע"ג לבינה, והיינו ואת ואת שורות קצרות זו למעלה מזו, ולבינה קורא לשמות שהן ארוכים והם ג"כ זה למעלה מזה, וצ"ל דמה שאמר כל השירות נכתבות וכו', הפי' כל השירות שיש בהן אריח ולבונה, אבל באמת הלא שירת האזינו כולה משורות ארוכות ישר זו ע"ג זו. </i>, מאי טעמא, כדי שלא תהא תקומה למפלתן <sup class="footnote-marker">ב</sup><i class="footnote">ר"ל רמז הוא שאין להם תקומה כמו ששמותיהם בכתב השירה אין להם מקום רחב תחתם. </i>.<br>(מגילה ט"ז ב') 

<b>ואת ויזתא.</b> א"ר יוחנן ' ו' דויזתא צריך לממתחיה בזקיפא כמורדיא דלברות, מאי טעמא, כולהו בחד זקיפא איזדקיפו <sup class="footnote-marker">ג</sup><i class="footnote">לברות שם הנהר ומורדיא הוא העץ שדוחקים בו הספינה ובערוך פי' שצריך לממתח ו' דויזיתא כעץ פשוט וארוך כזקיפא ותליה שעושין מעץ, דויזתא נתלה למעלה מכולן בעץ ההוא כמפורש בתרגום, והו' ארוכה מלמעלה למטה, שבעץ אחד ארוך נתלו כולם, למעלה ויזתא ואחריו למטה זה תחת זה עד פרשנדתא האחרון, ויש שפירשו שצריך להאריך מעט בקריאתו ולא יחטוף. וע"ע בדרשה הבאה. </i>.<br>(שם שם) 

<b>עשרת בני המן.</b> א"ר אחא דמן יפו, עשרת בני המן ועשרת צריך לממרינהו בנשימה אחת מאי טעמא, כולהו בהדי הדדי נפקי נשמתייהו <sup class="footnote-marker">ד</sup><i class="footnote">ר"ל בסמיכות המלה עשרת לשמותיהם מרמזין כי כולם יצאו נשמתן כאחד, וע"ע באות הקודם. </i>.<br>(שם שם) 


Verse 8



Verse 9



Verse 10



Verse 11



Verse 12

<b>ומה שאלתך.</b> אמר ר' אבהו, מלמד שבא מלאך וסטרו על פיו <sup class="footnote-marker">ה</sup><i class="footnote">שהתחיל לדבר בלשון כעס, דכן מתבאר ממה שחזר על מספר ההרוגים בשושן ועל תלית בני המן, והוא כאומר ברוגזה רב לך, די לך, ובכ"ז תוך כדי דבור החל לדבר בלשון רכה מה שאלתך עוד, והיינו כמו שבא מלאך וסטרו על פיו שידבר רכות אף שלא לרצונו. </i>.<br>(שם שם) 


Verse 13



Verse 14



Verse 15



Verse 16



Verse 17



Verse 18



Verse 19

<b>היהודים הפרזים.</b> כרכין המוקפין חומה מימות יהושע בן נון קורין את המגילה בט"ו באדר, דכתיב על כן היהודים הפרזים עושים את יום ארבעה עשר לחודש אדר, מדפרזים בי"ד – מוקפים בט"ו, אשכחן עשיה, זכירה מנלן <sup class="footnote-marker">ו</sup><i class="footnote">ר"ל קריאת המגילה. </i>, אמר קרא (כ"ח) נזכרים ונעשים, איתקש זכירה לעשיה. ומנלן דתלי בימות יהושע בן נון, אתי פרזי פרזי מן לבד מערי הפרזי (פ' דברים) מה התם מימות יהושע בן נון אף הכא מימות יהושע בן נון <sup class="footnote-marker">ז</sup><i class="footnote">ביאור כל הענין ובאור דרשות הבאות בפרשה זו בענין זה הוא, דכפי המתבאר ממגילה זו, הנה היהודים אשר בשושן ואשר בערי הפרזות לא נחו מאויביהם ביום אחד, שהפרזים נחו בי"ד ואשר בשושן נחו בט"ו לחודש, ועשו מאליהם כל אחד ביום מנוחתו משתה ושמחה, לפיכך כשקבעו עליהם יו"ט לדורות קבעוהו לכל אחד ביום שנח בו. ואמנם רצו לעשות זכר עולם בכל העולם ביחוד לנס שנעשה בשושן שאף לאחר ההריגה שעשו ב' ימים באויביהם היה להם מנוחה מהם ביום ט"ו ולא נקמו מהם האויבים, ומדהיתה שושן מוקפת חומה מימי אחשורוש לכן רצו לתקן שכל עיר המוקפת אז כשושן יקראו בה בט"ו, ושוב כשראו שע"י תקנה זו לא לכבוד יהיה לארץ ישראל שהיו אז כל עריה חרבים ושוממים, לכן תקנו שכל המוקפים מעת ישיבת א"י יקראו בט"ו, לומר שהן בחורבנם חשובין כשושן ושאר עיירות בתפארתן, ומדהיה יהושע בן נון הראשון שלחם בעמלק ראש למשפחת המן ומסדר ומגביל את תחומי א"י ועריה, לכן קבעו זמן המוקפין על שמו, ומצאו רמז לזה במקרא בגז"ש פרזי פרזי, כדמפרש. </i>.<br>(מגילה ב' ב') 

<b>הישבים בערי הפרזות.</b> בן עיר שהלך לכרך ובן כרך שהלך לעיר <sup class="footnote-marker">ח</sup><i class="footnote">ר"ל בן עיר פרזי שזמנו לקרות בי"ד שהלך לעיר מוקפת חומה ששם קורין בט"ו, כבדרשה הקודמת. </i>, אם עתיד לחזור למקומו קורא במקומו, אמר רבא, והוא שעתיד לחזור בליל י"ד, דכתיב על כן היהודים הפרזים היושבים בערי הפרזות, הא קמ"ל, דפרוז בן יומו נקרא פרוז, ומדפרוז בן יומו נקרא פרוז מוקף בן יומו נקרא מוקף <sup class="footnote-marker">ט</sup><i class="footnote">ובירושלמי פ"ב סוף הלכה ג' הלשון, דכתיב על כן היהודים הפרזים, פרוז היה באותו שעה, וכונת הלשונות אחת היא. </i>.<br>(שם י"ט א') 


Verse 20



Verse 21



Verse 22

<b>כימים.</b> מגילה נקראת בי"א, בי"ב, בי"ג, בי"ד, בט"ו <sup class="footnote-marker">י</sup><i class="footnote">ר"ל לפעמים בי"א באדר ולפעמים בי"ב בו וכו', דכפי המתבאר מדרשה דלעיל בני ערי הפרזות קורין בי"ד ובני עיירות המוקפות חומה בט"ו, ועשו הנחה לבני הכפרים שיהיו מקדימין לקרות ליום הכניסה, והיינו לפי שבני הכפרים אינם בקיאים בקריאה וקורא להם אחד מבני העיר, כשמתכנסין בשני ובחמישי למשפט לפי שב"ד יושבין בשני ובתמישי כתקנת עזרא, ולכן קוראין בו ביום ואין מטריחין אותם לחזור ולבא לקרוא בי"ד [ולקמן פסוק כ"ח תבא דרשה מניין סמכו להם חכמים זה], ולפי"ז אם חל י"ד בשלישי או ברביעי בשבת כפרים מקדימין ליום הכניסה, ר"ל לשני בשבת שהוא יום י"ג [כשחל י"ד בשלישי] או י"ב [כשחל י"ד ברביעי] וכשחל ביום א' כפרים מקדימין ליום חמישי בשבת המוקדם לו שהיא יום י"א. </i>, מנא הני מילי, א"ר שמואל בר נחמני, אמר קרא, כימים אשר נחו וגו', כימים – לרבות י"א וי"ב. ואימא לרבות י"ב וי"ג – י"ג זמן קהלה לכל היא ולא צריך לרבויי <sup class="footnote-marker">יא</sup><i class="footnote">ר"ל י"ג א"צ לרבויי שיהא ראוי לקראה שעיקר הנס היה בו שבו נקהלו להנקם מאויביהם בין בשושן בין בשאר מדינות. </i>, ואימא ט"ז וי"ז <sup class="footnote-marker">יב</sup><i class="footnote">שבמקום שבני הכפרים מקדימין קודם י"ד וט"ו לי"א ולי"ב יאחרו לאחר ט"ו לט"ז ולי"ז. </i> – ולא יעבור כתיב (פ' כ"ז) <sup class="footnote-marker">יג</sup><i class="footnote">ר"ל לאחר ט"ו שוב אין מעבירין את הזמן ואין מאחרין אותו. ועיין לקמן פסיק ל"א בדרשה בזמניהם באה עוד דרשה בענין זה. </i>.<br>(מגילה ב' א') 

<b>לעשות אותם וגו'.</b> סעודת פורים שחל להיות בשבת <sup class="footnote-marker">יד</sup><i class="footnote">בעת שהיו מקדשין ע"פ הראיה היה אפשר שיחול יום י"ד בשבת, אבל בזה"ז אי אפשר, משום דא"כ יחול יוהכ"פ בערב שבת. </i> מאחרין ולא מקדימין <sup class="footnote-marker">טו</sup><i class="footnote">ר"ל אע"פ דקוראין את המגילה בערב שבת אבל הסעודה אין עושין בו ביום, וי"ל הטעם בזה משום דכשיאכלו לשבעה בהסעודה בערב שבת לא יאכלו לתאבון בסעודת ליל שבת ויהיה בזה פחיתות הכבוד לשבת. </i>, אבל אין עושין אותה בשבת, מאי טעמא, דכתיב לעשות אותם ימי משתה ושמחה – את ששמחתו תלויה בבית דין, יצא זה ששמחתו תלויה בידי שמים <sup class="footnote-marker">טז</sup><i class="footnote">ר"ל את ששמחתו תלויה בב"ד אימת יקבעו ר"ח אדר ויהיה פורים בי"ד בו, יצא שבת שא"צ קידוש ב"ד ואין ניכר שקובעין אותה לשמחה שבלא"ה יום שמחה הוא. וטעם סבוב הלשון הזה לב"ד י"ל דמדייק יתור הלשון לעשות אותם ימי וכו', דהא כבר כתיב בפסוק הקודם להיות עושים את יום וגו', ולכן דריש לעשות אותם ימי שמחה, מי שבידו לעשות דהיינו ב"ד יעשו יום נוסף בשנה לשמחה, יצא יום השבת דבלא מעשה הב"ד הוא יום שמחה. <br>והנה משמע מכאן מפורש דשבת נקרא יום שמחה ומחויב בשמחה [לבד מצות עונג דוקראת לשבת עונג, דעונג ושמחה שני דברים הם כמבואר בשבת ס"ב ב'] והאחרונים חקרו בזה ולא העירו מכאן, ואנחנו הרחבנו הדבור בזה בתו"ת פ' בראשית בפסוק ויברך אלהים את יום השביעי, יעו"ש. </i>.<br>(ירושלמי מגילה פ"א ה"ד) 

<b>והחדש וגו'.</b> תני בשם ר' נתן, כל החודש כשר לקריאת המגילה <sup class="footnote-marker">יז</sup><i class="footnote">כגון המפרש והיוצא בשיירא ואינו מוצא מגילה להוביל עמו, ומיהו אם אח"כ נזדמן לו מגילה חוזר וקורא בי"ד. </i>, מאי טעמא, דכתיב והחודש אשר נהפך להם וגו' <sup class="footnote-marker">יח</sup><i class="footnote">ס"ל דלשון והחודש וגו' מוסב על כל ענין הפרשה וגם על הקריאה. </i> ובלבד עד חמשה עשר בו, מאי טעמא ולא יעבר כתיב (פסוק כ"ז) <sup class="footnote-marker">יט</sup><i class="footnote">עיין מש"כ לעיל אות י"ג. ועיין באו"ח סי' תרפ"ח ס"ז, המפרש בים והיוצא בשיירא ואינו מוצא מגילה להוליך עמו יקראנה בי"ג או בי"ב וי"א בלא ברכה, ואם אי אפשר להמתין עד ימים הללו י"א שקורא אפילו מתחלת החודש, וכתב על זה הרמ"א והכי נהוג. וצ"ע בלשון זה שלא שייך מנהג בדבר וענין שאינו מצוי כמש"כ הפוסקים, ועיין בש"ך ליו"ד ריש סימן א'. </i>.<br>(שם שם פ"א ה"א) 

<b>ימי משתה ושמחה.</b> א"ר יוסף, [אפילו למאן דאמר ביו"ט או כולו לה' או כולו לכם], בפורים הכל מודים דבעינן נמי לכם, מאי טעמא, ימי משתה ושמחה כתיב בהו <sup class="footnote-marker">כ</sup><i class="footnote">מה שנקט כל הלשון ימי משתה ושמחה אשיגרא דלשון הכתוב הוא, אבל באמת צ"ל ימי משתה כתיב, דאלו משמחה אין ראיה, שהרי גם ביו"ט כתיב שמחה ובכ"ז יש מי דס"ל כולו לה'. וענין השמחה אפשר לומר דהיא שמחת הנפש מלמוד התורה ועבודת ה' כמש"כ פקודי ה' ישרים משמחי לב. </i> [פסחים ס"ח ב']. 

<b>משתה ושמחה.</b> משתה – מלמד שאסור בתענית, שמחה – מלמד שאסור בהספד, אבל במלאכה מותר, מאי טעמא, יו"ט לא קבלו עלייהו <sup class="footnote-marker">כא</sup><i class="footnote">וע"פ זה יש לכוין דיוק נמרץ מה שבפסוק זה כתיב ומתנות לאביונים, משא"כ לעיל בפסוק י"ט חסר הפרט מן ומתנות לאביונים, אך הנה בפסוק ההוא כתיב שמחה ומשתה ויום טוב וקיי"ל בביצה ט"ו ב' דמטעם יו"ט צריך לשלוח מנות לעניים כדכתיב בעזרא ושלחו מנות לאין נכון לו, ולכן לא היה צריך לפרש ומתנות לאביונים בשביל פורים כיון דבלא"ה שולחים ביו"ט, משא"כ כאן דלא כתיב יו"ט משום דלא קבילו עלייהו היה צריך להוסיף הפרט ומתנות לאביונים בשביל פורים, ודו"ק. </i>.<br>(מגילה ה' ב') 

<b>ומשלח מנות וגו'.</b> תנא רב יוסף, ומשלוח מנות איש לרעהו – שתי מנות לאיש אחד, ומתנות לאביונים – שתי מתנות לשני אנשים <sup class="footnote-marker">כב</sup><i class="footnote">עיין מש"כ בתורה תמימה פ' תצוה בפסוק ולבני אהרן תעשה כתנות ובפ' וילך בפסוק תקרא את התורה באזניהם. <br>ועיין באו"ח ס"ס תרצ"ה שגם אשה חייבת במשלוח מנות ולא ישלח איש לאשה ואשה לאיש כדי שלא יבא איש לשלוח לאלמנה ויבאו לידי ספק קדושין, וכתב המג"א, וז"ל, פי' שיאמרו שזהו סבלונות וחוששין לקדושין, עכ"ל. ויש להעיר לפי מש"כ איזו פוסקים דלסבלונות אין חוששין במיני מאכל ומשתה דכיון דעתידין להתקלקל אינה מקבלת זאת לשם סבלונות וקדושין, [כמבואר בשו"ת מהרי"ט חלק אה"ע סי' כ"ח וכ"מ בשו"ת מהרי"ק שורש קע"א], ומשלוח מנות הלא אך ורק במיני מאכל ומשתה, וצ"ע. </i>.<br>(מגילה ז' א') 


Verse 23



Verse 24



Verse 25

<b>אמר עם הספר.</b> אמרה מבעי ליה, א"ר יוחנן, אמרה לו יאמר בפה מה שכתוב בספר <sup class="footnote-marker">כג</sup><i class="footnote">באור הקושיא אמרה מבעי ליה נראה דקשה ליה, שהרי הלשון ישוב מחשבתו הרעה וגו' לא אמר כלל המלך עם הספר, שהרי הוא אמר ואתם כתבו על היהודים כטוב בעיניכם, ולשון זה הוא מלשון אסתר, כמבואר לעיל ח' ה' ותתחנן לו להשיב את הספרים מחשבת המן וגו', וא"כ הול"ל כאן ובבואה לפני המלך אמרה עם הספר [כלומר עם תוכן השבת הספרים שיהיה תוכן ענינו ישוב מחשבתו], ולכן דריש שאמרה לו לאחשורוש שלבד שיכתוב בספר דבר הענין מהשבת הספרים ומחשבת המן עוד יאמר זה גם בעל פה. ואולי היתה כונתה בזה, מפני שחששה שמא עוד יחזור מכתביו אלה כמו שחזר עתה מכתביו ע"י המן, ולכן רצתה לחזק הדבר ע"י שישמיע דבריו גם בעל פה, ומתוך כך יהיה קשה לו לחזור. וכנראה דריש דמקרא קצר הוא פסוק זה, ושעורו – ובבואה לפני המלך אמרה לו לאמר [בע"פ] עם הספר. וכמה מקראות קצרים יש במקרא כמו שהבאנו הרבה בתורה תמימה פ' וירא בפסוק ויהי כאשר התעו אותי וגו' יעו"ש. ובש"ס כת"י הגירסא, אמרה לו בבקשה ממך יאמר בפה וכו'. ורש"י כאן מחק הלשון אמרה לו, ופירש דרשה זו בענין אחר כלל, שבא לרמז שיאמר בפה לקרות עם הספר, כלומר שיהיו קורין את המגילה מתוך המגילה ולא בעל פה, ולבד שתמוה הדבר איך יכלכל ענין זה את המשך לשון הפסוק בכלל, אך הנה הגירסא אמרה לו, וגירסת ש"ס כת"י "בבקשה ממך" מסייעת מאד לפירושנו. וגם קשה הרבה לפירושו למה לא יליף בגמרא י"ח א' לענין איסור קריאת המגילה בעל פה מכאן [ע' להלן פ' כ"ח], וצע"ג. </i>.<br>(שם ט"ז ב') 


Verse 26

<b>ומה ראו וגו'.</b> מהו ומה ראו– מה ראה אחשורוש שנשתמש בכלים של ביהמ"ק <sup class="footnote-marker">כד</sup><i class="footnote">כמבואר לעיל פרשה א' פסוק ד' בדרשה יקר תפארת ובפסוק ז' בדרשה וכלים מכלים שונים. </i>, על ככה – משום דחשיב שבעים שנין ולא איפרקי <sup class="footnote-marker">כה</sup><i class="footnote">שבתחלת מלכותו היה דואג שמא יצאו ישראל מתחת שעבודו ואח"כ כשראה שנשלמו שבעים שנה לגלות בבל ולא נגאלו אמר שוב לא יגאלו. וטעה בזה שחשב מספר השנים מעת שגלו ישראל ובאמת היה לו לחשב מחורבן ירושלים היינו מי"א שנה שאחר הגלות בעת גלות צדקיהו ושרפו את העיר, וכמש"כ מפורש בדניאל (ט' ב') למלאות לחרבות ירושלם שבעים שנה. </i>, ומה הגיע אליהם – דקטל ושתי <sup class="footnote-marker">כו</sup><i class="footnote">הדורש הזה ס"ל כהדרשה דלקמן פסוק כ"ט ותכתוב אסתר ומרדכי את כל תוקף – תקפו של אחשורוש ומפרש בזה שבארו בכתבם תקפו של אחשורוש וראשית נסיבת הגאולה ע"י שהרג לושתי שע"י כן נסתבב שלקח את אסתר. </i>.<br>(מגילה י"ט א') 


Verse 27

<b>קימו וקבלו.</b> אמר רבא [אע"פ שמתחלה קבלו ישראל את התורה בכפיית ההר כגיגית] אפילו הכי הדר קבלוה בימי אחשורוש, דכתיב קימו וקבלו – קימו מה שקבלו כבר <sup class="footnote-marker">כז</sup><i class="footnote">יתכן דמדייק קדמות הלשון קימו לקבלו, דלפי ההגיון צ"ל להיפך קבלו וקימו, שהרי אי אפשר לקיים קודם שמקבלים, והוא כעין המאמר נעשה ונשמע שאמרו בשעת מת"ת והכא במגילה קבלה היתה בודאי קודם לקיומה, ולכן דריש קימו מה שקבלו כבר בשעת מתן תורה, וזה נראה גם שעם דרשה הבאה. </i>.<br>(שבת פ"ח א') 

<b>קימו וקבלו.</b> אמר שמואל, אסתר ברוח הקודש נאמרה, דכתיב קימו וקבלו – קימו למעלה מה שקבלו למטה <sup class="footnote-marker">כח</sup><i class="footnote">יתכן בטעם הדרשה דמדייק כמש"כ באות הקודם דהול"ל קבלו וקימו, יעו"ש, לכן דריש באופן שיהיה הלשון על הסדר. </i>.<br>(מגילה ז' א') 

<b>ולא יעבר.</b> [תני, אע"פ שכל החודש כשר לקריאה המגילה, אפילו הכי אין מאחרין מי"ד בו, מאי טעמא ולא יעבר כתיב] <sup class="footnote-marker">כט</sup><i class="footnote">דרשה זו כפולה בענינה לעיל בפסוק כ"ב בדרשה כימים ובדרשה והחודש, ושם נתבארה די צרכה. </i>.<br>(מגילה ב' א' וירושלמי מגילה פ"א ה"ה) 

<b>ככתבם.</b> [מלמד שמגילת פורים צריכה להיות כתובה אשורית] <sup class="footnote-marker">ל</sup><i class="footnote">ר"ל בכתב אשורי ובלשון הקודש, ועיין לעיל פרשה ח' פסוק ט' בדרשה וכלשונם. </i>.<br>(מגילה י"ט א') 

<b>ככתבם.</b> הקורא את המגילה על פה לא יצא, מאי טעמא, ככתבם כתיב <sup class="footnote-marker">לא</sup><i class="footnote">ובגמרא שלנו י"ח א' יליף זה מדרשה אחרת [תובא בפסוק הסמוך] ר"ל דלא ניחא ליה בדרשה זו מירושלמי משום דמכאן אין הראיה מוכרחת כל כך, די"ל דככתבם קאי על סדר כפי שהיא כתובה ולא להקדים המאוחר ולאחר המוקדם. </i>.<br>(ירושלמי מגילה פ"ב ה"א) 

<b>ככתבם וכזמנם.</b> [הקורא את המגילה למפרע לא יצא. מאי טעמא, דכתיב ככתבם וכזמנם, מה זמנם למפרע לא אף כתבם למפרע לא] <sup class="footnote-marker">לב</sup><i class="footnote">ר"ל מה זמנם למפרע לא, דאי אפשר שיהא ט"ו קודם י"ד אף כתבם למפרע לא, שלא לקרוא קודם הפרשה המאוחרת. </i>.<br>(שם שם) 

<b>בכל שנה ושנה.</b> רבן שמעון בן גמליאל אומר, קראו את המגילה באדר הראשון ונתעברה השנה קורין אותה באדר השני, מאי טעמא, דכתיב בבל שנה ושנה, מה כל שנה ושנה אדר הסמוך לניסן אף כאן אדר הסמוך לניסן, ואימא מה כל שנה ושנה אדר הסמוך לשבט אף כאן אדר הסמוך לשבט, מסתברא, מסמכינן גאולה לגאולה <sup class="footnote-marker">לג</sup><i class="footnote">ר"ל גאולת פורים לגאולת מצרים. </i>.<br>(מגילה ו' ב') 


Verse 28

<b>והימים האלה.</b> אין קורין את המגילה אלא עד שתנץ החמה, דאמר קרא והימים האלה נזכרים ביום אין בלילה לא.<br>(שם כ' א') 

<b>והימים האלה.</b> כל היום כשר לקריאת המגילה, דאמר קרא והימים האלה נזכרים <sup class="footnote-marker">לד</sup><i class="footnote">ע"פ הכלל כל דבר שמצותו ביום כשר כל היום. </i>.<br>(שם שם) 

<b>נזכרים.</b> קרא את המגילה בעל פה לא יצא, מנלן, אמר רבא, אתיא זכירה זכירה, כתיב הכא והימים האלה נזכרים וכתיב התם (ס"פ בשלח) כתוב זאת זכרון בספר, מה להלן בספר אף כאן בספר <sup class="footnote-marker">לה</sup><i class="footnote">צ"ע שלא יליף ענין זה מהדרשה דלעיל בפסוק כ"ה אמר עם הספר יאמר בפה מה שכתוב בספר, ופירש"י שתהא המגילה כתובה לפניהם בשעת קריאה, והיינו לא בעל פה. </i>.<br>(מגילה י"ח א') 

<b>נזכרים ונעשים.</b> הקורא את המגילה למפרע <sup class="footnote-marker">לו</sup><i class="footnote">שהקדים הפרשיות המאוחרות. </i> לא יצא, דאמר קרא והימים האלה נזכרים ונעשים, איתקש זכירה לעשיה, מה עשיה למפרע לא, אף זכירה למפרע לא <sup class="footnote-marker">לז</sup><i class="footnote">עיין מש"כ לעיל אות ל"ב. ואמנם אינו מבואר הדמיון בכלל, דהא לא דמי למפרע דעשיה למפרע דזכירה, דגבי זכירה המובן הוא התהפכות הסדר לקרא מסופה לראשה, וגבי עשיה המובן הוא רק בהקדם הזמן. ואולי י"ל הכונה מה עשיה למפרע לא כלומר עשית הסעודה לא יתכן שֶֹיֵעָשָׂה בה סדר המאכלים למפרע לאכול בתחלת הסעודה מה שנהוג לאכול בסוף הסעודה וכן להיפך [וכמ"ש בברכות פרפרת הבאה קודם הסעודה ופרפרת שלאחר הסעודה ] כך הזכירה, כלומר הקריאה לא תהיה בהפך הסדר. </i>.<br>(שם י"ז א ) 

<b>נזכרים ונעשים.</b> מהו נזכרים ונעשים, נזכרים בקריאה ונעשים בסעודה <sup class="footnote-marker">לח</sup><i class="footnote">פשוט דמדייק שלא שייך לשון עשיה בגוף היום שאין בו תפיסה, ולכן דריש שיעשו בו דבר מענין היום, היינו שיעשו סעודה לקיים ימי משתה ושמחה, וכהאי גונא דרשו במכילתא פ' תשא הפסוק ושמרו בני ישראל לעשות את השבת כמובא ומבואר לפנינו בתורה תמימה שם. </i>.<br>(ירושלמי מגילה פ"א ה"א) 

<b>נזכרים ונעשים.</b> הובא לעיל בפסוק י"ט בדרשה היהודים הפרזים. 

<b>למשפחה ומשפחה.</b> ללמד על משפחות כהונה ולויה שמבטלין עבודתן ובאים לשמוע מקרא מגילה <sup class="footnote-marker">לט</sup><i class="footnote">ר"ל שאפילו עבודת מזבח נדחית מפני מקרא מגילה. </i>.<br>(מגילה ג' א') 

<b>משפחה ומשפחה.</b> [מכאן סמכו חכמים לומר שהכפרים מקדימין לקריאת המגילה ליום הכניסה] <sup class="footnote-marker">מ</sup><i class="footnote">עיין מש"כ בבאור ענין זה לעיל בפסוק כ"ב בדרשה כימים אות י'. </i>.<br>(ירושלמי מגילה פ"א סוף הלכה א') 

<b>מדינה ומדינה.</b> לחלק בין הערים המוקפין חומה מימות יהושע בן נון למוקפין חומה מימי אחשורוש <sup class="footnote-marker">מא</sup><i class="footnote">עיין מש"כ לעיל בפסוק י"ט בדרשה היהודים הפרזים אות ז' בבאור פרטי דרשה זו. </i>.<br>(מגילה כ' ב') 

<b>עיר ועיר.</b> לחלק בין שושן לשאר עיירות <sup class="footnote-marker">מב</sup><i class="footnote">ר"ל דאע"פ דכפי המתבאר לעיל פסוק י"ט (אות ז') דערים פרזות שאינן מוקפות חומה קורים בי"ד אבל שושן אע"פ שבכלל פרזות היא בכ"ז קורין בה בט"ו. ובגמ' כאן מפרש הטעם משום דנעשה בה הנס, והיינו שניתן להם גם ביום המחרת לעשות כדת הים להרוג בשונאיהם שני ימים ועל כרחן לא נחו עד ט"ו, וכן קבעוה לדורות. </i>.<br>(שם שם) 

<b>לא יעברו וגו'.</b> אמר רב יוסף, אסתר ברוח הקודש נאמרה, שנאמר וימי הפורים האלה לא יעברו מתוך היהודים, ורב נחמן בר יצחק אמר מהכא, וזכרם לא יסוף מזרעם <sup class="footnote-marker">מג</sup><i class="footnote">דהלשון לא יעברו, לא יסוף, משמע שהוא הודעה שכך יהיה ומניין ידעו שכך יהיה אם לא ברוה"ק. </i>.<br>(שם ז' א') 

<b>לא יעברו וגו'.</b> מלמד שאפילו אם כל המועדים יהיו בטלים אבל ימי הפורים לא יבטלו <sup class="footnote-marker">מד</sup><i class="footnote">כפי דמשמע מרמב"ם סוף הלכות מגילה הוי הפי' שזכרון הצרות מכל המועדים יהיו בטלים שלא יזכרו עוד, כמש"כ כי נשכחו הצרות הראשונות, אבל זכרון ענין פורים לעולם ישאר קיים, ואם קבלה היא נקבל, ומפי אבא מארי שליט"א שמעתי לפרש דהכונה היא דבזה חלוק נס פורים מנסי שאר המועדים, יציאת מצרים, מתן תורה וענני כבוד בסכות, דבעוד שהם היו נסים גלוים שאין להסתפק בהם, הנה נס פורים אע"פ שהכל היה מאת ה' אע"פ כן היה כל ענינו בדרך הטבע באופן שמי שלבו חלק מאמונת ה' יכול לפרש הכל בדרך הטבע, וזהו שאמר אם גם נסים גלויים כמו בכל המועדים יפסקו, אבל נסים הכמוסים בדרכי הטבע לעולם לא יבטלו וכפי שיראה בכל דור ודור המסתכל בהליכות עולם בכלל ובחיי ישראל בפרט. </i> [מדרש משלי]. 

<b>וזכרם לא יסוף.</b> מלמד שמגלת אסתר לעולם לא תבטל <sup class="footnote-marker">מה</sup><i class="footnote">למעלה מזה איתא בירושלמי שהנביאים והכתובים עתידין להבטל לעתיד לבא [ לבד מחמשה חומשי תורה], משום דכיון שאינן אלא לתוכחות ולעתיד כולם ידעו את ה' ולא יצטרכו לתוכחה, [ונראה דזה מכוון בכלל הרעיון למ"ש בנדרים כ"ב ב' אלמלא חטאו ישראל לא היה ניתן להם אלא חמשה חומשי תורה וספר יהושע בלבד משום דערכה של א"י הוא וזה ג"כ מטעם הנזכר, שלא היו צריכים לתוכחות הנביאים כיון שלא חטאו], ואמר בזה, דמגילת אסתר לעולם לא תבטל משום גודל ערך הנס, וכמשמעות הלשון לא יסוף מזרעם. </i>.<br>(ירושלמי מגילה פ"א ה"ה) 

<b>וזכרם לא יסוף.</b> מכאן קבעו לה חכמים מסכת <sup class="footnote-marker">מו</sup><i class="footnote">ר"ל מסכת בפני עצמה, שיהיה לה שם בפני עצמה, ואע"פ שאין דיניה מרובים והיה אפשר לכלכלם באיזה מסכת מסדר מועד וכמו דיני חנוכה [ובאמת מפני מעוט ענינה הוסיפו לה דינים אחרים כדי שלא תהיה זוטרתי כל כך, והוסיפו לה הרבה עניני אגדה לא כמו בחנוכה], וגם כי לא מצינו זולתה מסכת שתהיה מיוחדת למצוה שלא בא עיקרה בתורה שבכתב, אך למען שיוסיף ענינה להשתרש בלב ישראל ולא יסוף זכרה קבעו לה מסכת מיוחדה על שמה. </i>.<br>(שם פ"ב סוף הלכה ד') 


Verse 29

<b>ותכתוב אסתר.</b> מגילת פורים אין יוצאים בה עד שתהא כתובה על הספר ובדיו, מנלן, אתיא כתיבה כתיבה, כתיב הכא ותכתוב אסתר וכתיב התם (ירמיהו ל״ו:י״ח) ויאמר להם ברוך מפיו יקרא אלי את כל הדברים האלה ואני כותב על הספר בדיו <sup class="footnote-marker">מז</sup><i class="footnote">על הספר – ר"ל על הקלף, ובדיו – שחורה שמתקיים שחרותו על הקלף. </i>.<br>(מגילה י"ט א') 

<b>את כל תקף.</b> איזה תוקף – תקפו של אחשורוש <sup class="footnote-marker">מח</sup><i class="footnote">עיין מש"כ לעיל פסוק כ"ו אות כ"ו. </i>.<br>(שם שם) 

<b>אגרת הפרים.</b> אמר רב, מגילת פורים נקראת איגרת, לומר, שאם הטיל בה שלשה חוטי גידין כשרה <sup class="footnote-marker">מט</sup><i class="footnote">ר"ל שקילה לענין זה מס"ת שצריך שתהא תפורה כולה מלמטה למעלה. </i>, אמר רב נחמן, ובלבד שיהיו משולשים <sup class="footnote-marker">נ</sup><i class="footnote">פירש"י שיהא מראש התפר עד מקום תפירת הגיד כממנו ועד הגיד השני, ומן השני לשלישי כמשלישי לסוף התפר, עכ"ל. ולא הגביל מקום התפר הראשון, ולולא דבריו יש לפרש בפשיטות שיהיו מחולקין הג' גידין באורך היריעה לחלקים שוים, וכהאי גונא פירש"י בפרשה תרומה (כ"ו כ"ו) ועשית בריחים חמשה לקרשי וגו', להכנס לתוכן שתי טבעות לכל קרש משולשים בתוך עשר אמות של גובה הקרש חלק אחד מן הטבעת העליונה ולמעלה וחלק אחד מן התחתונה ולמטה וכל חלק הוא רביע אורך הקרש וכו', ואולי גם כונת רש"י כאן ג"כ כזה, ומש"כ מראש התפר ענינו מראש העמוד. </i>.<br>(שם שם) 

<b>אגרת הפרים וגו'.</b> א"ר שמואל בר יהודה [מאי דכתיב אגרת הפורים הזאת השנית], מלמד שבתחלה קבעוה בשושן ולבסוף בכל העולם <sup class="footnote-marker">נא</sup><i class="footnote">וזהו השנית ששלחה בשנה שניה לקבוע חובה לדורות בכל העולם, וע"ע בדרשה הבאה. </i>.<br>(שם ז' א') 

<b>השנית.</b> מה היה כתוב בה, לפי שכששלחו מרדכי ואסתר להגולה לקיים עליהם שני ימים הללו בכל שנה, שלחו להם, לא דיינו הצרות הבאות עלינו אלא שאתם רוצים להוסיף עלינו צרתו של המן <sup class="footnote-marker">נב</sup><i class="footnote">שיאמרו האומות שאנו שמחין במפלתן, וישתדלו לעורר גזירת המן. </i>, חזרו וכתבו להם באגרת שניה, אם מזה אתם מתייראים הרי היא כתובה בארכיוס שלהם, הדא הוא דכתיב הלא הם כתובים על ספר דברי הימים למלכי מדי ופרס <sup class="footnote-marker">נג</sup><i class="footnote">ר"ל וא"כ אין עוד הדבר חדש להם, ושוב לא ישימו לב ולא עוד יתעוררו ע"ז, ועיין בבבלי מגילה ז' א' בא ענין זה בקיצור נמרץ, ובלשון זה שבירושלמי יתבאר הלשון שבבבלי. </i>.<br>(ירושלמי מגילה פ"א ה"ה) 


Verse 30

<b>דברי שלום ואמת.</b> א"ר תנחום ואמרי לה אמר ר' אסי, מלמד למגילת אסתר שצריכה שרטוט כאמתה של תורה <sup class="footnote-marker">נד</sup><i class="footnote">פירש"י כאמתה של תורה כס"ת עצמה, עכ"ל. וזה מחוסר באור, אבל האמת נראה דדרשה זו חסרה כאן, וצ"ל כמו שהיא בשלמותה בירושלמי פ"א ה"א, נאמר כאן דברי שלום ואמת ונאמר בתורה (משלי כ״ג:כ״ג) אמת קנה הרי היא כאמתה של תורה, מה זו צריכה שרטוט אף זו צריכה שרטוט, ולפי"ז הוי כונת הלשון הרי היא כאמתה של תורה – כהתורה שנקראת אמת, ר"ל כאותו הפסוק דכתיב ביה אמת קנה, וכפירש"י. </i>.<br>(מגילה ט"ז ב') 

<b>דברי שלום ואמת.</b> ובתורה כתיב (משלי כ״ג:כ״ג) אמת קנה, מלמד למגילת אסתר שהיא כאמתה של תורה, מה תורה נתנה להדרש אף היא נתנה להדרש <sup class="footnote-marker">נה</sup><i class="footnote">ר"ל שלא נדונה כספור דברים בעלמא אלא דרוש לדקדק בה כמו בדברי התורה, ועוד בא בירושלמי כאן מה זו צריכה שרשוט אף זו וכו' וכבר בא זה בדרשה הקודמת. </i>.<br>(ירושלמי מגילה פ"א ה"א) 


Verse 31

<b>בזמניהם.</b> מגילה נקראת בי"א, בי"ב, בי"ג, בי"ד, בט"ו באדר, מנא הני מילי, דאמר קרא בזמניהם – זמנים הרבה תקנו להם חכמים, ואימא ט"ז וי"ז – ולא יעבר כתיב (פסוק כ"ז) <sup class="footnote-marker">נו</sup><i class="footnote">ענין דרשה זו כפול לעיל פסוק כ"ב בדרשה כימים ושם נתבאר כל צרכו, יעו"ש וצרף לכאן. </i>.<br>(מגילה ב' א') 


Verse 32

<b>דברי הצומות וזעקתם.</b> וסמיך ליה ומאמר אסתר קים – מאמר אסתר אין, דברי הצומות לא <sup class="footnote-marker">נז</sup><i class="footnote">ר"ל ענין הצום ג' ימים שצמו אז באותה השנה לא קבלו עליהם לדורות, ורק לזכרון נוהגין להתענות יום י"ג באדר. ואע"פ דקיי"ל במגילת תענית דאע"פ דבכלל בטלה מגילת תענית אבל חנוכה ופורים לא בטלו, וא"כ לכאורה אסורים בתענית גם לפניהם ולאחריהם, כמו דקיי"ל דבכ"מ שנאמר דלא למספד בהון אסור גם לפניהם ולאחריהם, אפ"ה נוהגים להתענות בי"ג, משום דהא דלא בטלו היינו לענין דינים שלהם בגוף הימים דלא להתענאה ודלא למספד בהם עצמן, אבל בדינים שלפניהם בטלי, ועיין בתוס' תענית י"ח ב'. </i>.<br>(שם ט"ז ב') 

<b>ונכתב בספר.</b> אמר רב, מגילת פורים נקראה ספר, לומר שאם תפרה בחוטי פשתן פסולה <sup class="footnote-marker">נח</sup><i class="footnote">רק בגידין, ואמנם אם אין גידין טוב יותר לתפרה בפשתן מאשר להניחה בלתי תפורה, ואין דרשה זו סותרת למה שדרשו למעלה פסוק כ"ט דמגילת פורים נקראה איגרת, דהכוונה דהא והא נקראת, והיינו שיש לה מעלות שבאיגרת ומעלות שבספר. </i>.<br>(שם י"ט א') 


Chapter 10



Verse 1



Verse 2



Verse 3

<b>ורצוי לרוב אחיו.</b> לרוב אחיו ולא לכל אחיו, מלמד שפרשו ממנו מקצת סנהדרין <sup class="footnote-marker">א</sup><i class="footnote">פירש"י לפי שבטל מן התורה ונכנס לשררה, עכ"ל. וצ"ל דמרצונו החפשי נכנס, דאלו מטעם המלכות הלא גזירה היא. ומבואר עוד בגמרא דגדול תלמוד תורה יותר מהצלת נפשות, דאלו מקודם [כשהיה מרדכי עוסק בתורה] היה נחשב בפסוק דעזרא (ב') לאחר ארבעה שמות, דכן כתיב שם אשר באו עם זרובבל ישוע נחמיה שריה רעליה מרדכי, ולבסוף לאחר כל ענינו של מרדכי במגילה זו ושנכנס לשררה וביטל מת"ת נחשב לאחר חמשה שמות דכתיב (נחמיה ז׳:ז׳) הבאים עם זרובבל ישוע נחמיה עזריה רעמיה נחמני מרדכי. וע"פ ענין זה אפשר לבאר מה שמצינו בקה"ר פ"ז חשיב שם גדולי ירושלים בן ציצית הכסת ונקדימון בן גוריון ובן כלבא שבוע, ובגיטין נ"ו א' חשיב ג"כ שמות אלו [לענין אחר] וחשיב את בן ציצית הכסת לאחרונה, וצריך טעם, אך בגמרא שם מבואר שהיתה כסתו מועלת בין גדולי רומי, והיינו כענין דמרדכי שנכנס לשררות, ולפי"ז י"ל דבמדרש חשיב אותו קודם שנכנס לגדולה, והגמרא – לאחר שנכנס לגדולה ומיעט בד"ת, וכעין שחשבו הכתובים את מרדכי ע"פ מצב עניניו כמבואר. </i>.<br>(מגילה ט"ז ב') 

<b>דרש טוב לעמו.</b> עיין לעיל פרשה ב' פסוק י"א בדרשה לדעת את שלום אסתר.
