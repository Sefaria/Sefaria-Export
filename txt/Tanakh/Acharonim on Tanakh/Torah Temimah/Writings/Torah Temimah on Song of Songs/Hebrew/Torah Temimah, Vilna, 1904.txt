Torah Temimah on Song of Songs
תורה תמימה על שיר השירים
Torah Temimah, Vilna, 1904
https://www.nli.org.il/he/books/NNL_ALEPH001750892

תורה תמימה על שיר השירים



Chapter 1



Verse 1

<b>שיר השירים. </b>תני, אמר ר' עקיבא, אין כל העולם כדאי כיום שנתן בו שיר השירים לישראל, לפי שכל הכתובים קודש ושיר השירים קודש קדשים <sup class="footnote-marker">א</sup><i class="footnote">ובילקוט הגירסא שכל השירים קודש, והגירסא ההיא יותר מכוונת לענין, ביחס הלשון שיר השירים. ובטעם מעלת הקדושה היתירה שבשה"ש על יתר השירים, כמו שירות משה (פ' בשלח והאזינו), ושירת דוד, י"ל משום דאותן השירות אף כי יש בהן גם רמזים וסודות, אך עכ"פ אפשר לכלכל ענינן גם בפשטות גמורה עפ"י חיצוניותן, משא"כ שה"ש חלילה להבין הדברים כמו שהן בפשטותן וחיצוניותן, דברי אהבים, ולכן בדין הוא שיהיה קודש קדשים, אחרי כי כולו סוד קודש ונעלה. <br>וגם י"ל עפ"י מ"ש במדרש [מובא בדרשה הסמוכה], לפי שבכל השירים או הקב"ה מקלס לישראל או ישראל מקלסין אותו, שירת משה הוא אומר זה אלי וגו' ובשירה אחרת הוא מקלס להם ירכיבהו וגו', ברם הכא הוא מקלס לישראל כו', וישראל מקלסין לו וכו', ולכן אמר כאן, לפי שכל השירים [שמכלכלים רק קלוס מצד אחד] קודש, ושיר השירים [ששני קלוסים משני הצדדים באו בו] קודש קדשים, כלומר קדושה מוכפלת. ובא המבטא "קדש קדשים" בלשון המדרש כהוראתו בכה"ק, להפליג את הקדושה ולהאדירה. וע"ע לקמן אות ד' ואות י'. </i> [ידים פ"ג מ"ה]. 
<b>שיר השירים. </b>ת"ר, הקורא פסוק של שיר השירים ועושה אותו כמין זמר מביא רעה לעולם, מפני שהתורה חוגרת שק ועומדת לפני הקב"ה ואומרת לפניו, רבש"ע, עשאוני בניך ככנור שמנגנים בו לצים <sup class="footnote-marker">ב</sup><i class="footnote">נראה דהוא הדין גם בפסוק אחר משאר כתבי הקודש, ותפס פ' של שה"ש מפני שהפסוקים שלו לפי פשטותן עלולים יותר לעשותן כדברי לצנות וזמר, ועי' מש"כ באות הקודם. </i>.<br>(סנהדרין ק"א א') 
<b>שיר השירים. </b>מהו שיר השירים – המשובח שבשירים, המעולה שבשירים, המסולסל שבשירים <sup class="footnote-marker">ג</sup><i class="footnote">מסולסל הוא מענין רוממות וכבוד נעלה, והוא מלשון הכתוב (משלי ד' ח') סלסלה ותרוממך, ובלשון חז"ל (קדושין ע"ח ב') נהגו הכהנים סלסול בעצמן, כלומר מעלה יתירה. ויתכן דדריש שיר השירים כמו נשיא נשיאי הלוי (פ' במדבר), או מלך המלכים וכדומה. </i>, מאי טעמא, לפי שבכל השירים או הקב"ה מקלס לישראל או ישראל מקלסין אותו, בשירת משה הוא אומר זה אלי ואנוהו ובשירה אחרת הוא מקלס להם, ירכיבהו על במתי ארץ (פ' האזינו), ברם הכא הוא מקלס לישראל, הנך יפה רעיתי (א' ט"ו), וישראל מקלסין לו – הנך יפה דודי אף נעים (א' ט"ז) <sup class="footnote-marker">ד</sup><i class="footnote">ותהיה לפי"ז הכונה בשיר השירים כפולה – שיר המעולה בתכנו מכל השירים וגם שיר שהוא כלול מענין שני השירים של משה, שבהם הקלוס מצד אחד וכאן משני צדדין. <br>ודע דבתרגום יונתן כאן איתא: "עסרתי שירתא אתאמרו בעלמא הדין, שירא דין משבח מן כולהון וצ"ל דגם כונת המדרש המשבח שבשירים הוא לעשרת השירים הנפרטים בתר"י, ורק הביא אך שנים מהם לדוגמא על הבדל השיר הזה משארי השירים. ועי' מש"כ באות א'. </i>.<br>(מ"ר) 
<b>שיר השירים. </b>שיר חד, השירים תרי, מלמד ששלשה שירים אמר שלמה <sup class="footnote-marker">ה</sup><i class="footnote">מה שאומר שיר חד השירים תרין, הוא ע"ד הדרשה הרגילה בגמ' ימים שנים, וכונת הדרשה הסתומה קצת תראה לנו ע"י הדרשה המתנגדת לה, וז"ל המדרש: ר' איבו ור' יהודה, ר"א אמר שיר חד השירים תרין הא תלתא, ור"י אמר שה"ש כולה חד ואילין תרתין אחרניאתא כו' עכ"ל. מדברי ר' יהודה המבוררים נראה, כי מה שאמר ר' איבו שיר חד כו' הא תלתא, הכונה כי שלשה שירים באו בספר הזה, ויהיה אפוא שעור הכתוב – שיר אשר לשלמה, השירים אשר לשלמה הא תלתא, ועיקר כונתו הוא, שיר המחֻבָּר מכמה שירים (ועי' ביפה קול). ולדעת ר"י הכונה השיר הזה הוא המשֻבָּח שבשירי שלמה עצמו, כלומר משני שיריו האחרים, ובמדרש קורא בשם את שני שיריו אלה עי"ש. ואנחנו הבאנו את הדרשה בסגנון כזה הסובל את דעות שניהם יחדו. </i>.<br>(שם) 
<b>שיר השירים וגו'. </b>אמר ליה הקב"ה לשלמה, לפי שדרשת וחקרת אחר דברי תורה, לפיכך אין אני מקפח שכרך ואני משרה עליך רוח הקודש, מיד כתב ספריו משלי קהלת ושיר השירים <sup class="footnote-marker">ו</sup><i class="footnote">הא שדרש אחר ד"ת נסמך על מ"ש בקהלת ונתתי את לבי לדרוש ולתור בחכמה. והנה לכאורה הו"ל לשלם לו מדה כנגד מדה, לפתוח לו שערי חכמה בתורה, וי"ל דמדה זו כבר נשתלמה לו מזכות אחרת, במה שנתן לו הקב"ה לברור לו אחת מן הסגולות החומריות והוא בחר בנפש חכמה, ועבור זה הבטיח לו הקב"ה לתת לו לב חכם ונבון כמפורש בס' מלכים א' (ג'), ולכן שוב לא היה לו עתה להוסיף מעלה זו כאן, ולכן הוסיף לו עוד מעלות רוח הקודש שהיא ג"כ מעין חכמת הנפש העליונה. – <br>והנה יש להעיר, דדעת האומר כאן: לפי שדרשת וחקרת אחר דברי תורה, דמשמע שע"י שלמד בעצמו, ודעת ר' יודן האומר שע"י שאמר [שלמה] ד"ת ברבים [עי' בדרשה הסמוכה] דמשמע ע"י שלימד לאחרים, תליא בגירסת הראשונים בב"ק דף י"ז ע"א, דלגי' רש"י ודעימיה הוי למד גדול מלמד ולגירסת השאלתות (מובא שם בתוס' וכ"ה גי' ר"ח) הוי לָמַד גדול מלִמַּד הדרשה הראשונה היא כדעת השאלתות והשניה כדעת רש"י. </i>.<br>(שם) 
<b>שיר השירים וגו'. </b>א"ר יודן, מנין אתה אומר שכל מי שאומר דברי תורה ברבים זוכה שתשרה רוח הקודש עליו – משלמה, שעל ידי שאמר דברי תורה ברבים זכה ששרתה עליו רוח הקודש ואמר שלשה ספרים, משלי קהלת ושיר השירים <sup class="footnote-marker">ז</sup><i class="footnote">זה שלמד תורה ברבים מתבאר ממש"כ בקהלת ויותר שהיה קהלת חכם עוד לימד דעת את העם אזן וחקר תקן משלים הרבה, וכן מתבאר ממה שאמרה לו מלכת שבא אשרי אנשיך העומדים לפניך תמיד השומעים את חכמתך (מ"א י'). </i>.<br>(שם) 
<b>אשר לשלמה. </b>כל שלמה האמור בשיר השירים קודש – שיר למי שהשלום שלו, חוץ מזה (ח' י"ב) האלף לך שלמה – לדידיה, ומאתים לנוטרים את פריו – רבנן <sup class="footnote-marker">ח</sup><i class="footnote">הבאור הוא, שהותיר מישראל מלצאת למלחמה חלק ששי [ומלבר] מאלף שהם מאתים לנוטרים את פריו שהם רבנן, לפי שאסור לעשות אנגריא [עבודת המלכות] בתלמידי חכמים, ולכן שם שלמה זה הוא פשוט דקאי על שלמה המלך, ועי' שם בגמ'. <br>והנה בגמ' כאן הלשון, שיר למי שהשלום שלו, והכונה להפסוק שלפנינו, ובש"ס כ"י איתא מפורש, שיר השירים אשר לשלמה, שיר למלך שהשלום שלו, אבל יותר נכון הוא כמו שהוא בילקוט כאן (ח), דליתא למלת שיר, כי על כל השמות שלמה שבספר הזה קאי, וכן ליתא בפי' ר"ח, ואנחנו קבענו הדרשה בפעם הראשונה שנזכר השם הזה. <br>וכתב הרשב"א דענין הקדושה משמות שלמה שבשה"ש אינו לענין שאין נמחקין כשנכתבו באיזה טעות אלא שמשביעין בהם. ויתכן דטעמו בזה, משום דכיון דעיקר חידוש זה בא מדרשה, משא"כ ע"ד הפשט, לכן לא תפסי קדושתן כ"כ עד שישתוו בכל לשמות הקודש המפורשים, ואדרבה, דרוש לעשות איזה חילוק דין ביניהם. </i>.<br>(שבועות ל"ה ב') 
<b>אשר לשלמה. </b>כשם שאמר דוד שירים שנאמר (שמואל ב כ״ב:א׳) וידבר דוד את דברי השירה הזאת כך אמר שלמה שירים, שנאמר שיר השירים אשר לשלמה <sup class="footnote-marker">ט</sup><i class="footnote">אשמעינן זה דזה אחד מן הדברים שהיה שלמה דומה לדוד אביו, וחשיב כל אלה הדברים במ"ר כאן, והוא ע"ד מש"כ תחת אבותיך יהיו בניך, וכן כמ"ש בעדיות האב זוכה לבן בחכמה. </i>.<br>(מ"ר) 
<b>אשר לשלמה. </b>שלשה ספרים כתב שלמה, משלי קהלת ושה"ש, ואיזה מהם כתב תחלה, א"ר יונתן, שה"ש תחלה, שכן דרך הארץ, כשאדם נער אומר דברי זמר, הגדיל אומר דברי משלים, הזקין איטר דברי הבלים <sup class="footnote-marker">י</sup><i class="footnote">כלומר כשהזקין אדם מתחיל לההביל ולבטל את עניני ותענוגי עוה"ז כמבואר בס' קהלת, ומה שאמר כשאדם נער אומר דברי זמר, דמוסב על שה"ש, אין הכונה שעשה שה"ש למין זמר, אלא שמביע רעיוניו בנוסח לשון זמר, ועיין בהקדמת הראב"ע לשה"ש. <br>ודע דאע"פ שמבואר כאן ששה"ש אמר מקודם משלי וקהלת אעפ"כ קי"ל בב"ב י"ד ב' דסדרן של כתובים [לענין כתיבה] הוא משלי קהלת ושה"ש, ולכאורה הוא פלא, שזה לא על סדר כתיבתן, וכנראה הרגיש רש"י שם בזה וכתב וז"ל, משלי וקהלת שניהם דברי חכמה, עכ"ל. ור"ל לפיכך צריך שיהיו סמוכין זל"ז, אכן עדיין צ"ע למה לא יקדים להם שה"ש, ונראה כונתו עפ"י מש"כ הרמב"ם ספ"ד מדעות דאין ראוי לאדם לטייל בפרדס, היינו בחכמת הנסתר, קודם שמלא כרסו בחכמת התורה הנגלית, וכ"מ בחגיגה י"ג א' אין מוסרין סתרי תורה אלא למי שיש בו ה' דברים יעוי"ש, אבל התורה הנגלית כל הרוצה ללמוד בא ולומד, וא"כ לענין למוד קדמי משלי קהלת שהם ענינים נגלים לשה"ש שהוא כולו נסתר כמש"כ לעיל אות א' יעוי"ש. ופשוט י"ל דסתמה דברייתא דב"ב היא אליביה דר' חייא דהוא פליג כאן במדרש אדרשה שלפנינו וז"ל. "תני ר' חייא רבה רק לעת זקנת שלמה [ובסדר עולם פט"ו מוסיף סמוך למיתתו] שרתה עליו רוה"ק ואמר ג' ספרים משלי וקהלת ושה"ש", וא"כ כתב שלשתן כאחת וכש"א שם במדרש, אמנם דברי רש"י בב"ב "שה"ש, נראה בעיני שאמרו לעת זקנתו" הם דלא כמאן, וצ"ע. </i>.<br>(מ"ר) 

Verse 2

<b>ישקני. </b>אמר ר' אילא, יש דברים שמשיקין עליהם את הפה כמו שנאמר ישקני מנשיקות פיהו <sup class="footnote-marker">יא</sup><i class="footnote">היא כמ"ש (מנחות צ"ט א') דבר זה אסור לומר בפני עם הארץ, וכן אין מגלין אלא לצנועין.
</i>.<br>(ירושלמי ע"ז פ"ב ה"ז)

<b>ישקני. </b>מהו ישקני – יזיינני, יטהרני, ידבקני, ישקני. יזיינני – כמש"נ (ד"ה א' י"ב) נושקי קשת, ונמשלו דברי תורה לזיין שמתקיים לבעליו בשעת מלחמה כך ד"ת מתקיימין למי שעמל בהן כל צרכן <sup class="footnote-marker">יב</sup><i class="footnote">הלשון שמתקיים לבעליו כך ד"ת מתקיימין פירושו מגין ומציל, וכמו אין עומדין לו לאדם בשעת דחקו. והכונה כאן שצרורה ומונחת לקיום לעת שיהיה דרוש להשתמש בזכותה, אבל קשה לפרש דקאי על התורה עצמה שהיא מתקיימת במי שעמל בה, יען דאין זה מקביל להקיום דכלי זיין דשם מוסב על הבעלים, ועוד דהו"ל במי שעמל ולא למי.
</i>, יטהרני – כמש"נ (ישעיהו ל״ג:ד׳) כמשק גבים, כאדם שמשיק שני גבין זה על זה <sup class="footnote-marker">יג</sup><i class="footnote">לשון המשנה דפ"ב דביצה משיקין המים לטהרן, והכונה משיק שני גבים מדבק שני בורות יחד כדי שיהיה בשניהם יחד שיעור מקוה לטהר.
</i>, ידבקני, כמש"נ (יחזקאל ג׳:י״ג) וקול כנפי החיות משיקות אשה אל אחותה. ישקני – יוציא לי קול נשיקות מתוך פיהו.<br>(מ"ר)

<b>ישקני וגו'. </b>תניא, בשעה שלמד משה תורה לישראל, אמרו ישראל, מה משה בשר ודם עובר אף תלמידו עובר ולואי יגלה לנו הקב"ה פעם שנית ולואי ישקני מנשיקות פיהו <sup class="footnote-marker">יד</sup><i class="footnote">הלשון אף תלמודו עובר הכונה משתכח, מפרי שהוא בא ממקור עובר, משא"כ אם בא ממקור נצחי יש לו קיום נצחי.
</i>.<br>(שם)

<b>ישקני וגו'. </b>תניא, א"ר עזריה, מנין אתה אומר כשם שנפשו של משה ושל אהרן ושל מרים יצאו בנשיקה <sup class="footnote-marker">טו</sup><i class="footnote">משום דבכולם כתיב שמתו על פי ה', ומבואר זה לפנינו בתו"ת בפ' חקת במיתת מרים ובס"פ ברכה במיתת משה.
</i> כך נשמת כל הצדיקים יוצאת בנשיקה ת"ל ישקני מנשיקות פיהו, אם עסקת בדברי תורה ששפתיך מנושקות סוף שהכל מנשקין לך על פיך <sup class="footnote-marker">טז</sup><i class="footnote">ר"ל ואפי' הקב"ה לכשתבא עת הסתלקות הנפש מן הגוף. ופשוט דמדייק כפל המלות ישקני מנשיקות דהול"ל ישקני מפיהו, ולכן דריש ישקני מנשיקות פיהו מאותן הנשיקות שרגיל פיהו לנשק, והם הנשיקות לצדיקים בשעת סלוקם.
</i>.<br>(מ"ר)

<b>מנשיקות פיהו. </b>תניא, רבי יהושע בן לוי אומר, כל עשרת הדברות מפי משה שמעו ישראל, לבד מן אנכי ולא יהיה לך אלהים אחרים מפי הקב"ה שמעו <sup class="footnote-marker">יז</sup><i class="footnote">כי שונה הוא לשון שתי הדברות האלה מיתר הדברות, שאלה הם מדברים בעדם, אנכי, הוצאתיך, על פני, ויתר הדברות הם בלשון נסתר, לא תשא שם ה' כי לא ינקה ה', וניכר שמשה אמרם על שם הקב"ה.
</i>, הדא הוא דכתיב ישקני מנשיקות פיהו, מנשיקות ולא כל הנשיקות <sup class="footnote-marker">יח</sup><i class="footnote">ידוע הוא דהמ' מורה על חלק מהשלמות, וכמו שדרשו בר"פ ויקרא בפסוק מן הבקר ולא כל הבקר ועוד הרבה. וביחס הכונה לכאן – מדברות ולא כל הדברות. ועיין לפנינו בתו"ת ר"פ ברכה בפ' תורה צוה לנו הובא ג"כ דרשה כזו.
</i>.<br>(שם)

<b>כי טובים דדיך. </b>תניא, דברי תורה דומין זה לזה, דודין זה לזה, קרובים זה לזה, כמש"נ (פ' בהר) או דודו או בן דודו יגאלנו <sup class="footnote-marker">יט</sup><i class="footnote">דריש דודיך בכנוי לתורה כפי שיתבאר. ומה שכינה דודיך בלשון רבים י"ל דדריש כמו שדרשו חז"ל (יומא כ"ח ב') עה"פ שנאמר באברהם וישמור משמרתי וגו' ותורותי, שתי תורות, אחת תורה שבכתב ואחת תורה שבע"פ, וה"נ כן. ומפרש למה יכוון כנוי זה אל התורה – מפני שדומין זל"ז, דודין זל"ז וקרובין זל"ז, והבאור הוא, מפני שכל ענין שבתורה אפשר ללמד ממנו גם לענין אחר, אע"פ שלכאורה אין להם כל שייכות זל"ז, ייען כי עפ"י איזו סברא כללית והיקש הגיוני וכלל אחד שבזה ושבזה מתקרבים הענינים, כנודע. או שמכוין להדמיון והקורבה שמשתי התורות, שבכתב ושבע"פ זל"ז. והבאור הוא, כי כידוע יש שלש הוראות להשם דודים: א) לשני אנשים השוים בתכונת נפשם ובהלך רוחם, ועי"ז רצוים המה איש בעיני רעהו, וכמ"ש שתו ושכרו דודים (שיר ה' א'), וזהו שאמר דומין זה לזה. ב) לתענוגי איזו אהבה, וכמ"ש נרוה דדים (משלי ז' י"ח) וזהו שאמר דודין זה לזה. ג) לקרובי משפחה, וכמו שהביא הפסוק או דודו וגו' דשם איירי בדין גאולה בזכות קרבת משפחה, וזהו שאמר קרובים זה לזה, וכל הדברים האלה ישנם בד"ת.
</i>.<br>(שם)

<b>כי טובים דדיך וגו'. </b>אמר ליה ר' יהושע לר' ישמעאל, ישמעאל אחי, האיך אתה קורא, כי טובים דודיך מיין או כי טובים דּוֹדַיִךְ, אמר ליה, כי טובים דּוֹדַיִךְ, אמר ליה, אין הדבר כן, שהרי חבירו מלמד עליו – לריח שמניך טובים <sup class="footnote-marker">כ</sup><i class="footnote">כונת השאלה והתשובה היא, כי הוא שאל אם קורין דודיך בלשון זכר, והוי לפי"ז מאמר זה מוסב מישראל להקב"ה, או כמו דודייך בלשון נקבה, והוי מאמר זה מוסב מהקב"ה לישראל, ויהיה המשך הכתוב שאומרת כנסת ישראל ישקני הקב"ה מנשיקות פיהו כי כך אמר לי הוא כי טובים דודייך מיין, והשיב לו ר' ישמעאל שקורין כמו דודייך בלשון נקבה, וכמבואר. וטעמו בהכרח פי' זה משום דהכי מסתבר, שהרי רישא דקרא פתח בנסתר – ישקני, וסופי' בנוכח – דודיך, אלא ע"כ הכי קאמר קרא, שאמרה כנ"י ישקני וגו', שכך אמר לי הקב"ה כי טובים דודייך, וכמש"כ למעלה, ואמר לו ר' יהושע, שאין הדבר כן, שהרי חבירו, כלומר, הפ' הסמוך לו, לריח שמניך טובים, מלמד עליו שהוא לשון זכר, שמסיים על כן עלמות אהבוך שלא שייך לומר לנקבה, ולכן המשך הלשון כולו מישראל להקב"ה, כפי שנתבאר, וכפי שיתבאר עוד בסמוך בבאור הלשון עלמות אהבוך.
<br>והנה בגמ' כ"י (עיין דקדוקי סופרים) הגירסא כאן "האיך אתה קורא כי טובים דודיך מיין או כי טובים דודייך מיין, א"ל כי טובים דודייך מיין וכו"', ואם הגירסא הזאת [בהוספת המלה מיין גם באופן הב' מהשאלה גם בהתשובה] נכונה היא אזי יתכן לפרש דברי המשנה באופן אחר [ודרוש רק לתקן במקום דׁוַדִיךְ (שבא כפי הפי' הרגיל) – דוׁדֶיךָ], וזהו, דהנה הכתוב הזה סובל ב' פירושים: א) כי טובים דודיך יותר מיין [והמ"ם הוא מ' היתרון] ותהי נגינתו כּי-טובִים דּוׁדֶיךָ מִיָיִן. ב) כי טובים דודיך שהם מתוך היין, כלומר מתוך המשתה, [כן פי' ר' יוסף קרא וכן פירשו במדרש את הפ' דלקמן נזכירה דׁדֶיךָ מיין וכבדרשות הבאות להלן. והמ"ם הוא יחס שממנו], ותהי נגינתו אפוא כִּי-טוׁבִים דּוׁדֶיךָ מִיָיִן, וזאת היתה שאלת ר' יהושע אם המלה טובים היא במשרת ודודיך במפסיק וכפי' הא' או כי המלה טובים היא במפסיק וכפירוש הב'. אמנם רק בדבור בפה נכֶּרַת כונת השואל והמשיב עפ"י הטעמת המדברים, אבל במשנה אין הכונה נכרת בקריאה זו או זו, ולכן הבינו כלם כי הכונה אל הקריאה דוׁדֶיךָ או דוׁדַיִיךְ, והשמיטו המלה מיין בב' פעמים האחרונות למען הטעים את הדברים. והנה עפ"י המבואר בבבלי כאן דף ל"ה היתה כונת ר' יהושע לאמר לו כי אין לבקש טעם לדברי סופרים, וכמו שאין לבקש טעם לכמה מדברי תורה, דגזרת הכתוב הוא, ומכש"כ הוא, דחביבין ד"ס יותר מיינה של תורה, ור' ישמעאל השיב לו דרק אז
<br>חביבין ד"ס אם הם מתוך יינה של תורה, כלומר שיש להם רמז בתורה, ואם אין רמז כזה יש לבקש טעם ; וע"ז השיב לו ר' יהושע אין הדבר כן שהרי חבירו מלמד עליו לריח שמניך טובים והפירוש שם מוכרח: כי על השמנים הטובים בריחם הנה שמך הטוב נעלה עליהם כשמן תורק, ומזה נראה כי הכונה גם בטובים דודיך מיין כי דודיך הם יותר טובים מהיין. ובזה ריחא ג"כ מה שהקשו בירושלמי דהיה לו להפליגו בה' מקראות שאין להם הכרע, דגם כאן המלה דודיך אין לה הכרע וכמו שכתבתי.
</i>.<br>(ע"ז כ"ט ב')

<b>טובים דדיך מיין. </b>כי אתא רב דימי אמר, אמרה כנסת ישראל לפני הקב"ה, רבש"ע, עריבים עלי דברי דודיך יותר מיינה של תורה <sup class="footnote-marker">כא</sup><i class="footnote">נסמך על הדרשות הבאות דיין הוא כנוי לגוף התורה ודודיך לדברי סופרים המבארים את התורה שבכתב, ואמר שעריבים עלי דברי סופרים יען כי על פיהם תתבאר התורה הכתובה ובלעדה היא מחוסרת באור וכפי שיתבאר עוד. ועיקר טעם כנוי יין לגוף התורה, היינו תורה שבכתב, יש לבאר ע"פ המבואר במשנה חגיגה י' א' הלכות שבת חגיגות ומעילות הם כהררים התלוים בשערה שהן מקרא מועט והלכות מרובות, ר"ל שבתורה גופה באו רק בקצור מופלג, והחכמים בארו ופרשו וחדשו הלכות רבות, ולכן נמשלה התורה עצמה ליין, דגם היין הטוב טבעו להמזג במזיגה רבה מן הצד, כמ"ש (שבת ע"ז א') כל חמרא דלא דרי על חד תלת מיא לאו חמרא הוא.
</i>.<br>(ע"ז ל"ה א')

<b>טובים דדיך מיין. </b>אמר רבי יודא בן פזי, חביבים דברי סופרים מדברי תורה, שהרי ר' טרפון אלו לא קרא ק"ש כלל לא היה עובר אלא בעשה, ועל ידי שעבר על דברי בית הלל נתחייב מיתה על שם (קהלת י׳:ח׳) ופורץ גדר ישכנו נחש, הדא הוא דכתיב כי טובים דודיך מיין <sup class="footnote-marker">כב</sup><i class="footnote">גם דרשה זו תתבאר עפ"י היסוד דיין הוא כנוי לגוף התורה שבכתב ודודיך לדברי סופרים כמש"כ באות הקודם. וכלל ענין אגדה זו מכוון למ"ש בבבלי ברכות י' ב' ב"ש אומרים בערב כל אדם יטה ויקרא ק"ש ובבקר יעמוד שנאמר ובשכבך ובקומך, וב"ה אומרים כל אדם קורא כדרכו, א"ר טרפון, אני הייתי בא בדרך והטתי לקרות כדברי ב"ש וסכנתי בעצמי מפני הלסטים, אמרו לו, כדאי היית לחוב בעצמך שעברת על דברי ב"ה.
</i>.<br>(ירושלמי סנהדרין פי"א ה"ד)

<b>טובים דדיך מיין. </b>חברייא בשם ר' יוחנן אמרי, חביבין דברי סופרים מדברי תורה, שכן האומר אין תפלין לעבור על דברי תורה פטור <sup class="footnote-marker">כג</sup><i class="footnote">ר"ל שהורה שהיא מצוה ואמר שאפ"ה פטור ממנה, פטור, משום דאין זו הוראה, דזיל קרי בי רב הוא, [אבל בכיחש ואמר שאינה מצוה מין הוא].
</i>, חמש טוטפות להוסיף על דברי סופרים חייב <sup class="footnote-marker">כד</sup><i class="footnote">כל דבר שאינו מפורש ממש בתורה נקרא מדברי סופרים, ומספר ארבע טוטפות [פרשיות] אינו מפורש ממש בתורה, רק חז"ל למדוהו מדרשה כנודע הדרשה טוטפת, טט בכתפי שתים, פת באפריקי שתים.
</i>, הדא הוא דכתיב כי טובים דודיך מיין <sup class="footnote-marker">כה</sup><i class="footnote">כמש"כ בדרשות הקודמות דיין כנוי לגוף התורה הכתובה ודודיך לתורה שבע"פ לדברי סופרים.
</i>.<br>(ירושלמי ע"ז פ"ב ה"ז)

<b>טובים דדיך מיין. </b>נמשלו דברי תורה ליין, מה יין משמח את הלב, כמש"כ (תהילים ק״ד:ט״ו) ויין ישמח לבב אנוש, כך דברי תורה משמחין את הלב, שנאמר (שם י"ט) פקודי ה' ישרים משמחי לב <sup class="footnote-marker">כו</sup><i class="footnote">וע' בתענית ז' א' מסביר דמיון התורה ליין בענין אחר, וכאן י"ל דלכן דימה בענין שמחה ע"ש ענין הכתוב כי טובים דודיך שהוא מענין הרחבת הלב ושמחת הנפש, וע"ע מש"כ לעיל אות כ"א.
</i>.<br>(מ"ר)

<b>טובים דדיך מיין. </b>דודיך אלו האבות <sup class="footnote-marker">כז</sup><i class="footnote">כמש"כ (ירמיהו י״א:ט״ו) מה לידידי בביתי, ודרשוהו (מנחות נ"ג ב') על אברהם, וכן מצינו בענין ידידות וחשק מהקב"ה לכל האבות, כמש"כ (פ' עקב) רק באבותיך חשק ה', וע"ע באות הבא.
</i>, מיין אלו הנשיאים <sup class="footnote-marker">כח</sup><i class="footnote">אפשר הכונה דנשיאים היינו הזקנים שהיו במספר שבעים כמספר שם יין [ודריש כמו בדרשה הבאה השם יין בגמטריא] ואע"פ שהיו חשובים הרבה לפני המקום כמש"כ אספה לי שבעים איש וגו' ואצלתי מן הרוח אשר עליך ושמתי עליהם, בכ"ז כשהיה משה מעורר רחמי הקב"ה היה מזכיר זכות האבות ולא זכות הזקנים, ודריש בזה כי טובים דודיך אלו האבות אם שהם רק שלשה וכמ"ש בברכות אין קורין אבות אלא לשלשה, מיין – משבעים זקנים עם שהם שבעים. ובילקוט הגירסא אלו אמהות. וי"ל ביחס תואר יין להן עפ"י הכתוב אשתך כגפן פוריה, וכן בלשון המשנה (נדה פ"ה מ"ז) משלו חכמים את האשה לגפן, והכונה שגדול זכות האבות מזכות האמהות, מפני שהם בעלי תורה ומצוה בחיוב. ויתכן שהיה כתוב במדרש אלו הנשים ונשתרבב בטעות אלו הנשיאים.
</i>, דבר אחר, דודיך אלו הקרבנות, מיין אלו הנסכים <sup class="footnote-marker">כט</sup><i class="footnote">ר"ל כי טובים דודיך אלו הקרבנות, ומכונים בשם דודיך שהוא כמו שם נרדף עם שם קרבן ששניהם ענין התקרבות להקב"ה כמ"ש ריח ניחח לה', והם טובים מנסכים שהמביא קרבן בלא נסכים נחשב קרבן משא"כ נסכים לבד, וע' מנחות ט"ו ב'.
</i>.<br>(שם)

<b>טובים דדיך מיין. </b>דודיך אלו ישראל, מיין – מיין עשרה – י' עשרה, נ' חמשים, הרי שבעים, אלו שבעים אומות <sup class="footnote-marker">ל</sup><i class="footnote">דריש נוטריקון זה כדי להסביר הנחת שם יין על אוה"ע.
</i>, ללמדך שחביבין ישראל לפני הקב"ה יותר מכל האומות <sup class="footnote-marker">לא</sup><i class="footnote">ר"ל יען שגם האומות חביבין לפניו כמש"כ אף חובב עמים וגו', ועיין סנהדרין ל"ז ב' מעשה ידי טובעין בים וכו' אלא שישראל חביבים מכולם.
</i>.<br>(מ"ר)


Verse 3

<b>לריח שמניך טובים. </b>דרש רב נחמן ברי' דרב חסדא, מאי דכתיב לריח שמניך טובים וגו', למה ת"ח דומה לצלוחית של פלייטון, מגולה ריחה נודף, מכוסה אין ריחה נודף <sup class="footnote-marker">לב</sup><i class="footnote">והיינו דכתיב שמן תורק שמך כשמגלין אותה ומריקין שמנה, וכשתלמד תורה אז יצא לך שם. וטעם הדיוק מלשון זה הוא משום דהול"ל שמן תורק ריחך.
</i>, ולא עוד אלא דברים שמכוסים ממנו מתגלין לו, שנאמר על כן עלמות אהבוך, קרי ביה עלומות ולא עוד אלא שמלאך המות אהבו, שנאמר עלמות אהבוך קרי ביה על מות <sup class="footnote-marker">לג</sup><i class="footnote">על מות, ר"ל זה הממונה על מות. וענין האהבה י"ל כמ"ש בשבת ל' א' שכל זמן שהיה דוד עוסק בתורה לא שלט בו מלאך המות לטול נשמתו, וזהו האהבה – שמניחו בחיים.
</i>, ולא עוד אלא שנוחל שני עולמות, עוה"ז ועוה"ב שנאמר עלמות קרי ביה עולמות.<br>(ע"ז ל"ה ב')

<b>לריח שמניך טובים. </b>רבי ינאי בריה דרבי שמעון אומר, כל השירים שאמרו לפניך האבות ריחות היו, אבל אנו שמן תורק שמך, כאדם המריק מכלי לכלי חבירו <sup class="footnote-marker">לד</sup><i class="footnote">הכונה כי לפני זה הודו והללו לה' רק על נפלאותיו בבריאת השמים והארץ והשגחתו הנאמנה וזה רק כריח שמן טוב מפני שלא ראו עוד בעיניהם נסים גלויים כמו הדורות שאחריהם, והשיר הזה נאמר על הנסים הפרטיים אשר ראו ישראל במצרים ועל הים ומת"ת וזה כמריק השמן מכלי אל כלי שהעבירו אז כל תהלות ה' הנודעות לעליונים לעולם השכל שהכל יכירום וידעום.
</i>, כל המצות שעשו לפניך האבות ריחות היו, אבל אנו שמן תורק שמך, רמ"ח מצות עשה ושס"ה מצות לא תעשה <sup class="footnote-marker">לה</sup><i class="footnote">גם כאן הכונה כי עד מ"ת לא היו כדאי עדיין לקבל התורה בשלמותה ומה שקימו היה רק כמו בריח, אבל עתה שנתנה לנו התורה בשלמותה נשגב שמך כשמן תורק המורק הכל מכלי אל כלי.
</i>.<br>(מ"ר)

<b>לריח שמניך טובים. </b>[מהו שמניך], רבי תנחום ב"ר חייא אומר שני שמנים הן, שמן כהונה ושמן מלכות, ורבנן אמרי שתי תורות הן, תורה שבכתב ותורה שבעל פה <sup class="footnote-marker">לו</sup><i class="footnote">והתורה נמשלה לשמן כמבואר בתענית ז' א' ובמ"ר כאן כפי שיובא בסמוך. ודריש מה דלא כתיב שמנך, ביחיד.
</i>.<br>(שם)

<b>לריח שמניך טובים. </b>רבי יוחנן פתר קרא באברהם אבינו, אמר ליה הקב"ה לאברהם, אברהם, הרבה מצות ומעשים טובים יש לך, טלטל עצמך בעולם ושמך מתגדל בעולמי, הדא הוא דכתיב (פ' לך) לך לך מארצך וממולדתך והדר ואעשך לגוי גדול <sup class="footnote-marker">לז</sup><i class="footnote">ונמשל בזה לשמן כי כמו שהשמן כשמתרוקן מכלי אל כלי ריחו נודף, כך כשתנוע ממקום למקום יתגדל שמך בעולם.
</i>,

<b>על כן עלמות אהבוך. </b>אמר ליה הקב"ה, הא לך עולמות הרבה, הדא הוא דכתיב (שם) ואת הנפש אשר עשו בחרן, ומהו זה ־־ אלו הגרים שגיירו <sup class="footnote-marker">לח</sup><i class="footnote">יתכן דרומז למ"ש כל המקיים נפש אחת מישראל כאלו קיים עולם מלא. ואם בקיום הגוף כך, כש"כ בקיום הנפש וזכותו, ולפי"ז אם הכניס כמה גרים תחת כנפי השכינה הרי קיים כמה עולמות ויש לו זכות כולם. ובעיקר דרשה זו מפסוק ואת הנפש אשר עשו עיין מש"כ בחבורנו תו"ת ר"פ לך.
</i>.<br>(שם)

<b>שמן תורק שמך. </b>א"ר יודן, שמן תורק שמך, שמך מתגדל על כל מי שהוא עוסק בשמנה של תורה, הדא הוא דכתיב (ישעיה ט') וחובל עול מפני שמן – חובל עולו של סנחריב מפני חזקיהו וסיעתו שהיו עוסקין בשמנה של תורה <sup class="footnote-marker">לט</sup><i class="footnote">הבאור הוא, כי בעלמא דרך העול לחבל את משמן הבשר, אבל בדברי תורה יחובל העול מפני שמנו של תורה וכדמפרש, וכמ"ש באבות כל המקבל עליו עול תורה מעבירין מעליו עול דרך ארץ, והיינו שעול תורה מתגבר על עול ד"א ומעבירן, והוי הפי' שמן תורק שמך כמו למען שמך.
</i>.<br>(מ"ר)

<b>שמן תורק שמך. </b>נמשלו דברי תורה לשמן, מה שמן תחלתו מר <sup class="footnote-marker">מ</sup><i class="footnote">כלומר הזיתים קודם כתישה.
</i> וסופו מתוק, כך ד"ת (איוב ח׳:ז׳) והיה ראשיתך מצער ואחריתך ישגא מאד <sup class="footnote-marker">מא</sup><i class="footnote">דמפרש ראשיתך מצער מלשון מן צער, וע"ד המשנה דאבות כך היא דרכה של תורה וכו' וחיי צער תחיה, וכל זה בעת שרוכשים את למוד התורה, וכמשמעות הלשון כך היא דרכה, בעוד שעודם בדרך, אבל מכיון שרכשו את חכמת התורה אז היא נותנת חיים וכבוד, וכמבואר בסוף קדושין פ"ב א' ולפנינו בתו"ת ר"פ חיי בפסוק ואברהם זקן.
</i>, ומה שמן כוס מלא אינו מזרזיף כשאר כל המשקין כך ד"ת אין מזרזפין בדברי לצנות <sup class="footnote-marker">מב</sup><i class="footnote">ר"ל כמו שהשמן אינו מבצבץ ומנתז למעלה כששופכין הרבה בפעם אחת כשאר משקין שעולין בקול, כך בתורה דברי חכמים בנחת נשמעים, משא"כ דברי לצנות, וכמש"נ כקול הסירים תחת הסיר כן שחוק הכסיל, ולפי"ז צריך לגרוס ד"ת אין מזרזפין כדברי לצנות בכ"ף.
</i>, ומה שמן כוס מלא ממנו שנפל לתוכה טיפה של מים יוצאת כנגדו טיפה של שמן <sup class="footnote-marker">מג</sup><i class="footnote">מפני שהשמן צף לעולם למעלה.
</i> כך אם נכנס דברי תורה ללב יוצא כנגדו דבר של לצנות, נכנס דבר של לצנות יוצא כנגדו דבר תורה.<br>(שם)

<b>שמן תורק שמך. </b>נמשלו ישראל לשמן, מה שמן אין משתבח אלא ע"י כתישה כך ישראל אין עושין תשובה אלא ע"י יסורין <sup class="footnote-marker">מד</sup><i class="footnote">כמש"כ בר"פ תצוה שמן זית זך כתית, ואמרו במנחות פ"ו ב' אין כתית אלא כתוש, ר"ל זה היוצא מן הכתוש, וע' לפנינו בתו"ת ר"פ תצוה. ומכוונת אגדה זו למ"ש במנחות נ"ג ב', למה נמשלו ישראל לזית [כמש"נ בירמיה זית רענן וגו'] מה זית אינו מוציא שמנו אלא ע"י כתיתה כך יישראל אין חוזרין למוטב אלא ע"י יסורין. ואמנם הלשון משתבח נראה יותר, יען דמטבע השמן דכל כמה שהוא נכתש יותר הוא משובח יותר כמבואר לפנינו בתו"ת שם. וע"ע לפנינו לקמן בפסוק ט"ז בדרשה הנך יפה דודי אף נעים.
</i> ומה שמן אין מתערב בשאר משקין כך ישראל אין מתערבין באוה"ע, שנאמר (פ' ואתחנן) ולא תתחתן בם, ומה שמן מביא אורה לעולם כך ישראל מביאין אורה לעולם, שנאמר (ישעיהו ס׳:ג׳) והלכו גוים לאורך, ומה שמן עליון על כל המשקין כך ישראל עליונים על כל האומות, שנאמר (פ' תבא) ונתנך ה' אלהיך עליון, ומה שמן אין לו בת קול <sup class="footnote-marker">מה</sup><i class="footnote">ר"ל קול הברה, כששופכין אותו לתוך כלי אינו משמיע קול כשאר משקין.
</i> כך ישראל אין להם בת קול בעוה"ז <sup class="footnote-marker">מו</sup><i class="footnote">ר"ל הם שפלים ואין שמם גדול בין העמים, ויש גירסא מוסיפה כאן שנאמר (ישעיהו כ״ט:ד׳) ושפלת מארץ תדברי.
</i>, אבל לעוה"ב כתיב (ישעיהו נ״ב:ח׳) קול צופיך נשאו קול <sup class="footnote-marker">מז</sup><i class="footnote">וכן נאמר לעת העתידה (ישעיהו מ׳:ט׳) הרימי בכח קולך, ויש כיוצא בזה כמה פסוקים, ולפנינו הגירסא במ"ר משובשת וקטועה, והעתקנו כפי ברור הגירסות.
</i>.<br>(שם)

<b>על כן וגו'. </b>מהו על כן – על שנתת לנו ביזת מצרים וביזת הים וביזת סיחן ועוג וביזת ל"א מלכים אנו אוהבים אותך <sup class="footnote-marker">מח</sup><i class="footnote">עיין בפ' האזינו (ל"ב י"ד) חמאת בקר וחלב צאן [מוסב על הפסוק הקודם לו, ירכיבהו, כלומר ירכיבהו לישראל חמאת בקר וגו'], ותרגם אונקלוס יהב להון ביזת מלכיהון ושליטיהון וכו', ומבואר לפי"ז שביזת המלכים יכונה בשם שמן דהיינו חמאה וחלב, ולפי"ז דריש כאן לריח שמניך טובים – לריח הביזה שהנחלתנו על כן עלמות [מוסב על ישראל, כבסמוך] אהבוך.
</i>.<br>(שם)

<b>עלמות אהבוך. </b>על שהעלמת מהם יום המיתה ויום הנחמה אהבוך. דבר אחר, על שהעלמת מהם מתן שכרם של צדיקים <sup class="footnote-marker">מט</sup><i class="footnote">מפרש לריח שמניך מוסב על מתן שכרן של צדיקים בעוה"ב ולימות המשיח, יען כי בהמה שמן חלקם, ואמנם לו ידעו ישראל כי עוד רחוק יום הנחמה אז היו רבים מתיאשים כלל, אך מפני שנעלם מהם זמן זה לכן בכל יום מצפים ומקוים וע"י כן תסוב אהבתם להקב"ה. וזהו שאמר לריח שמניך – למתן שכרם של צדיקים ועל כי העלמת אותו מישראל, לכן אהבוך, כמבואר. וכן מסבת העלם יום המיתה אהבוך, והוא ע"ד שאמרו ישוב היום פן ימות למחר וממילא הוי כל ימיו בתשובה.
</i>.<br>(שם)

<b>עלמות אהבוך. </b>אלו בעלי תשובה. דבר אחר, אלו הגרים, הדא הוא דכתיב (חבקוק ג׳:ב׳) ה' שמעתי שמעך יראתי ה' פעלך בקרב שנים <sup class="footnote-marker">נ</sup><i class="footnote">על שניהם יונח לשון עלמות וזריזות, בעלי תשובה – לפי שהתגברו על יצרם לסור מעל יצרם הרע, וכן הגרים על טבעם התולדי, ושניהם באו לשוב אל ה' מיראת שם ה', וזו היא כונת הראיה מהפסוק שמביא. וגם י"ל דמפרש עלמות מלשון העלם דבר, שמקודם נעלם מהם דבר חטאתם ואח"כ נתודעו ושבו ונתגיירו.
</i>.<br>(שם)

<b>עלמות אהבוך. </b>זו כת השלישית, שנאמר (זכריה י״ג:ט׳) והבאתי את השלישית באש וצרפתים <sup class="footnote-marker">נא</sup><i class="footnote">למעלה מזה אמר והיה בכל הארץ פי שנים בה יכרתו יגועו [בעת חבלו של משיח] והשלישית יותר בה והבאתי את השלישית באש וצרפתים ובחנתים הוא יקרא בשמי ואני אענה אותו. ר"ל גם החלק השלישי שיותר אצרפנו ואבחנו אם ראוי לנחול הטובה העתידה, וע"ז דריש אלה שנשתיירו ונעלמו מהאבדון והגויעה.
</i>.<br>(מ"ר)

<b>עלמות אהבוך. </b>זה דורו של שמד, שנאמר (תהילים מ״ד:כ״ג) כי עליך הורגנו כל היום נחשבנו כצאן טבחה <sup class="footnote-marker">נב</sup><i class="footnote">ויונח עליהם לשון עלמות על שם שמסרו נפשם על קדה"ש. ודריש המלה עלמות כמו נפרדת בשתי תיבות על מות, ובחילוף למ"ד בדלי"ת מפני שהם ממוצא אחד, וכמו ט' על דסבירין עד, כמש"כ במנחת שי נחמיה י"ב פסוק ל"ט, והוי כמו דכתיב עד מות אהבוך.
</i>.<br>(שם)

<b>עלמות אהבוך. </b>אלו ישראל, שנאמר (פ' עקב) כי מאהבת ה' אתכם ומשמרו את השבועה וגו' <sup class="footnote-marker">נג</sup><i class="footnote">יתכן דסמיך אסוף הפסוק שומר הברית והחסד לאוהביו, ומבואר שישראל אוהבים אותו, ושייכות שם עלמות לישראל יתפרש בדרשה הבאה.
</i>.<br>(שם)

<b>עלמות אהבוך. </b>אהבוך בעלמות ובזריזות <sup class="footnote-marker">נד</sup><i class="footnote">זה מפרש להדרש הקודם דעלמות מוסב בכנוי לישראל, ומפרש שייכות כנוי זה להם, יען כי הם משתדלים בעלמות ובזריזות לעשות רצון הקב"ה וכמ"ש באבות הוי עז כנמר וכו', וכמו שדרשו בסוטה י"ב ב' עה"פ ותלך העלמה מלמד שהלכה בזריזות כעלמה.
</i>.<br>(שם)


Verse 4

<b>משכני וגו'. </b>מהו משכני אחריך נרוצה – אמרה כנסת ישראל לפני הקב"ה, על שסלקת שכינתך מתוכנו אחריך נרוצה, שכן כל צרות שבאו עליהן במעשה העגל לא התאבלו, כיון שאמר להם משה (פ' תשא) כי לא אעלה בקרבך, מיד ויתאבלו <sup class="footnote-marker">נה</sup><i class="footnote">דריש בנקוד מְשָכַני והפעל "משך" כאן הוא פועל עומד כמו וימשך האורב (שופטים כ׳:ל״ז) והכנוי אי אפשר להיות בזה כנוי הפעול כ"א כנוי לגוף שממנו ע"ד בָנַי יְצָאוּנִי (ירמיהו י׳:כ׳) שהוא כמו יצאו ממני, אף הכא מְשָכַנִי משך, הסתלק ממני.
</i>.<br>(שם)

<b>משכני וגו'. </b>ר' יודן ור' עזריה, ר' יודן אמר, אמרה כנסת ישראל לפני הקב"ה, רבש"ע, על שנהגת עם שכנותי במדת הדין ועמי במדת רחמים אחריך נרוצה, ור' עזריה אומר, אמרה, ממה שנתת לי ביזת מצרים וסיחן ועוג ול"א מלכים אחריך נרוצה <sup class="footnote-marker">נו</sup><i class="footnote">שניהם מפרשים משכני מלשון שכנות, והמ' הוא כמו מן, כלומר מן שכני, מסבת שכני, וכדמפרש כל אחד ע"פ דרכו.
</i>.<br>(שם)

<b>משכני וגו'. </b>אמרה כנסת ישראל לפני הקב"ה, רבש"ע, ממה שגרית בי שכני הרעים אחריך נרוצה, משל למלך שכעס על מטרונה וגירה בה שכניה הרעים והתחילה לצעוק אדוני המלך הושיעני נא, כך ישראל, הדא הוא דכתיב (שופטים י׳:י״ב) וצידונים ועמלק ומעון לחצו אתכם ותצעקו אלי ואושיעה אתכם מידם <sup class="footnote-marker">נז</sup><i class="footnote">גם הדורש הזה כהקודמים דורש משכני מלשון שכנות, ומפרש ג"כ משכני מן שכני, מסבת שכני.
</i>.<br>(שם)

<b>משכני וגו', </b>[אל תקרא משכני אלא מסכינני או ממסכיני], אמרה כנס"י לפני הקב"ה, מסכינני [או ממסכיני] אחריך נרוצה, כהא דאמר ר' אחא, כשצריך יהודאה לחרובא עביד תשובה, וכהא דא"ר עקיבא, יאי מסכנותא לברתא דיעקב כערקא סומקא בקדלא דסוסיא חיורא <sup class="footnote-marker">נח</sup><i class="footnote">כרצועה סומקא בצואר סוס לבן, ומפרש משכני כמו מסכני [בסמ"ך כי הסמ"ך והשי"ן מתחלפין, מפני שהם ממוצא אחד], מלשון סכנה או מלשון מסכנות, עניות, כמו איש מסכן, וכדמפרש, וזה הוא מפני שהעשירות ורחבת המצב מעברת את האדם על דעת קונו כמש"נ וישמן ישרון ויבעט, ועיין ברכות ל"ב א'. ומה שלא דימה את הנאות מעניות לדבר יקר בפני עצמו כמו זהב וכסף וכדומה, י"ל הכונה משום דבאמת העניות בפ"ע איננה נאוה, אך לולא היא לא היתה התשובה שלמה, ולכן כמו שהערקא סומקא כשהיא בפ"ע איננה נאוה רק כשצמודה לסוסיא חיורא, כך העניות כשהיא צמודה לתשובה נעשית נאוה.
</i>.<br>(שם)

<b>משכני וגו'. </b>[אל תקרא משכני אלא משכינני], אסרה כנסת ישראל לפני הקב"ה, ממשכון גדול שנטלת ממני אחריך נרוצה, דא"ר יוחנן, מאי דכתיב (נחמיה א׳:ז׳) חבל חבלנו לך, זה חרבן ראשון וחרבן שני שלא נתמשכנו אלא על ידינו <sup class="footnote-marker">נט</sup><i class="footnote">מפרש משכני מלשון משכון, ועיין במ"ר ר"פ פקודי השייך לענין זה ולפנינו בתו"ת שם.
</i>.<br>(מ"ר)

<b>משכני וגו'. </b>משכני, אם למקרא – למקרא, אם למשנה – למשנה, אם לתלמוד – לתלמוד, אם לתוספתא – לתוספתא, ואם לאגדתא – לאגדתא <sup class="footnote-marker">ס</sup><i class="footnote">כפי הנראה מפרש משכני בעניני התורה, כי ישראל ואורייתא וקוב"ה חד הוא [עיין תוס' חגיגה ג' ב' ד"ה מי], ומפרש כי אין כל נ"מ באיזה חלק מחלקי התורה שהאדם עוסק, כי באיזה שהוא עוסק נמשך אחר הקב"ה. והמשך דרשה זאת הוא אל הקודמת שם, רק שם דריש על אודות המסעות (ע"ש) וכאן בעניני תורה, כלומר אל כל מקום שתמשכנו אם למקרא אם למשנה כו' אחריך נרוצה.
</i>.<br>(שם)

<b>הביאני המלך חדריו. </b>על מי נאמר זה, על ר' עקיבא שנכנס לפרדס בשלום ויצא בשלום <sup class="footnote-marker">סא</sup><i class="footnote">פרדס הוא כנוי לחכמת הנסתר והפלוסופיא העמוקה והדקה, והרבותא בזה, שיצא בשלום מחקירותיו, שלא נפגע בדעות כוזבות כמו שקרה לאיזו מן החכמים, והכונה הביאני המלך חדריו – בסתרי היכליו, וחדר כנוי למסתרים כמו ויבא חדר בחדר (מלכים א כ׳:ל׳). ובחגיגה ט"ו ב' הובא בזה תחלת הפסוק משכני אחריך נרוצה, וכנראה כיון לסוף הפסוק וכמו כאן במ"ר.
</i>.<br>(שם)

<b>הביאני המלך חדריו. </b>וכי מניין יבא אליהוא בן ברכאל הבוזי ויגלה לישראל [חדרי רוחות ומטרות] ויחזקאל הנביא חדרי מרכבה אלא הה"ד הביאני המלך חדריו <sup class="footnote-marker">סב</sup><i class="footnote">כלומר סתרי הטבע וסודות התורה. ויש גירסא אחת במדרש ויגלה לישראל חדרי בהמות ולויתן, כלומר מסתרי טבעי בע"ח, וגירסא זו הביא הרמב"ן בפתיחתו לפירוש התורה, אבל היא קשה מאד, שהרי גלוי ענין זה לא מדברי אליהוא בן ברכאל הם כי אם ממענה ה' לאיוב, ולגירסא שלפנינו הסכים הרד"ל, ומכונת להפסוק באיוב (ל"ז) מן החדר תבא סופה. ועיקר הדרשה ביחוסה לפסוק הביאני המלך חדריו, כונתה, כי הכל למדו מהתורה. ובילקוט הגירסא חדריו – אלו חדרי תורה.
</i>.<br>(שם)

<b>נגילה ונשמחה בך. </b>הרי אלו שנים מעשרה לשונות של שמחה שנקראו ישראל, גילה, שישה, שמחה, רינה, פצחה, צהלה, עלצה, עליזה, חדוה, תרועה <sup class="footnote-marker">סג</sup><i class="footnote">ר"ל עשרה לשונות אלו נאמרו אצל ישראל בנחמתם בציון וירושלים, וכמו גילי בת ציון, שוש אשיש בה', שמחו את ירושלים, רני ושמחי בת ציון, פצחי רנה וצהלי, צהלי ורוני, עלץ לבי בה', ויעלוז לבי ומשירי אהודנו, ועבדו בני ישראל בחדוה (עזרא ו׳:ט״ז), הריעו לאלהים בקול רנה.
</i>, ויש מוציאין תרועה ומעיילין דיצה <sup class="footnote-marker">סד</sup><i class="footnote">כמש"כ (איוב מ״א:י״ד) לפניו תדוץ דאבה, שהכונה תשמח את הדאבה והעצבות, ואין חבר למלה זו בכל המקרא. ומה דלא ניחא להדורש הזה לחשב את המלה תרועה הוא משום כי השם תרועה יונח ביותר לעורר רחמים ביום דין ולא לשמחה.
</i>.<br>(שם)

<b>נגילה ונשמחה בך. </b>אומרים ישראל לפני הקב"ה, רבש"ע, אין לנו חפץ בעולם טוב ממך, הדא הוא, נגילה ונשמחה בך <sup class="footnote-marker">סה</sup><i class="footnote">עיין מש"כ בדרשה הבאה. ויש להוסיף באור, כי מצייר בזה אהבת ישראל להקב"ה, כי גם אין כונתם באהבתם לה' ובשמירת מצותיו תכלית השכר ותשלום הגמול, אלא מרגשי אהבה טהורה בלבד שאינה תלויה בדבר, וזהו מפני כי אין לו כל טובה יתירה ממנו בעצמו בעולם.
</i>.<br>(שם)

<b>נגילה ונשמחה בך. </b>רבי אבין פתח, (תהילים קי״ח:כ״ד-כ״ה) זה היום עשה ה' נגילה ונשמחה בו, אין אנו יודעין במה לשמוח אם ביום או בהקב"ה, בא שלמה ופירש נגילה ונשמחה בך, בך בישועתך, בך בתורתך, בך ביראתך <sup class="footnote-marker">סו</sup><i class="footnote">ר"ל כי ביום טוב אפשר לשמוח בתענוגות היום, תענוגים גשמים, וגם בתענוגים רוחנים, בתורה ובמצות, ואמר, כי פסוק זה שלפנינו מגלה על אותו הפ' שעיקר השמחה בתענוגים רוחנים, ותפס אלה הג' דברים, ישועה, תורה ויראה, מפני דמצינו בהם לשון שמחה, נגילה ונשמחה בישועתו (ישעיהו כ״ה:ט׳), פקודי ה' ישרים משמחי לב, עבדו את ה' ביראה וגילו ברעדה. ויתבאר עוד ע"פ מש"כ במק"א לפרש מאמר חז"ל (שבת קי"ח ב') כל המענג את השבת נותנין לו נחלה בלי מצרים, דאין הכונה המענג עצמו את גופו בשבת במאכל ובמשתה, משום דא"כ הול"ל המענג עצמו בשבת, וכעין שאמרו כל האוכל ושותה בתשיעי וכו' (יומא פ"א ב'), וגם התשלומין נחלה בלי מצרים אינה מדה כנגד מדה להמענג עצמו בתענוגים גשמים, כי הלא מי שממלא כרסו שוב לזרא לו כל המעדנים, משא"כ בתענוגים רוחנים הם בלתי גבול וקצב, וזהו המענג את השבת עצמה בתורה ובמצות ובמדות הנפש לכן נותנים לו בשכרו כמדתו, נחלה בלי מצרים, וה"נ הכונה כן שעיקר הגילה והשמחה היא רק בה' שהיא בלתי גבול וערך, וזוהי גם כונת הדרשה הקודמת.
</i>.<br>(שם)

<b>נגילה ונשמחה בך. </b>א"ר יצחק, בך – בכ"ב אותיות שכתבת לנו בתורה <sup class="footnote-marker">סז</sup><i class="footnote">כלומר, מהו ענין השמחה בה' – העסק בתורתו ובמצותיו, וכמש"כ באות הקודם, וע"ד רמז דריש בך – כ"ב אותיות התורה, שכל התורה כלולה בהם, וכן הוא בתרגום.
</i>.<br>(מ"ר)

<b>נזכירה דודיך מיין. </b>מהו מיין – מיינה של תורה, כגון הלכות פסח בפסח, הלכות עצרת בעצרת, הלכות חג בחג <sup class="footnote-marker">סח</sup><i class="footnote">כי מטעמי ועניני הלכות כל חג אנו למדים נפלאות וחסדי ה' שעשה עם ישראל, וזהו נזכירה דודיך, אהבתך וידידותך, מסבות המעשים שהראית לנו בכל חג וחג שנדע אותם ע"פ העסק בתורה בעניניהם, דבר בעתו.
</i>.<br>(שם)

<b>נזכירה דודיך מיין. </b>דבר אחר מיין – מיין של אבות, מי פעל לפניך כאברהם, מי פעל לפניך כיצחק, מי פעל לפניך כיעקב <sup class="footnote-marker">סט</sup><i class="footnote">והם נחשבים לעומת כלל ישראל כמו יין לגבי שאר משקין.
</i>.<br>(שם)

<b>מישרים אהבוך. </b>אמר משה לפני הקב"ה, רבש"ע, הודיעני הלכה <sup class="footnote-marker">ע</sup><i class="footnote">ר"ל הלכה ברורה ומוחלטת בכל דיני התורה.
</i>, אמר ליה, אחרי רבים להטות [וכל כך למה <sup class="footnote-marker">עא</sup><i class="footnote">ר"ל למה הניח לו כלל זה שמביא לידי חקירות ודרישות ולא כמו שבקש הוא, הלכה מוחלטת וברורה.
</i> ], כדי שתהא התורה נדרשת מ"ט פנים טמא ומ"ט פנים טהור, ואומר מישרים אהבוך <sup class="footnote-marker">עב</sup><i class="footnote">הכונה שאמר לו הקב"ה שאי אפשר להודיע הלכה ברורה ומוחלטת, משום דכתיב אחרי רבים להטות והתורה צריכה להיות נדרשת במ"ט פנים לכאן ולכאן, ואם אני מגלה לך פסק ההלכה האחרונה שוב לא תהיה נדרשת בהרבה פנים, וזה גופא שהתורה צריכה להדרש בכמה פנים נרמז בלשון מישרים אהבוך, דמוסב על התורה, דעיקר אהבת התורה הוא לעשות לה מישרים ע"י דעות הנוטים לכאן ולכאן ואח"כ מיישרים אותה ע"פ דעות הרוב ומתוך העסק מגיע אהבה ליוצרה.
</i>.<br>(ירושלמי סנהדרין פ"ד ה"ב)

<b>מישרים אהבוך. </b>מה ישרים רחומיך ומה תקיפין רחומיך <sup class="footnote-marker">עג</sup><i class="footnote">יתכן דמדייק דהול"ל מישרים נאהבך בכנוי מדבר בעדו, כמו נזכירה דודיך, ודריש מישרים – מה ישרים ומה תקיפין אלה אשר אהבוך [וישר הוא מלשון יישר, אישור], כלומר, מה חזקה ותקיפה אמונת אוהביך [ישראל] אליך, עד שעומדים בנסיונות ומוסרים נפשם עליך, וכל זה הוא מפני שנזכירה דודיך.
</i>.<br>(מ"ר)

<b>מישרים אהבוך. </b>א"ר חנין, כתיב (ס"פ וירא) כי יען אשר עשית את הדבר הזה, והא נסיון עשירי היה זה ואתה קורא אותו דבר <sup class="footnote-marker">עד</sup><i class="footnote">והול"ל את הדברים.
</i> אלא אלו לא קבל עליו הדבר הזה היה מפסיד ומאבד כל הנסיונות הראשונים, הדא – מישרים אהבוך <sup class="footnote-marker">עה</sup><i class="footnote">ר"ל בדבר זה נתפרסמה תכלית אהבת אברהם להקב"ה. ויתכן דסמיך לדרוש כן על אברהם ע"פ מה שדרשו במה שאמר בלעם תמות נפשי מות ישרים שכיון על האבות [ועיין בע"ז כ"ה א'], ואברהם ראשון להאבות ואהבתו להקב"ה גברה על נסיונותיו.
</i>.<br>(שם)


Verse 5

<b>שחורה אני ונאוה. </b>שחורה אני במעשי ונאוה במעשה אבותי <sup class="footnote-marker">עו</sup><i class="footnote">יתכן בטעם הדרשה הזאת והבאות אחריה בלשון זה ע"פ מ"ש בשמ"ר פרשה מ"ט שחורה אני ונאוה, וכי יש שחורה נאוה, לכן מחלק המלות לענינים שונים, וכן דריש התם בפנים שונים.
</i>.<br>(שם)

<b>שחורה אני ונאוה. </b>אמרה כנסת ישראל, שחורה אני בפני עצמי ונאוה בפני קוני, דכתיב (עמוס ט') הלא כבני כושיים אתם לי בני ישראל – כבני כושיים אתם בפניכם, אבל לי אתם כבני ישראל נאום ה' <sup class="footnote-marker">עז</sup><i class="footnote">עיין מש"כ באות הקודם, ויש לפרש כלל דרשה זו ע"פ המבואר בירושלמי ע"ז פ"ג ה"א כד דמך ר' אבהו עברין קומי' י"ג נהרי אפרסמון [מין שמן טוב], והוא ציור על רבוי טובה בגן עדן, אמר, כל אלו למאן, אמרו ליה לדידך הם, אמר, כל אילין דאבהו ואני אמרתי לריק יגעתי, ע"כ. והיינו דהוא לא היה חשוב בעיני עצמו לזוכה בכל אלה, אבל בשמים חשבוהו. וכן בירושלמי שבת פט"ז ה"א כשנכשל רבי באצבעו וסבל יסורים קרא אנפשיה רבים מכאובים לרשע, ובשעה שנפטר יצתה ב"ק ואמרה יבא שלום וכו' (כתובות ק"ד א'), מבואר דהצדיקים אינם חשובים בעיני עצמם וחשובים בעיני שמים, וזוהי הכונה שחורה אני בפני עצמי ונאוה בפני קוני.
</i>.<br>(מ"ר)

<b>שחורה אני ונאוה. </b>שחורה אני במצרים שנאמר (יחזקאל כ') וימרו בי, ונאוה אני במצרים – בדם פסח ובדם מילה. שחורה אני בים שנאמר (תהלים ק"ו) וימרו על ים, ונאוה אני בים שנאמר זה אלי ואנוהו. שחורה אני במרה שנאמר וילנו העם, ונאוה אני במרה שנאמר ויורהו ה' עץ וישלך אל המים <sup class="footnote-marker">עח</sup><i class="footnote">כנראה חסר כאן סוף הפסוק וימתקו המים שעל זה דרשו במכילתא ששבו בתשובה, והיינו שנמתקה מרירות הדין, ובילקוט מסיים כמ"ש שם שם לו חק ומשפט ושם נסהו, ששם נצטוו על המצות.
</i>. שחורה אני ברפידים שנאמר ויקרא שם המקום מסה ומריבה, ונאוה אני ברפידים שנאמר ויבן משה מזבח ויקרא שמו ה' נסי <sup class="footnote-marker">עט</sup><i class="footnote">ותכלית מעשהו זה להשרות השכינה בישראל.
</i>. שחורה אני בחורב שנאמר (תהלים ק"ו) יעשו עגל בחורב, ונאוה אני בחורב, שנאמר כל אשר דבר ה' נעשה ונשמע. שחורה אני במדבר שנאמר (שם ע"ח) כמה ימרוהו במדבר, ונאוה אני במדבר – בהקמת המשכן. שחורה אני במרגלים, ונאוה אני ביהושע וכלב. שחורה אני בשטים שנאמר וישב ישראל בשטים ויחל העם העם לזנות וגו', ונאוה אני בשטים שנאמר (שם ק"ו) ויעמוד פנחס ויפלל ותעצר המגפה.<br>(שם)

<b>שחורה אני ונאוה. </b>שחורה אני בעכן שנאמר (יהושע ז') וימעלו בני ישראל מעל בחרם, ונאוה אני ביהושע שנאמר (שם) ויאמר יהושע אל עכן שים נא כבוד לה' <sup class="footnote-marker">פ</sup><i class="footnote">וסופו שהודה וקידש שם השם.
</i>.<br>(שם)

<b>שחורה אני ונאוה. </b>שחורה אני במלכי ישראל <sup class="footnote-marker">פא</sup><i class="footnote">שהרבו לעשות הרע בעיני ה', כנודע.
</i>, ונאוה אני במלכי ישראל שנאמר (מ"א כ"א) ויהי כשמוע אחאב את הדברים האלה ויקרע בגדיו ויצום וגו'. ואם בשחורים שהיו לי כך אני נאוה, בנאים שלי על אחת כמה וכמה <sup class="footnote-marker">פב</sup><i class="footnote">ר"ל אם במלכי ישראל שהיו בהם שחורים אעפ"כ אני נאוה, כדמפרש, מכש"כ במלכי יהודה שהיו נאים בתחלתם, כלומר, כולם צדיקים, על אחת כו"כ נאוה אני, כלומר גדול כבוד ה' ועמו, ועיקר כונת כל דרשה זו והבאות בלשון זה, להורות כי אין השחרות שחרות גמורה שהרי גם במקום שהוא שחור שם נמצא גם צד לובן. ובשמ"ר פ' כ"ג הלשון בענין זה, במה שאני שחורה בו אני נאוה, והוא כמש"כ.
</i>.<br>(שם)

<b>שחורה אני ונאוה. </b>שחורה אני בעשרת השבטים ונאוה אני בשבט יהודה ובנימין <sup class="footnote-marker">פג</sup><i class="footnote">עשרת השבטים גלו ממקומם ומתורה ומצות, משא"כ שבט יהודה ובנימין דבוקים בתורה ובמצות.
</i>.<br>(שם)

<b>שחורה אני ונאוה. </b>שחורה אני כל ימות השבוע ונאוה אני בשבת <sup class="footnote-marker">פד</sup><i class="footnote">כמ"ש בר' חנינא בן דוסא שדי לו בקב חרובים מערב שבת לערב שבת, משא"כ בשבת כל המוסיף להוציא עליו הוצאות, לענגו ולכבדו, מוסיפין לו מן השמים (ביצה ט"ז א'). או י"ל דבעסק בתורה איירי, ואומרת התורה שחורה אני כל ימות השבוע שלא יתעסקו בי מפני טורח ודאגת הפרנסה ונאוה אני בשבת שאז כולם עוסקים בי.
</i>. שחורה אני בעוה"ז ונאוה אני לעוה"ב <sup class="footnote-marker">פה</sup><i class="footnote">כי הצדיקים בעוה"ז מעונים ומדוכאים וכמ"ש בהוריות י' א' ובר"ה כ"ה א' אי אתה יודע בצערן של ת"ח, משא"כ לעוה"ב עטרותיהן בראשיהן ונהנין מזיו השכינה, וכמ"ש בסוף תענית ל"א א' עתיד הקב"ה לעשות מחול לצדיקים וכו'.
</i>, שחורה אני כל ימות השנה ונאוה אני ביוהכ"פ <sup class="footnote-marker">פו</sup><i class="footnote">דאז מתכפרין עונותיהם של ישראל ונעשו כמלאכים טהורים ונאוים, משא"כ בשאר ימות השנה שחורים מענני עונותיהם. וטעם הדיוק בכל אלה הדרשות עיין מש"כ למעלה אות ע"ו.
</i>.<br>(שם)

<b>בנות ירושלם. </b>רבנן אמרי, אל תקרא בנות ירושלים אלא בונות ירושלים, זו סנהדרי גדולה שיושבין ומבינין אותה בכל שאלה ומשפט <sup class="footnote-marker">פז</sup><i class="footnote">יתכן דמדייק דהול"ל בני ירושלים כדרך כל סגנון הלשון שהיא תדבר ביחס עם הגברים.
</i>.<br>(מ"ר)

<b>בנות ירושלם. </b>רבי יוחנן אמר, מהו בנות ירושלים, עתידה ירושלים להעשות מטרפולין לכל המדינות ולהמשיך כנהר אליה כבודה <sup class="footnote-marker">פח</sup><i class="footnote">מטרפולין היא אם לעיירות, כלומר הגדולה בערים, אם בלע"ז מטר"י ופולי"ם בלשון יון עיר.
</i>, כמה שנאמר (יהושע ט"ו) אשדוד בנותיה וחצריה, עזה בנותיה וחצריה <sup class="footnote-marker">פט</sup><i class="footnote">עיין מש"כ לעיל אות פ"ז, ור"ל שכל העיירות יהיו חשובות כבנות נגדה.
</i>.<br>(שם)

<b>כאהלי קדר. </b>מה אהלי קדר אע"פ שנראין מבחוץ כעורים ושחורים וסמרטוטין והם מבפנים אבנים טובות ומרגליות, כך תלמידי חכמים אע"פ שנראים כעורים ושחורים בעוה"ז אבל בפנים יש בהם תורה מקרא משנה מדרשות והלכות, תלמוד תוספתות ואגדות <sup class="footnote-marker">צ</sup><i class="footnote">וטעם הכעור והשחרות י"ל ע"פ מ"ש בתענית ז' א' שאמרה בת קיסר לר' יהושע בן חנניא, תורה מפוארה בכלי מכוער [שמראהו לא היתה יפה], והשיב לה במשל ליין טוב שמשתמר יותר בכלי חרס, ושאלה אותו הלא יש אנשים נאים והם בעלי חכמה, והשיב לה, דאי הוו סני הוו גמירי טפי. וטעם הדבר, משום דמי שהוא נאה ביותר מטרידו יצרו ומבטל הת"ת וכמ"ש בנזיר ד' ב' מעשה באדם אחד יפה ופחז עליו יצרו וכו', משא"כ אם אין להם יתרון זה הם פנוים ונתונים ביותר לעסק התורה.
</i>.<br>(שם)

<b>כאהלי קדר. </b>מה אהלי קדר אין עליתי עול כל בריה <sup class="footnote-marker">צא</sup><i class="footnote">מפני שתמיד נעים ונדים במדברות ואין להם ארץ קבועה.
</i> כך ישראל לעתיד לבא אין עליהם עול כל בריה.<br>(שם)

<b>כאהלי קדר. </b>א"ר יודן, משל ליוסף, מה יוסף נמכר לאהלי קדר, לישמעאלים, וחזר וקנה את קוניו, שנאמר ויקן יוסף את כל אדמת מצרים, כך ישראל כתיב בהו (ישעיהו י״ד:ב׳) והיו שובים לשוביהם <sup class="footnote-marker">צב</sup><i class="footnote">יתכן דסמיך לדרוש זה ביחס ליוסף מפני שהוא מכונה בשם אהל, כמש"כ (תהילים ע״ח:ס״ז) וימאס באהל יוסף.
</i>.<br>(שם)

<b>כיריעות שלמה. </b>מה יריעות שלמה זו מתלכלכת ומתכבסת וחוזרת ומתלכלכת ומתכבסת, כך ישראל אע"פ שמתלכלכין בעונות כל ימות השנה, בא יוהכ"פ ומכפר עליהם <sup class="footnote-marker">צג</sup><i class="footnote">הוצרך לדרשה זו בהמשך להלשון כאהלי קדר, דהו"א כיון דנמשלו לאהלי קדר, יכול מה אהלי קדר אין להם תכבוסת, שדרכם לקיים אותם בלא כביסה עד שבלים וכלים, קמ"ל דישראל מתטהרים בכל שנה מלכלוכם.
</i>.<br>(שם)

<b>כיריעות שלמה. </b>מהו כיריעות שלמה, כיריעותיו של מי שהשלום שלו שאמר והיה העולם, שמשעה שמתחן עדיין לא זזו ממקומן <sup class="footnote-marker">צד</sup><i class="footnote">רומז להרקיע שמתח הקב"ה בתחלת הבריאה, כמש"כ וימתחם כאהל לשבת. ובשם שלמה נסמך כאן על מ"ש בשבועות ל"ה כ' כל שלמה האמור בשה"ש קודש מלך שהשלום שלו, כלומר דמוסב על הקב"ה.
</i>.<br>(שם)


Verse 6

<b>אל תראני וגו'. </b>מהו אל תראוני שאני שחרחרת, אמרה כנסת ישראל לנביאים אל תראוני בשחררותי ולהגיד דלטוריא על ישראל <sup class="footnote-marker">צה</sup><i class="footnote">דלטוריא – רכילות, והלשון חנף יבא (איוב י״ג:ט״ז) מתרגמינן דילטור ייעול. וכונת הדרשה, דמפני שאין הקב"ה רוצה בחובתן של ישראל לכן אינו רוצה לשמוע חובה עליהן, ואמרה כנס"י בטעם הדבר לפי שאין שחררותי יסודית אלא רק ששזפתני השמש, שלמדתי מגוים שאני בתוכם, אבל בפנימותי לבנה וטהורה אני, והלשון אל תראוני אפשר לפרש לפי"ז מלשון בזיון ולכלוך וכמו לראוה בך (יחזקאל כ״ח:י״ז) מוראה ונגאלה (צפניה ג׳:א׳) וכן והסיר את מראתו (פ' ויקרא), ואמר בזה אל תראוני, כלומר אל תביישוני בשמועות ממעשים מגונים שלנו כי אינם מגונים מצד עצמם אלא מפני שהורגלתי על ידי גדולי בין האומות, וכמבואר.
</i>.<br>(שם)

<b>ששזפתני השמש. </b>על שעשיתי ארות של סוסים לשמש, דכתיב (מלכים ב כ״ג:י״א) וישבת את הסוסים אשר נתנו מלכי יהודה לשמש מבא בית ה' <sup class="footnote-marker">צו</sup><i class="footnote">ביאשיהו המלך כתיב זה. והבאור הוא, כי מלכי יהודה היו מיחדים סוסים לעבודת השמש לרכוב בהם לקראתו בבקר ממקום שבאים בה לבית ה'.
</i>.<br>(מ"ר)

<b>ששזפתני השמש. </b>אומרים ישראל לאוה"ע, אנו רק שמשה של עבודת כוכבים שזפתני, אבל אתם שזופים אתם ממעי אמכם, שבזמן שהאשה מתעברת משתחוות לעבודת כוכבים היא ובנה <sup class="footnote-marker">צז</sup><i class="footnote">ור"ל אנו דחטאנו בא במקרה אפשר שתעבור ע"י תשובה וכמו השזיפה בלהט השמש שעוברת ע"י רחיצה, משא"כ דבר הבא בתולדה אין לו תקנה.
</i>.<br>(שם)

<b>ששזפתני השמש. </b>רבי יצחק פתר קרא במלחמת מדין, שבשעה שהלכו ישראל למלחמת מדין היו נכנסין זוגות זוגות אצל האשה והיה אחד מפחם פניה ואחד מפרק נזמיה <sup class="footnote-marker">צח</sup><i class="footnote">כדי לנוולה, תחת שהיו מתיפות בעת שהסיתו את ישראל בשטים. ומפחם הוא מענין שחרות כמו בברכות כ"ח א' מכותלי ביתך ניכר שפחמי אתה, ובמ"ר בראשית פי"ח נתפחמו פני הנשים מן השמש. ובעל מת"כ פי' מפחם מכה ומשפיל, וכנראה גריס מפחס, בסמ"ך, והוא מענין גרירה ומחיקה, וכמו בע"ז נ"ג א' פחסה אע"פ שלא חסרה, אבל ממש"כ נראה עיקר גירסתנו וכמו שבארנו, אחרי שכן יונח פעל זה ביחס לקלקול תואר פני הנשים.
</i>, והיא אומרת להם, וכי אין אנו מבריותיו של הקב"ה שאתם עושין לנו כך, והיו ישראל אומרים להן, לא דייכן שנטלנו את שלנו מתחת ידיכן <sup class="footnote-marker">צט</sup><i class="footnote">שנענשנו על ידיכן בשטים.
</i>, הדא הוא דכתיב, ויאמר ה' אל משה קח את כל ראשי העם והוקע אותם לה' נגד השמש <sup class="footnote-marker">ק</sup><i class="footnote">ור"ל והוי לפי"ז הלשון ששזפתני השמש רמז לההוקעה נגד השמש שע"י זה השחרו פניהם של ישראל כלהוטי השמש.
</i>.<br>(שם)

<b>בני אמי וגו'. </b>רבי מאיר אומר, בני אמי – בני אומתי, אלו דתן ואבירם, נחרו בי – נתגרו בי, מלאו את הדיין חרון אף עלי <sup class="footnote-marker">קא</sup><i class="footnote">דריש אמי מלשון אום, אומה, ונחר מלשון חרון אף, והדיין מוסב על הקב"ה, וכן ביתר הדרשות הבאות בלשון זה.
</i>, שמוני נוטרה את הכרמים, עד שהיה משה עושה דין בין בנותיו של יתרו <sup class="footnote-marker">קב</sup><i class="footnote">ר"ל בין בנות יתרו ובין הרועים כמבואר בתורה.
</i> לא היה לו לעשות דין ביני ובין אחי אשר במצרים, הדא הוא – כרמי שלי לא נטרתי.<br>(שם)

<b>בני אמי וגו'. </b>רבי יוסי אומר, בני אמי – בני אומתי, אלו המרגלים, שמוני נוטרוה וגו', על שנתעכבתי במדבר מ"ב מסעות לא הוי לי לכנס לא"י, הדא הוא כרמי שלי לא נטרתי <sup class="footnote-marker">קג</sup><i class="footnote">ע' מש"כ לעיל אות ק"א וצרף לכאן. והמ"ב מסעות מפורשות בפ' מסעי מ"ב פעמים ויסעו, אבל ויסעו הא' אינו מן החשבון, מפני שצריך לגופיה, ור"ל שמוני נוטרה כרמים אחרים, היינו מסעות אחרות, ולא נסיעה שלי לא"י.
</i>.<br>(שם)

<b>בני אמי וגו'. </b>בני אמי, בני אומתי, זה ירבעם בן נבט, שמוני נוטרה וגו', משמירת שני עגליו של ירבעם לא שמרתי משמרת כהונה ולויה, הדא הוא כרמי שלי לא נטרתי <sup class="footnote-marker">קד</sup><i class="footnote">עיין משכ"ל אות ק"א, ונסמך בזה על עוד אגדה אחת, דביום שהעמיד ירבעם את העגלים באותו יום נתנשאה רומי צרתה של ירושלים, ואז היתה תחלת הגלות ובטול התמיד והמשמרות.
</i>.<br>(שם)

<b>בני אמי וגו'. </b>בני אמי – בני אומתי, זה אחאב, שמוני נוטרה וגו', מפטם ומאכיל לצדקיהו בן כנעני וחביריו, ונביא אחד של אמת היה לו, זה מיכיהו, והאכילוהו לחם צר ומים לחץ (מלכים א כ״ב:כ״ז), הדא הוא כרמי שלי לא נטרתי <sup class="footnote-marker">קה</sup><i class="footnote">עייין משכ"ל אות ק"א.
</i>.<br>(שם)

<b>בני אמי וגו'. </b>בני אמי – בני אומתי, זו איזבל, שמוני נוטרה וגו', מאכלת ומפטמת לנביאי הבעל והאשרה, ולאליהו אמר (מלכים א י״ט:ב׳) כעת מחר אשים את נפשך כנפש אחד מהם, הדא הוא כרמי שלי לא נטרתי <sup class="footnote-marker">קו</sup><i class="footnote">עיין מש"כ לעיל אות ק"א. והנה בכל הדרשות האלה תחַוֶה כנ"י את דעתה כי לא טבעה ותכונתה הביאיה לעשות מעשים רעים כאלה, כי אם אחדים מבניה יצאו מן הכלל לעשות מעשים אשר לא יעשו.
</i>.<br>(מ"ר)

<b>בני אמי וגו'. </b>בני אמי – בני אומתי, זה צדקיהו המלך, שמוני נוטרה וגו', שהיה מפטם לפשחור בן מלכיה וחביריו, (ירמיה ל"ח א') ונביא אחד של אמת היה לו, זה ירמיהו, וכתיב ביה (ירמיה ל"ו) ונתן לו ככר לחם מחוץ האופים שהוא פת קיבר שחורה מסיבים של שעורים שנמכרת חוץ לפלטיא, הדא הוא כרמי שלי לא נטרתי <sup class="footnote-marker">קז</sup><i class="footnote">פלטיא הוא השוק הגדול, ומפני שחרותו ופחיתותו של לחם זה לא היו רשאים למכרו באותו השוק. וע"ל אות ק"א.
</i>.<br>(שם)

<b>כרמי שלי וגו'. </b>מי גרם לי להיות נוטרה את הכרמים – לפי שכרמי שלי לא נטרתי, מי גרם לי לשמור שני ימים טובים של גליות בסוריא ולקבל שכר על אחד – זה שלא שמרתי יום אחד בארץ. מי גרם לי להפריש שתי חלות בסוריא ולקבל שכר על אחת – זה שלא הפרשתי חלה אחת בארץ <sup class="footnote-marker">קח</sup><i class="footnote">דבחו"ל חייבו חכמים להפריש ב' חלות, אחת לאור ואחת לכהן, כמבואר בפ' בתרא דמס' חלה.
</i>.<br>(ירושלמי עירובין פ"ג ה"ט)


Verse 7

<b>הגידה לי וגו'. </b>ר' יהודה ב"ר סימון ור' ברכיה פתרו מקרא זה במשה, שאמר להקב"ה, רבש"ע, הודיעני מי ומי הרועים שאתה מעמיד על בניך אחרי, מאי משמע, הגידה לי וגו', אומה זו שנתתי נפשי עליה איכה תרעה – בימות החמה, איכה תרביץ בצהרים – בימות הגשמים <sup class="footnote-marker">קט</sup><i class="footnote">יחס ימות החמה להפעל מרעה מפני שהם מסוגלים למרעה, וימות הגשמים לרביצה ג"כ מפני שהם מוכשרים לזה.
</i>, איכה תרעה בימי מלכיות, איכה תרביץ בצהרים בשעבוד מלכיות, אמר ליה הקב"ה, צאי לך בעקבי הצאן וגו' <sup class="footnote-marker">קי</sup><i class="footnote">יתכן דסמיך בלשון תשובה זו על מ"ש בספרי ברכה עה"פ ויראהו את כל הארץ שהראה לו פרנסי כל דור ודור, והפרנסים מכונים בשם עקבי הצאן, מפני שהעם הולכים לרגלם ובעקבם, וא"כ הוי זה תשובה לשאלתו מי ומי הרועים וכו' וכן הוא בתרגום, וע"ע בפסוק הבא השייך לענין דרשה זו.
</i>.<br>(מ"ר)

<b>שלמה. </b>מהו שלמה, רבי עזריה אומר, שלא אעשה למה בעיני חביריך על עדריהון <sup class="footnote-marker">קיא</sup><i class="footnote">תרגום תהו – למה, וכן תרגם ויהבלו (מ"ב י"ז ט"ו) והוו ללמה, ור"ל שלא אהיה נעשה להבל וללמה בעיני אוה"ע שנקראים חבירים, כבאות הסמוך.
</i> שלא יהא חילול שמים כשעדר בניך בצרה ועדרי חביריך ברוחה <sup class="footnote-marker">קיב</sup><i class="footnote">אוה"ע מכונים בשם חבר ע"ש הכתוב בתהלים (צ"ד כ') היחברך כסא הוות [עי' בסמוך אות קי"ד], וע' בגיטין י"ז א' ברש"י ותוס' שעמלו בבאור שם חברי במ"ש שם והאידנא דאתו חברי, ולפי מש"כ דהוא כנוי לאוה"ע עולה הענין שם כהוגן.
</i>.<br>(שם)

<b>שלמה אהיה כעטיה. </b>ר' חלבו בשם רבי הונא אמר, שלמה אהיה כעוטיה – שלא אהיה כאבל הזה שהוא עוטה על שפמו ובוכה כמש"נ (פ' תזריע ) ועל שפם יעטה.<br>(שם)

<b>שלמה אהיה כעטיה. </b>שלא אהיה כרועה זה שנכנסו זאבים לתוך עדרו ובקעוהו ועטה את בגדו ויצא, היך מה דאת אמר (ירמיהו מ״ג:י״ב) ועטה את ארץ מצרים <sup class="footnote-marker">קיג</sup><i class="footnote">וסיפא דקרא כאשר יעטה הרועה את בגדו.
</i>.<br>(שם)

<b>שלמה אהיה כעטיה. </b>רבנן אמרי, שלמה אהיה כעוטיה, שלא יראו בניך שצרתך צרה ויטו מאחריך וידבקו בעדרי חביריך, היך מה דאת אמר (תהלים צ"ד) היחברך כסא הוות <sup class="footnote-marker">קיד</sup><i class="footnote">ופירש"י שם היוכלו להדמות לך האומות היוצרים צלמים ומסכים של עמל, וע' משכ"ל אות קי"ב.
</i>.<br>(שם)

<b>על עדרי חביריך. </b>כשאני הולך אצל חביריך וישאלוני על עדריהון מה אני משיבן <sup class="footnote-marker">קטו</sup><i class="footnote">כאן מכוין בשם חבריך לאברהם יצחק ויעקב, ע"ש הכתוב רעך ורע אביך אל תעזוב, ועדריהון כנוי לישראל.
</i>.<br>(מ"ר)


Verse 8

<b>היפה בנשים. </b>היפה שבנביאים, המעולה שבנביאים <sup class="footnote-marker">קטז</sup><i class="footnote">כנוי למשה שהוא גדול שבנביאים, כפי שיתבאר בדרשות הבאות.
</i>, ולמה נמשלו הנביאים בנשים, מה אשה אינה מתביישת לתבוע צרכי ביתה מבעלה כך הנביאים אינם מתביישים לתבוע צרכיהן של ישראל מאביהם שבשמים <sup class="footnote-marker">קיז</sup><i class="footnote">טעם הדבר משום דלכן אינה מתביישת לתבוע צרכי הבית מבעלה משום דיודעת היא דצרכי הבית נוגעים גם לו, כך יודעים הנביאים שצרכי ישראל הם נוגעים כביכול גם להקב"ה, כי ישראל וקוב"ה חד הוא.
</i>.<br>(שם)

<b>צאי לך בעקבי. </b>ר' אליעור אומר [אמר ליה הקב"ה למשה], מחררה שנטלו ישראל ממצרים ואכלו ממנה ל"א יום אתה יודע מה אני עושה להם בסוף בעקב, שנאמר (תהילים ע״ב:ט״ז) יהי פסת בר בארץ <sup class="footnote-marker">קיח</sup><i class="footnote">עקב הוא כנוי לסוף כל הענין, לפי שהוא סוף מחלקי הגוף, וכאן מרמז לעקבא דמשיחא, כלומר לקץ הימים, ודרשה זו והבאות אחריה בענין זה כולן לכונה אחת נועדו, כי לפי המתבאר בפסוק הקודם בדרשה הגידה לי שאהבה נפשי שאל משה מהקב"ה איכה ירעה ויפרנס את ישראל לעתיד, ועל זה השיב לו הקב"ה ראי איך הייתי מפרנסם במדבר ושוב לא תתפלא איך אפרנסם לעתיד, וכל הדורשים כאן ובדרשות הבאות סמך כל אחד על פרט אחד ניסי מכלכלת הקב"ה את ישראל במדבר, הדורש הזה [ר' אליעזר] תפס הספקת החררה לל"א יום [ויש בזה גירסות שונות], ור' עקיבא בדרשה הבאה תפס ענין ענני כבוד, ורבנן בדרשה שבסמוך תפסו אכילת המן.
</i>.<br>(שם)

<b>צאי לך בעקבי. </b>ר"ע אומר, [אמר ליה הקב"ה למשה], ממה שהקפתי אותם בענני כבוד במדבר אתה יודע מה אני עושה להם בסוף בעקב, שנא' (ישעיהו ד׳:ו׳) וסוכה, תהיה לצל יומם <sup class="footnote-marker">קיט</sup><i class="footnote">עיין מש"כ באות הקודם וצרף לכאן.
</i>.<br>(שם)

<b>צאי לך בעקבי. </b>רבנן אמרי, [אמר ליה הקב"ה למשה], ממה שהאכלתים במדבר את המן שהיה מתוק מדבש וחלב אתה יודע מה אני עושה להם בסוף בעקב שנאמר (יואל ד׳:י״ח) והיה ביום ההוא יטפו ההרים עסיס <sup class="footnote-marker">קכ</sup><i class="footnote">עיין מש"כ לעיל באות קי"ח וצרף לכאן.
</i>.<br>(שם)

<b>בעקבי הצאן. </b>א"ר גוריון, בזמן שצדיקים בדור הם נתפסים על עון הדור, ובזמן שאין צדיקים תינוקות של בית רבן נתפסים, ומאי קרא, אם לא תדעי לך היפה בנשים צאי לך בעקבי הצאן ורעי את גדיותיך על משכנות הרועים, ואמרינן גדיים הממושכנים על הרועים <sup class="footnote-marker">קכא</sup><i class="footnote">ר"ל הגדיים שהם ממושכנין להיות נתפסים במקום צדיקי הדור, ויתכן דמפרש המלה על כמו אחר, וכמו על עולת התמיד, ור"ל אחר משכנות הרועים [הצדיקים], נתפסים הגדיים, התנוקות שמכונים בשם גדיים כמבואר בברכות ס"ג א'.
</i>.<br>(שבת ל"ג ב')

<b>בעקבי הצאן. </b>אמר ליה הקב"ה למשה, סוף כל הצאן לצאת ממצרים ואתה יוצא באחרונה, ולמה כן, לפי שהיה עסוק בלקיחת עצמות יוסף <sup class="footnote-marker">קכב</sup><i class="footnote">גם דרשה זו י"ל כי היא מכוונת לתשובה לשאלת משה להקב"ה [פסוק הקודם] איכה ירעה ויפרנס לישראל לעתיד, על זה השיב לו הקב"ה, כי לא יאמין אשר אך בו במשה בטחו ישראל אלא הם בוטחים בה' והוא יפרנסם, וראיה שהרי גם ממצרים יצאו בלעדו, שהוא נשתהה שם להתעסק בעצמות יוסף, ואלו היה כל בטחונם בו היו מחכים עליו.
</i>.<br>(מ"ר)

<b>בעקבי הצאן. </b>אמר ליה הקב"ה למשה, סוף כל הדור למות ואת כותהון <sup class="footnote-marker">קכג</sup><i class="footnote">זו היתה בתשובה לשאלתו ע"ד כניסתו לא"י והשיב לו צאי לך בעקבי הצאן, כמו שכל אותו הדור מתו במדבר כך ימות הוא.
</i>.<br>(שם)

<b>ורעי את גדיותיך. </b>תניא, א"ר אלעזר ב"ר צדוק, אראה בנחמה אם לא ראיתי את בתו של נקדימון בן גוריון שהיתה מלקטת שעורים מבין טלפי סוסים, וקראתי עליה מקרא זה, אם לא תדעי לך היפה בנשים צאי לך בעקבי הצאן ורעי את גדיותיך, אל תקרא גדיותיך אלא גויותיך <sup class="footnote-marker">קכד</sup><i class="footnote">בצירוף א"ט ב"ח ג"ז ד"ו. והד' מתחלף בו'.
</i>.<br>(כתובות ס"ז א')

<b>ורעי את גדיתיך. </b>א"ר חלבו, בשעה שהיה משה מפייס ומתחנן לפני הקב"ה שיכנס לארץ, אמר ליה, ורעי את גדיותיך, גדיים נכנסים, תיישים אין נכנסים <sup class="footnote-marker">קכה</sup><i class="footnote">לפי הפשט הוי הלשון גדיים ותיישים משל לדור הצעיר של המדבר דדור הקודם, והוי הכונה שהדור הצעיר יכנס לארץ ולא הדור הקודם וכמ"ש בפ' דברים אם יראה וגו' הדור הרע הזה וגו', אבל לא נתבאר מה שייכות זה לדברי הקב"ה בתשובה לבקשת משה אדות הכניסה לארץ. ונראה דמכוון הענין בכלל למ"ש במ"ר פ' חקת פ' י"ט, אמר הקב"ה למשה באיזה פנים אתה מבקש ליכנס לארץ, משל לרועה שיצא לרעות צאנו של מלך ונשבית הצאן, בקש הרועה ליכנס לפלטרין של מלך, א"ל המלך, עכשיו יאמרו הבריות, השבית הצאן ואתה נכנסת לפלטרין, אף כאן וכי שבחך הוא שהוצאת ס' רבוא וקברתם במדבר ואתה נכנס לארץ, עכשיו יאמרו אין לדור המדבר חלק לעוה"ב, הלא תהא בצדן ותבא עמהם וכו', ע"כ, ולפי"ז מתבאר שהשיב צו הקב"ה ורעי את גדיותיך, היינו הדור שרעית אותו במדבר בחייך ועתה הם תיישים תרעי אותו במיתתך, והיינו שתהיה קבור אצלם ותבא עמהם לעוה"ב, והוי הפי' גדיים נכנסים הדור הצעיר שקם עתה, ותיישים הוא הדור שרעה אותם משה.
</i>.<br>(מ"ר)

<b>על משכנות הרעים. </b>[אמר ליה הקב"ה למשה], אומר לך עד מחי אהה קיים על עמי והרעה בם, על משכנות הרועים, על ארעיהון של רעים וקשים שהיו בהם, זה סיחן ועוג <sup class="footnote-marker">קכו</sup><i class="footnote">דריש רועים מלשון תרועם בשבט ברזל, וגם מענין רעים, וזה היה בסיחן ועוג שהיו רעים וקשים.
</i>.<br>(שם)


Verse 9

<b>לססתי ברכבי פרעה. </b>אמר פרעה, לא ארכב על סוס זכר שהרג את בעליו במלחמה, אלא הריני רוכב על סוסה נקבה <sup class="footnote-marker">קכז</sup><i class="footnote">עיין בסמוך אות קכ"ט וצרף לכאן, והמפרשים פרשו בענין אחר.
</i>.<br>(שם)

<b>דמיתיך רעיתי. </b>מהו דמיתיך – שתקתיך, בשעה שרדפו מצרים אחרי ישראל היו ישראל רומזים למצרים מפחד ואומרים להם אחריכם אנו הולכים, אמר להם הקב"ה, סבורים אתם שאין בי כח לפדותכם, דומו לכם, הדא הוא דכתיב ה' ילחם לכם ואתם תחרישון <sup class="footnote-marker">קכח</sup><i class="footnote">ודריש דמיתיך מלשון וידם אהרן, ודמו סלה.
</i>.<br>(שם)

<b>דמיתיך רעיתי. </b>לפי שהיו גלי הים נדמים לסוסים נקבות ומצרים לסוסים זכרים מזוהמים ורצו אחריהם עד ששקעום בים <sup class="footnote-marker">קכט</sup><i class="footnote">קרוב יותר לפרש מה שכתוב ומצרים לסוסים זכרים מזוהמים, כי היו הסוסים עצמם זכרים מזוהמים, ומכיון שהגלים נדמו להם לסוסים נקבות היו להוטים ורצים אחריהם לים, וא"כ הוי קצור לשון במדרש.
</i>.<br>(שם)

<b>רעיתי. </b>מהו רעיתי, אמר הקב"ה, מפרנסתי הם, שירעו איתי בשני תמידין בכל יום, בתמיד של שחר על עבירות שנעשו בלילה ובתמיד של בין הערבים על עבירות שנעשו ביום, ולא היה אדם לן בירושלים ועון בידו, הדא הוא דכתיב (ישעיה א') צדק ילין בה <sup class="footnote-marker">קל</sup><i class="footnote">כי הקרבנות הם מזון להנפש ומאחדים את נפשות ישראל להקב"ה.
</i>.<br>(שם)

<b>רעיתי. </b>דבר אחר מהו רעיתי, אמר הקב"ה רעיתי של עולמי הם שקבלו את התורה, שאלו לא קבלוה הייתי מחזיר את העולם לתהו ובהו <sup class="footnote-marker">קלא</sup><i class="footnote">ודריש רעיתי מלשון רעי ושותפי הם בבריאת עולמי כי אם לא קבלו את התורה לא היה מתקיים העולם, וכמ"ש בשבת פ"ח א' תנאי התנה הקב"ה עם מעשה בראשית, אם יקבלו ישראל את התורה מוטב ואם לאו יחזור אותם לתהו ובהו.
</i>.<br>(מ"ר)


Verse 10

<b>נאוו לחייך בתורים. </b>[אלו משה ואהרן], דכשם שלחיים הללו לא נבראו אלא לדבור, כך משה ואהרן לא נבראו אלא לדבור <sup class="footnote-marker">קלב</sup><i class="footnote">ר"ל לדבר אל בני ישראל תורה ומצות. ובאהרן י"ל עוד הכונה שנברא לדבר אל פרעה כמש"כ בתורה ואהרן אחיך יהיה נביאך – ות"א מתורגמנך.
</i>, בתורים – בשני תארים, שתוארן טובה זה על זה, זה שמח בגדולתו של זה וזה בגדולתו של זה <sup class="footnote-marker">קלג</sup><i class="footnote">ר"ל וזה שהוא שמח לבו טוב עליו, וכשלבו טוב הוי תוארו טוב. והא דשמחו זה בזה, הנה משה שמח בגדולתו של אהרן פשוט הוא דבודאי לא קינא בגדולתו שהרי הוא היה גדול ממנו, ובמדרש סמך בזה עוד על איזה פסוק, ואהרן ששמח בגדולתו של משה מפורש בתורה (פ' שמות) וראך ושמח בלבו.
</i>.<br>(שם)

<b>נאוו לחייך בתורים. </b>בשתי תורות, בתורה שבכתב ובתורה שבעל פה, דבר אחר בתורים – בתורות הרבה, כמש"נ זאת תורת העולה, זאת תורת המנחה וכו' <sup class="footnote-marker">קלד</sup><i class="footnote">כי הלחיים לא נבראו אלא לדבור, כבדרשה הקודמת, והיינו נאוו לחייך בתורים. ומה שבא בזה השם תורים במקום תורות, לא יפלא, דכן מצינו נפשים במקום נפשות (יחזקאל י"ג).
</i>.<br>(שם)

<b>נאוו לחייך בתורים. </b>אלו סופרים ומלמדי תנוקות באמונה, ואלו הרבנים <sup class="footnote-marker">קלה</sup><i class="footnote">גם דרשה זו נסמכת על הדרשה שלמעלה שלחיים לא נבראו אלא לדבור, וכל אלה שחשיב ענינם הוא הדבור, ודריש תורים מלשון תורה, הוראה.
</i>.<br>(שם)

<b>נאוו לחייך בתורים. </b>בתורים – כמש"נ (אסתר ב׳:י״ב) ובהגיע תור, ואימתי הוא, בשעה שקורין בד"ת בתוריהון [במועדיהון], הלכות פסח בפסח, הלכות עצרת בעצרת, הלכות חג בחג <sup class="footnote-marker">קלו</sup><i class="footnote">כמש"כ באות הקודם.
</i>.<br>(שם)

<b>צוארך בחרוזים. </b>אלו סנהדרין שהיו חורזים דבריהם כלוניא של מרגליות <sup class="footnote-marker">קלז</sup><i class="footnote">לוניא הוא בלע"ז שם חוט, ודרך החרוזים שחורזים דברים מנוקבים על החוט כמו חרוזות דגים או מרגליות, וצוארך הוא כנוי לסנהדרין, דכמו שהצואר הוא נוי ותפארת הגוף כמו שדריש לקמן בפסוק כמגדל דוד צוארך, כך הסנהדרין הם פארם וכבודם של ישראל. והכונה אלו סנהדרין שמסדרים דבריהם בסדר נכון וישר כחרוזות של מרגלית, והוא ע"ד הלשון בעלמא פה מפיק מרגלית.
</i>.<br>(שם)

<b>צוארך בחרוזים. </b>אלו התנוקות, אלו התלמידים שחוזרין צואריהן לשמוע דברי תורה כאדם שלא שמע דברי תורה מימיו <sup class="footnote-marker">קלח</sup><i class="footnote">כלומר שחוזרין צואריהן לשמוע תורה מפי הרב, ודריש בחרוזים כמו בחוזרים, בחלוף אותיות כמו כבש כשב, שמלה שלמה, אנקה נאקה, זעוה זועה, עולה עלוה, לשון עלגים נלעג לשון.
</i>.<br>(שם)

<b>צוארך בחרוזים. </b>כבשעה שהיה [ר' אבא בר קומי וחביריו] חורזים בדברי תורה ומתורה לנביאים ומנביאים לכתובים והאש מלהטת סביבם והיו הדברים שמחין כנתינתן מסיני <sup class="footnote-marker">קלט</sup><i class="footnote">כלומר מלקטים ומבררים ומסדרים כל ענין מד"ת מה ששייך לו מנביאים וכתובים על הסדר. וענין להטת האש הוא לשון מליצי לתאר התלהבות הלומדים בכל רגשות הנפש, וכעין שאמרו בסוכה כ"ח א' אמרו עליו על יונתן בן עוזיאל שבשעה שהיה יושב ועוסק בתורה כל עוף הפורח עליו נשרף, והוא משל על גודל ההתלהבות, ועיי"ש בתוס'. וענין שמחת הדברים כנתינתן מסיני הכונה שהתכונו לאמיתה של תורה כמו שנתנה מסיני. ובאור שם צוארך לכאן עיין מש"כ לעיל אות קל"ז וצרף לכאן.
</i>.<br>(שם)

<b>צוארך בחרוזים. </b>ר' חמא ב"ר חנינא אמר, אלו פרשיות של תורה שהן חרוזות זו בזו ומושכות זו בזו ומדלגות זו מזו ודומות זו לזו וקרובות זו לזו <sup class="footnote-marker">קמ</sup><i class="footnote">וצואר כנוי לתורה, דכמו שהצואר הוא נוי ותפארת הגוף כך התורה תפארתן של ישראל, וכמש"כ לעיל אות קל"ז.
</i>.<br>(שם)

<b>צוארך בחרוזים. </b>יהודה ברבי אומר, אלו הנביאים <sup class="footnote-marker">קמא</sup><i class="footnote">גם בזה שייך תואר צואר שהוא נוי הגוף כך הנביאים הם תפארת ישראל, ועם זה דרכם לדבר במשקלים ובחרוזים, וזהו – צוארך בחרוזים.
</i>.<br>(שם)


Verse 11

<b>תורי זהב. </b>זו התורה, זה הכתב והכתובים <sup class="footnote-marker">קמב</sup><i class="footnote">שנכתבו בשורות כתורי זהב, והתורה נקראת זהב, ובתיבת תורי נרמזה התורה וכמש"כ לעיל אות קל"ה, ועיין עוד בסמוך אות קמ"ז.
</i>.<br>(מ"ר)

<b>תורי זהב. </b>זו ביזת הים, עם נקודות הכסף – זו ביזת מצרים <sup class="footnote-marker">קמג</sup><i class="footnote">דביזת מצרים לגבי ביזת הים המרובה היתה נחשבת בערך נקודות כסף לגבי תורי זהב.
</i>.<br>(שם)

<b>תורי זהב. </b>זה המשכן, כמש"נ ואת הקרשים תצפה זהב, עם נקודות הכסף – כמש"נ ווי העמודים וחשוקיהם כסף <sup class="footnote-marker">קמד</sup><i class="footnote">והווים והחשוקים לגבי הקרשים המוזהבים הם כערך נקודות כסף לגבי תורי זהב.
</i>.<br>(שם)

<b>תורי זהב. </b>רבי ברכיה אומר, תורי זהב זה הארון, כמש"נ וצפית אותו זהב טהור, עם נקדות הכסף אלו שני העמודים לפניו שהיו של כסף <sup class="footnote-marker">קמה</sup><i class="footnote">עיין לקמן פרשה ז' בפסוק אפריון עשה לו וגו' עמודיו עשה כסף.
</i>.<br>(שם)

<b>עם נקדות הכסף. </b>ר' אבא בר כהנא אמר, אלו האותיות שבתורה, רבי אחא אמר, אלו התיבות, ויש אומרים זה השרטוט <sup class="footnote-marker">קמו</sup><i class="footnote">מוסב על הדרשה דלעיל תורי זהב זו התורה, וכאן מוסיף, כי גם בחיצוניותה, של התורה נרמזים רמזים וסודות כמו בפנימיותה. והם באותיותיה ובתיבותיה. ואמנם הם לגבי פנימיותה כמו ערך נקודות כסף לגבי תורי זהב. ויש אומרים דנקודות הכסף הוא השרטוט שמיפה את הכתב כמו נקודות כסף את החפץ. ומבואר מזה דשרטוט הלכה היא ומעכבת, ועי' מש"כ בזה בתו"ת פרשה בשלח בפסוק זה אלי ואנוהו.
</i>.<br>(שם)

<b>עם נקדות הכסף. </b>דבר אחר נקודות הכסף זה שיר השירים, מלה חתומה ומלה מסיימה <sup class="footnote-marker">קמז</sup><i class="footnote">למעלה דריש תורי זהב אלו הכתובים וכאן דריש נקודות הכסף זה שיר השירים, והבאור הוא, כי לעומת זה שכל הכתובים מבוארים ענינם בפנימיות כונתם כמו בלשונם החיצוני, הנה מגילת שה"ש כל ענינה הפנימי סתום וחתום, וניכר רק שנכתב במשל ורמז וסוד, וכל מלה ממנה חתומה וסתומה, ואעפ"כ ידוע הוא כי היא נכבדה מאד ומסויימה כדבר המסויים, וזהו הפי' מלה חתומה ומלה מסיימה, כלומר כל מלה היא חתומה ועם זה היא מצויינה ומסויימה.
</i>.<br>(שם)


Verse 12

<b>עד שהמלך וגו'. </b>אמר עולא, עלובה כלה שמזנה בתוך חופתה <sup class="footnote-marker">קמח</sup><i class="footnote">משל הוא לישראל. שבעוד שעמדו בסיני עשו את העגל, כך פירש"י, וצ"ל דהלשון שעמדו לאו דוקא הוא, שהרי מעשה העגל היתה לאחר העמידה בסיני, אלא ר"ל כשעמדו בענין מעמד הר סיני והיינו בקבלת התורה, שאז היה משה במרום לקבל הלוחות, ועיין ברש"י גיטין ל"ו ב' בענין זה. </i>, מאי קרא עד שהמלך במסבו נרדי נתן ריחו <sup class="footnote-marker">קמט</sup><i class="footnote">פירש"י בושמי עזב ריחו הטוב, ויתפרש נתן כמו ולא נתן סיחן את ישראל וגו' (פ' חקת). והוכרח רש"י לפרש כן ולא פירש נתן ריחו היינו ריח רע כמו שהוא במדרש כאן, י"ל משום דהלשון ריחו [בו"ו הכנוי] משמע ריחו המסוגל לו בטבע והוא ריח טוב, ולכן פי' נתן כמו עזב. ואמנם לא נתבאר מה הכריחו להדורש לפרש הלשון נתן ריחו במובן כזה ולא למעליותא שנתן ריחו הטוב, וצ"ל דבא בזה רק להסמיך בפסוק זה גוף הענין ממעשה העגל סמוך לזמן מת"ת כמש"כ באות הקודם, ואחרי דאפשר לפרש הלשון נתן במובן עזב כמש"כ, ולכן מצא מקום לדרשו בענין אחר, ועיין במדרש כאן. </i>, אמר רבא ואע"פ כן, עדיין חביבותיה גבן, דכתיב נתן ולא כתיב הסריח <sup class="footnote-marker">קנ</sup><i class="footnote">ר"ל אע"פ שהכתוב מספר בקלקלתן של ישראל ובגנותן אעפ"כ הראה לשון חבה שלא כתב הסריח, וכתבו התוס' אע"פ דאית ליה למכתב לשון מעליא, מ"מ הוי מצי למכתב עזב. עכ"ל. והנה אע"פ דמצינו לשון סרח ולא דייקינן שם, כמו (ירמיהו מ״ט:ז׳) נסרחה חכמתם, י"ל דשאני התם דאיירי באדום, ולא קפיד הכתוב ללישנא מעליא. </i>.<br>(שבת פ"ח ב') 
<b>עד שהמלך וגו'. </b>רבי ביקש מר' פרידה להראות לו האשכול שבכרמו, ועודנו היה רחוק ממנו נראה לו כמין שור, אמר ליה רבי, האין השור הזה מחבל כרמך, אמר ליה ר' פרידה, השור הזה שאתה רואה הוא האשכול, קרא עליו, עד שהמלך במסבו נרדי נתן ריחו, בית המקדש חרב ואתה הנך בקשיותך, מיד נבלע אותו האשכול <sup class="footnote-marker">קנא</sup><i class="footnote">ר"ל שהיה מתמה שאע"פ שהמלך במסבו – ברקיע, כי סלק את שכינתו מהתחתונים, שביהמ"ק חרב, היתכן שעוד הכרם יתן ריח ושמנות כל כך עד שיהיה אשכול שבו גדול כשור, ומיד כשאמר כך נבלע האשכול בארץ כי נתן עיניו בו. </i>.<br>(ירושלמי פאה פ"ז ה"ג) 
<b>עד שהמלך וגו'. </b>עד שהקב"ה במסבו ברקיע נתנו ישראל ריח טוב לפני הר סיני ואמרו כל אשר דבר ה' נעשה ונשמע, דבר אחר, עד שהקב"ה במסבו ברקיע כבר הר סיני מתמר באור, דבר אחר, עד שהקב"ה במסבו ברקיע כבר וישכן כבוד ה' על הר סיני <sup class="footnote-marker">קנב</sup><i class="footnote">ומרומו זה בלשון נרדי נתן ריחו, נתן ריח באור, ומצינו לשון ריח נופל באש, וריח נור (דניאל ג'). </i>.<br>(מ"ר) 
<b>עד שהמלך וגו'. </b>עד שהקב"ה במסבו ברקיע ירד והציל לאברהם אבינו מתוך כבשן האש, שנאמר אני ה' אשר הוצאתיך מאור כשדים <sup class="footnote-marker">קנג</sup><i class="footnote">וכנראה דריש סמיכות הכתובים נתן ריחו צרור המור ועפ"י הדרשה שבסמוך דצרור המור מוסב על אברהם, ודריש דכמו המיר שאינו מפיח ריחו אלא באור כך נראה צדקתו של אברהם לאחר שיצא מכבשן האש. </i>.<br>(שם) 
<b>עד שהמלך וגו'. </b>ר' ברכיה אומר, במשה משתעי קרא שנקרא מלך, דכתיב ויהי בישרון מלך, והכי קאמר, עד שמשה במסבו כבר וידבר אלהים את כל הדברים האלה <sup class="footnote-marker">קנד</sup><i class="footnote">ר"ל עודו מכין עצמו ואת מסביו את ישראל לקבלת התורה כבר החל הקב"ה להשמיע דברו, ויתכן הכונה עפ"י מ"ש בכתובות ס"ב ב' שהיה הקב"ה תאב כביכול להשרות שכינתו בישראל טרם בא מועד המוגבל, יעו"ש ולפנינו בתו"ת פ' בשלח בפ' תביאמו ותטעמו. </i>, ור' הושעיא אמר, עד שהקב"ה במסבו ברקיע כבר הקדים הוא, דכתיב (פ' יתרו) ויוצא משה את העם לקראת האלהים <sup class="footnote-marker">קנה</sup><i class="footnote">ר"ל עד שהספיק הקב"ה כביכול לרדת משמים על הר סיני כבר נזדרז משה והוציא לפניו את ישראל. </i>.<br>(שם) 
<b>עד שהמלך וגו'. </b>ר' אבהו דריש, עד שמשה וישראל מסובים ואוכלים פסחיהם במצרים כבר הקדים הקב"ה, שנאמר ויהי בחצי הלילה וה' הכה כל בכור וגו', ור' יודן אמר, עד שחזקיהו וסיעתו אוכלים פסחיהם בירושלים כבר הקדים הקב"ה בלילה ההוא, שנאמר (מלכים ב י״ט:ל״ה) ויהי בלילה ההוא ויצא מלאך ה' ויך במחנה אשור <sup class="footnote-marker">קנו</sup><i class="footnote">ודריש במסבו מלשון הסיבה כדין הפסח שנאכל בהסיבה. </i>.<br>(שם) 

Verse 13

<b>צרור המר וגו'. </b>א"ר יהושע בן לוי, מאי דכתיב צרור המור דודי לי בין שדי ילין, אמרה כנסת ישראל לפני הקב"ה, רבש"ע, אע"פ שמיצר ומימר לי דודי אפילו הכי בין שדי ילין <sup class="footnote-marker">קנז</sup><i class="footnote">קאי על זמן מעשה העגל ובנין המשכן שהיו סמוכים זל"ז, ור"ל אע"פ שאמר הקב"ה הורד עדיך, אעפ"כ אמר מיד לעשות לו משכן וצמצם שכינתו בין שני הבדים. או דמכוין לזמן הגלות, ואמר דאפילו באותו הזמן לא יסיר כביכול השגחתו מעליהם, וכמ"ש כל מקום שגלו ישראל שכינה עמהם (ע' מגילה כ"ט א') והיינו בין שדי ילין.
</i>.<br>(שבת פ"ח ג')

<b>צרור המר וגו'. </b>רבי עזריה בשם ר' יהודה פתר מקרא זה באברהם אבינו, מה המור הזה ראש לכל מיני בשמים <sup class="footnote-marker">קנז</sup><i class="footnote">דכתיב (שמות ל') בשמים ראש מר דרור וגו' ומדחשיב אותו בראשונה משמע שהוא ראש לכל הבשמים המובחרים.
</i> כך אברהם ראש לכל הצדיקים, ומה המור הזה אין ריחו מפיח אלא באור כך אברהם לא נודעו מעשיו עד שהושלך לכבשן האש, ומה המור הזה כל מי שלקטו מתמררות ידיו, כך אברהם היה ממרר עצמו ומסגף עצמו ביסורים, בין שדי ילין – שהוא מותאם בין שכינה למלאך, שנאמר וירא וירץ לקראתם, וירא בשכינה וירץ למלאך <sup class="footnote-marker">קנח</sup><i class="footnote">מותאם לשון תאומים, כלומר מתווך וממוצע ביניהם, ומדייק מדכתיב וירא וירא שני פעמים, וישא עיניו וירא והנה שלשה אנשים נצבים עליו וירא וירץ לקראתם, ודריש דוירא השני מוסב לשכינה.
</i>.<br>(מ"ר)

<b>צרור המר וגו'. </b>ר' יוחנן פתר קרא בקטרת בית אבטינוס, צרור המור זה אחד מאחד עשר סממנים שנותנין בה, בין שדי ילין – שהיתה מצומצמת בין שני בדי הארון <sup class="footnote-marker">קנט</sup><i class="footnote">שראשי הבדים בולטין בפרוכת כשדי אשה, [ע' בדרשה הסמוכה], ובית אבטינוס היה ממונה על מעשה הקטורת, לפי שהיו מצויינים בהכנתה.
</i>.<br>(שם)

<b>בין שדי ילין. </b>תניא, ויראו ראשי הבדים (מ"א ח') יכול לא יהיו זזין ממקומן, ת"ל ויאריכו הבדים, יכול יהיו מקורעין בפרכת ויוצאין, ת"ל ולא יראו החוצה, הא כיצד דוחקין ובולטין בפרכת ונראין כשני דדי אשה, שנאמר צרור המור דודי לי בין שדי ילין <sup class="footnote-marker">קס</sup><i class="footnote">באור הדרשה במה שאמר יכול לא יהיו זזין ממקומן, דר"ל אם לא היו זזין ממקומן לא היה אפשר שיגיע עד הפרוכת, שכל הארון לא היה רק אמתים וחצי ארכו ואמה וחצי רחבו, והיה עומד באמצע כדאמרינן בפ' המוכר פירות הארון שעשה משה יש לו עשר אמות לכל רוח ורוח, נמצא עשרה אמות ממערב למזרח עד הפרוכת, וא"כ אם לא היו זזין הבדים ממקומן לא היה אפשר שהיו מגיעין עד הפרוכת שבמזרח, ולהכי קאמר מדכתיב ויאריכו הבדים וגו' על פני הדביר דהיינו ההיכל, ע"כ שהיו הבדים זזין ממקומן להאריכן עד שיגיעו לפרכת, ודכתיב בהו לא יסורו ממנו היינו שלא להסירן לגמרי, אבל כשהיו זזים ממקומן עדיין תקועים בטבעות היו, והכי אמרינן ביומא בפרק בא לו מתפרקין ואינן נשמטין, ושפיר קאמר ויראו ראשי הבדים שהיו נראין מבחוץ כדמסיק שהיו בולטין וכו' [רש"א].
</i>.<br>(יומא נ"ד א')


Verse 14

<b>אשכל הכפר. </b>אשכול זה יצחק שנכפת על המזבח כאשכול <sup class="footnote-marker">קסא</sup><i class="footnote">כמו שהאשכול מסיבת כבדו מניחים אותו על עצים ונקשר סביב העצים בסיב היוצא ממנו, כך נקשר יצחק על המזבח ממעל לעצים.
</i>, הכופר – שמכפר עונותיהם של ישראל <sup class="footnote-marker">קסב</sup><i class="footnote">ר"ל מעשה העקדה מכפרת, כמ"ש וזכר לנו וכו' ואת העקדה וכו'. ובמ"ר פ' וירא איתא שאמר אברהם להקב"ה כשם שכבשתי רחמי וכו' כך בשעה שיהיו בניו של יצחק באים לידי עבירות תהא אתה נזכר להם אותה העקדה ומתמלא עליהם רחמים.
</i>, בכרמי עין גדי – זה יעקב אבינו שנכנס בכרום פנים מתפחד בהכלמו אצל אביו ולבש בגדי גדי עזים ונטל הברכות שהן עין עולם <sup class="footnote-marker">קסג</sup><i class="footnote">יתכן הכונה עין עולם שהם יקרים לעולם כעין.
</i>.<br>(שם)

<b>אשכל הכפר. </b>רבי יוחנן פתר קרא בקטורת בית אבטינוס, [וכדאמר ר' יצחק], אשכל – שהיתה מתמדת ועולה עד הקורות ואח"כ פוסה ויורדת כאשכל <sup class="footnote-marker">קסד</sup><i class="footnote">ר"ל יורד ומשפיל כאשכול, ובית אבטינוס היה ממונה על מעשה הקטורת, מפני שהיו מצויינים בהכנתה, ע' יומא י"ח ב' ול"ח א'.
</i>, הכפר – שמכפר עונותיהם של ישראל <sup class="footnote-marker">קסה</sup><i class="footnote">כמבואר כ"פ בתורה שהקטורת באים לכפר.
</i>.<br>(שם)

<b>אשכל הכפר. </b>בן גזירה אומר, אשכל זה הקב"ה, איש <sup class="footnote-marker">קסה</sup><i class="footnote">כנוי להקב"ה כמ"ש ה' איש מלחמה.
</i> שהכל בו, הכופר – שכפר באוה"ע והודה בישראל, ואימתי כפר באוה"ע – במלחמת יהושפט, כמש"נ (ד"ה ב' כ"ו) ויהי אחרי כן באו בני מואב ובני עמון על יהושפט למלחמה ויהושפט עזרו אלהיו ונצח <sup class="footnote-marker">קסו</sup><i class="footnote">וסוף דבר והנם בחצצון תמר היא עין גדי, וזהו שרמז כאן במ"ש בכרמי עין גדי.
</i>. ואם יאמר לך אדם שאין הכתוב הזה מדבר ביהושפט, אמור לו, נאמר כאן עין גדי ונאמר להלן (שם) בחצצון תמר הוא עין גדי, מה עין גדי שנאמר להלן במלחמת יהושפט הכתוב מדבר אף עין גדי האמור כאן במלחמת יהושפט הכתוב מדבר.<br>(שם)

<b>אשכל הכפר וגו'. </b>רבי ברכיה אומר, אמרה כנסת ישראל לפני הקב"ה, בשעה שאתה מיצר לי ומימר לי אתה נעשה דודי ורואה איזה הוא אדם גדול שיש בי שיכול לומר למדת הדין די <sup class="footnote-marker">קסז</sup><i class="footnote">כמ"ש (מו"ק ט"ז ב') צדיק מושל ביראת אלהים, הקב"ה גוזר גזירה וצדיק מבטלה. ודבריו בזה מרומזים בכתוב הקודם צרור המור – בשעה שאתה מיצר ומימר לי, בין שדי, ישהה ויתבונן בין אלה שיוכל למצוא בה איש שיכול לומר די למדת הדין.
</i> ואתה נוטלו וממשכנו – בעדי, הדא הוא דכתיב אשכל הכפר, אשכל – איש שהכל בו, מקרא ' משנה, תלמוד, תוספתות ואגדות. הכפר – שמכפר עונותיהם של ישראל <sup class="footnote-marker">קסח</sup><i class="footnote">כמ"ש שהצדיקים נתפסים בעון הדור.
</i>.<br>(מ"ר)

<b>אשכל הכפר. </b>דודי לי וגו', א"ר יהושע בן לוי, מאי דכתיב אשכל הכפר דודי לי בכרמי עין גדי, אשכל – מי שהכל שלו מכפר לי על עון גדי שכרמתי לי <sup class="footnote-marker">קסט</sup><i class="footnote">עין גדי כנוי לעגל, והלשון שכרמתי מפרש בגמרא לשון אסיפה, ופירש"י דרומז למ"ש בסנהדרין ס"ג א' שאיוו לאלהות הרבה, כמו שאמרו אלה אלהיך ישראל, ועיין מה שכתבנו בתו"ת שם. ובילקוט הגירסא אשכול איש שהכל שלו, ואיש כנוי להקב"ה כמ"ש ה' איש מלחמה.
</i>.<br>(שבת פ"ח ב')

<b>בכרמי עין גדי. </b>בזכות התנאים שהתניתי לאברהם אביכם בברית בין הבתרים, שנאמר ביום ההוא כרת ה' את אברם ברית לאמר <sup class="footnote-marker">קע</sup><i class="footnote">ונאמר שם ועז משולשת, וזהו עין גדי.
</i>.<br>(מ"ר)

<b>בכרמי עין גדי. </b>אלו אבות העולם שנמשכו אחריך כגדיים ונטלו הברכות שהן עין עולם <sup class="footnote-marker">קעא</sup><i class="footnote">דבר הברכות שנטלו מבואר בתורה, באברהם כתיב והיה ברכה, ביצחק כתיב ויברך אלהים את יצחק, וכן ביעקב כתיב כ"פ לשון ברכה, וכן נתברך מיצחק.
</i>.<br>(שם)


Verse 15

<b>הנך יפה. </b>הנך יפה רעיתי הנך יפה, הנך יפה במצות הנך יפה בגמילות חסדים <sup class="footnote-marker">קעב</sup><i class="footnote">ר"ל אפילו בדברים שיש בהם חסרון כיס, או גם טרחא שבגוף בגמלות חסד שבגוף.
</i>, הנך יפה במצות עשה הנך יפה במצות לא תעשה <sup class="footnote-marker">קעג</sup><i class="footnote">ר"ל גם במצות ל"ת שהן קשין לאדם להכניע את יצרו, וכמ"ש בתו"כ ס"פ קדושים, ראב"ע אומר, שלא יאמר אדם אי אפשי לאכול בשר חזיר, אי אפשי לבא על הערוה, אלא אפשי ומה אעשה ואבי שבשמים גזר עלי כך.
</i>, הנך יפה במצות הבית בחלוקת תרומות ומעשרות, הנך יפה במצות השדה בלקט שבחה ופאה ומעשר עני והפקר <sup class="footnote-marker">קעד</sup><i class="footnote">מצות תכופות בחסרון כיס מרובה, וזה נסיון יותר גדול.
</i>, הנך יפה בכלאים הנך יפה בסדין בציציתי <sup class="footnote-marker">קעה</sup><i class="footnote">כי כלאים וסדין בציצית [שהוא כלאים] הם תרתי דסתרי, ועל זה אמר הנך יפה להתרחק מהדבר במקום עבירה והנך יפה לשמור זה הדבר בעצמו במקום מצוה.
</i>, הנך יפה בתשובה הנך יפה במעשים טובים, הנך יפה בעוה"ז הנך יפה בעוה"ב <sup class="footnote-marker">קעו</sup><i class="footnote">ר"ל הנך יפה בתשובה כשהנך יפה במע"ט, והיינו שאתה עושה תשובה מאהבה, והנך יפה בעוה"ב כשהנך יפה בעוה"ז במעשים טובים שאתה עושה. ובמ"ר יש עוד תוספת ענינים וגירסות שונות.
</i>.<br>(שם)

<b>הנך יפה. </b>הנך יפה רעיתי הנך יפה, למה קלסה בלשון כפול – לומר, שאם בקש לו לעשות אומה אחרת יכול [אבל היא אינה יכולה להמירו] <sup class="footnote-marker">קעז</sup><i class="footnote">ור"ל לפי שהוא יכול להמירה ואינה ממירה מפני אהבתו לכן מקלסה באהבה יתירה, משא"כ היא אותו אינה יכולה להמירו, וכמו האיש והאשה שהוא מוציא לרצונה ושלא לרצונה, והיא אינה יכולה להתגרש שלא מרצונו.
</i>.<br>(שם)

<b>עיניך. </b>עיניך אלו סנהדרין שהם עינים לעדה, הדא הוא דכתיב והיה אם מעיני העדה (פ' ויקרא), ובשם שכל רמ"ח אברים שבאדם אינם הולכים וחוזרים אלא אחר העינים, בך ישראל אין יכולין לעשות דבר חוץ מסנהדרין.<br>(שם)

<b>עיניך יונים. </b>אמר רבי לוי, מלמד שכל כלה שעיניה כעורות כל גופה צריך בדיקה, ושעיניה יפות אין כל גופה צריך בדיקה <sup class="footnote-marker">קעח</sup><i class="footnote">ר"ל מדתלה היפוי במראה העינים ולא פרע מעלות כל הגוף שמע מינה דמעלות כל הגוף תלויות במעלת העינים. וכלל ענין זה משל היא למדות פנימיות שבאדם, שאם עיניו יפות, כלומר שהוא עין טובה במדות אנושיות, אז יש לקוות כי הוא בכלל איש מתוקן בתורה ובמע"ט ובהליכות עולם, וכמש"כ עשות משפט ואהבת חסד והצנע לכת עם ה', שענינו קיום מצות ה' בנוגע לו ולבני אדם, וכי על כן מכונים האבות בשם ישרים כמ"ש בלעם תמות נפשי מות ישרים ודרשו על זה כאברהם יצחק ויעקב, והיינו משום עין יפה שהיתה להם בכלל לכל בני אדם וכמ"ש במ"ר פ' וירא עה"פ דמשלי עוצם עיניו מראות ברע זה אברהם שלא ראה און בישמעאל, וכן התפלל על אנשי סדום אע"פ שהיה שנא אותם מחמת רשעתם כמו שמתבאר מדבורו עם מלכם (פ' לך) והקב"ה אמר לו אהבת צדק ותשנא רשע – אהבת להצדיק את בריותי ותשנא להרשיען (מ"ר וירא פמ"ט) וזה ג"כ מפני העין טובה שבו, וכן היה יצחק ויעקב נוחים להתפייס מאבימלך ומלבן, ועל כן נקרא ספר בראשית ספר הישר על שם קורות האבות המסופר בו שנקראו ישרים דהיינו בעלי עין יפה.
</i>.<br>(מ"ר פרשה ד' פסוק א')

<b>עיניך יונים. </b>כיונה, מה יונה תמה אף ישראל תמימים <sup class="footnote-marker">קעט</sup><i class="footnote">כי יש בעופות בעלי ערמה כמו עורב, משא"כ היונה.
</i>, ומה יונה נאה בהלוכה <sup class="footnote-marker">קפ</sup><i class="footnote">שאינה קופצת בהלוכה.
</i> כך ישראל נאים בהלוכם כשהם עולים לפעמי רגלים <sup class="footnote-marker">קפא</sup><i class="footnote">וכמש"כ מה יפו פעמיך בנעלים בת נדיב, שדרשוהו על עולי רגלים.
</i>.<br>(שם)

<b>עיניך יונים. </b>כיונה, מה יונה זו מצויינת <sup class="footnote-marker">קפב</sup><i class="footnote">במיני צבעונים.
</i> כך ישראל מצויינים בתגלחת במילה ובציצית.<br>(שם)

<b>עיניך יונים. </b>כיונה, מה יונה זו צנועה <sup class="footnote-marker">קפג</sup><i class="footnote">אין הפי' צנועה במה שאינה מזדווגת אלא לבן זוגה, כמש"כ בסמוך, יען דזה חשיב בסמוך למעלה בפני עצמה, אלא הפי' צנועה בהליכותיה ובמדותיה.
</i> כך ישראל צנועים, ומה יונה זו פושטת צוארה לשחיטה כך ישראל, שנאמר (תהילים מ״ד:כ״ג) כי עליך הורגנו כל היום.<br>(שם)

<b>עיניך יונים. </b>מה יונה זו מכפרת על העונות <sup class="footnote-marker">קפד</sup><i class="footnote">כמש"כ (בס' ויקרא) ובן יונה או תור לחטאת.
</i> כך ישראל מכפרים על האומות, שכל אותן שבעים פרים שמקריבים בחג הוא כנגד שבעים אומות, כדי שלא יצדה העולם מהן <sup class="footnote-marker">קפה</sup><i class="footnote">תרגום תוהו ובהו – צדיא וריקניא, ור"ל שלא יהא העולם ריק מהם.
</i>.<br>(שם)

<b>עיניך יונים. </b>כיונה, מה יונה זו משעה שמכרת את בן זוגה שוב אינה ממירה אותו באחר, כך ישראל משעה שהכירו להקב"ה לא המירוהו באחר.<br>(שם)

<b>עיניך יונים. </b> כיונה, מה יונה זו נכנסת לקנה ומכרת בה קנה ושובכה <sup class="footnote-marker">קפו</sup><i class="footnote">כי בכל שובך יש הרבה קנים ואינה צריכה לחפש.
</i> וגוזליה ואפרוחיה וחלונותיה, כך הן ג' שורות של תלמידי חכמים כשהן יושבין לפניהם כל אחד ואחד מכיר את מקומו <sup class="footnote-marker">קפז</sup><i class="footnote">ר"ל התלמידים של החכמים כשהם יושבין לפני הסנהדרין יושבים בסדר כזה שכל אחד מכיר את ערך מקומו, ועי' סנהדרין ל"ז א'.
</i>.<br>(שם)

<b>עיניך יונים. </b>כיונה, מה יונה זו אע"פ שאתה נוטל גוזליה מתחתיה אינה מנחת שובכה לעולם, כך ישראל אע"פ שחרב ביהמ"ק לא בטלו שלש רגלים בשנה <sup class="footnote-marker">קפח</sup><i class="footnote">ועי' בשו"ת תשב"ץ ח"ב ס"ס ר"א דמכאן רמז לעלות לרגל אף בזמן הזה. ואמנם אין זה אלא רמז קל, יען דלא אמר שלא בטלו העליה לרגל אלא הרגלים עצמן, משום דהו"א כיון דעיקר שמחת הרגלים אינו אלא בזמן שביהמ"ק קיים כמבואר בפסחים ק"ט א' שאין שמחה אלא בבשר קדשים, ולכן הו"א דמשחרב ביהמ"ק כיון דאי אפשר בשמחה אמתית אין חיוב גם בעיקר הרגל, קמ"ל. והרמז שכ' התשב"ץ יבואר בהמשל שובך מיונה, וירושלים רמז לשובכן של ישראל.
</i>.<br>(שם)

<b>עיניך יונים. </b>כיונה, מה יונה זו מחדשת גורן בכל חודש וחודש <sup class="footnote-marker">קפט</sup><i class="footnote">ר"ל שעושה גוזלות בכל חודש, ומכנה זה בשם גורן כמו שעת חדוש התבואה בשדות, המכונה בשם גורן, כמ"ש בב"מ פ' איזהו נשך הלויני כור חטין ואני אתן לך לגורן, שפירושו בשעת בכור התבואה.
</i> כך ישראל מחדשין בכל חודש וחודש תורה ומעשים טובים <sup class="footnote-marker">קצ</sup><i class="footnote">אולי הכונה למה שמחדשין הלבנה בכל חודש, שעל זה אמרו (סנהדרין מ"ב א') דהוי כהקבלת פני השכינה, ויש בכלל זה גם תורה [קבלת התורה] גם מעשים טובים.
</i>.<br>(שם)

<b>עיניך יונים. </b>כיונה, מה יונה זו שוגרת רגליות הרבה <sup class="footnote-marker">קצא</sup><i class="footnote">כלומר משלחת רגליה למרחוק משובכה, ומלשון הגמרא ב"ב כ"ג א' שגר היונה.
</i> וחוזרת לשובכה, כך ישראל כתיב בהו (הושע י"ד) יחרדו כצפור ממצרים וכיונה מארץ אשור, ממצרים זה דור המדבר, מארץ אשור אלו עשרת השבטים, אלו ואלו סופם והושבתים על בתיהם נאם ה'.<br>(שם)

<b>עיניך יונים. </b>כיונה, מה יונה זו הביאה אורה לעולם בימי נח <sup class="footnote-marker">קצב</sup><i class="footnote">כלומר בשורה טובה ושמחה כי תם המבול.
</i> כך ישראל מביאין אורה לעולם, שנאמר (ישעיה ס') והלכו גוים לאורך.<br>(מ"ר)

<b>עיניך יונים. </b>רבי אומר, יש מין יונה שמאכילים אותה, וחברותיה מריחות אותה ובאות אצלה לשובכה, כך ישראל בשעה שהזקן יושב ודורש, הרבה גרים מתגיירים אז, הדא הוא דכתיב (ישעיהו כ״ט:כ״ד) בי בראותו ילדיו וגו' וסמיך ליה וידעו תועי רוח ביה <sup class="footnote-marker">קצג</sup><i class="footnote">דפי' הכתוב, כי בראות יעקב את ילדיו ובניו שהולכים בדרך הטובה והנם מקדשים את ה', ומתוך כך אותם שהיו תועי רוח יתבוננו עתה במעשה ה' ויתנו כבוד לשמו.
</i>.<br>(שם)


Verse 16

<b>אף נעים. </b>למה קלסתו בלשון כפול <sup class="footnote-marker">קצד</sup><i class="footnote">נראה דמה שאמר בלשון כפול הוא אשיגרא דלישנא מדרשה בפסוק הקודם, דשם באמת הלשון כפול הנך יפה הנך יפה, משא"כ כאן לא הלשון כפול כי אם הענין, כלומר, התואר כפול, יפה ונעים, והכונה בלשון כפול – בענין כפול.
</i> אלא אמרה לו, רבש"ע, "אף" שאתה מביא עלי נעים הוא, ולמה, לפי שאתה מחזירני ומביאני למוטב <sup class="footnote-marker">קצה</sup><i class="footnote">נראה דרומז למ"ש במנחות נ"ג ב' למה נמשלו ישראל לזית [כמש"כ זית רענן יפה פרי תואר] לומר לך, מה זית אינו מוציא שמנו אלא ע"י כתישה כך ישראל אין חוזרין למוטב אלא על ידי יסורין, וכן דרשו לעיל בפ' שמן תורק שמך, נמשלו ישראל לשמן, מה שמן אין משתבח אלא ע"י כתישה כך ישראל אין עושין תשובה אלא ע"י יסורין.
</i>.<br>(שם)

<b>ערשנו רעננה. </b>זה ביהמ"ק, כמש"נ [מ"ב י"ב] ואת מניקתו בחדר המטות <sup class="footnote-marker">קצו</sup><i class="footnote">וכתיב שם ויהי אתה מתחבא בית ה'. וטעם כנוי שם מטה לשכינה פירש"י במלכים ב' (י"א ב') דהוא ע"ש הכתוב בין שדי ילין, וכונתו ע"פ מ"ש ביומא נ"ד א' שבדי הארון היו בולטין כשני דדי אשה, וע"ע לקמן בפירושו בכתוב הנה מטתו שלשלמה וגו'. וע"פ זה בארנו האגדה דשבת נ"ה ב' עה"פ דפ' וישלח וישכב את בלהה, שתי מצעות בלבל, אחת של שכינה ואחת של אביו, והיינו דכתיב אז חללת יצועי עלה אל תקרא יצועי אלא יצועי, וזהו משום דיצועי רמז לשכינה, וכ"מ בבמד"ר פרשה י"א עה"פ הנה מטתו שלשלמה, מטתו – זה ביהמ"ק, כשם שהמטה אינה אלא לפו"ר כך כל מה שהיה בביהמ"ק היה פרה ורבה שנאמר (מ"ב ח') ויאריכו הבדים, ואומר והזהב זהב פרוים שהיה עושה פירות. ועל יסוד זה דמטה [היינו ערש שבפסוק זה] כנוי לביהמ"ק סובבים הולכים כל הדרשות הבאות בלשון זה.
</i>.<br>(שם)

<b>ערשנו רעננה. </b>משל למלך שיצא למדבר והביאו לו מטה קצרה, והיה מצטער ונדחק באבריו, כיון שנכנס למדינה הביאו לו מטה ארוכה, התחיל פושט עצמו ומותח אבריו, כך עד שנבנה ביהמ"ק היתה השכינה מתמצעת בין שני בדי הארון, משנבנה ביהמ"ק – כתיב (מ"ב ח') ויאריכו הבדים <sup class="footnote-marker">קצז</sup><i class="footnote">ע' מש"כ באות הקודם וצרף לכאן.
</i>.<br>(שם)

<b>ערשנו רעננה. </b>מה מטה זו אינה עשויה אלא לנחת רוח, כך עד שנבנה ביהמ"ק היתה השכינה מתטלטלת ממקום למקום, כמש"נ ואהיה מתהלך באוהל ובמשכן, משנבנה ביהמ"ק כתיב ביה (תהלים קל"ב ה') זאת מנוחתי עדי עד <sup class="footnote-marker">קצח</sup><i class="footnote">ולמעלה מזה כתיב כי בחר ה' בציון אוה למושב לו, ועיין זבחים קי"ט א'. ובכלל דרשה זו נסמך על המבואר בדרשה שלמעלה [אות קצ"ו] דמטה [ערש] כנוי לביהמ"ק, יעו"ש.
</i>.<br>(שם)

<b>ערשנו רעננה. </b>מה מטה זו אינה עשויה אלא לנחת רוח, כך ישראל עד שנבנה ביהמ"ק היו מטולטלין ממקום למקום, ויסעו ויחנו, וכשנבנה כתיב (מלכים א ה׳:ה׳) וישב יהודה, וישראל לבטח <sup class="footnote-marker">קצט</sup><i class="footnote">גם בדרשה זו יכוון למשכ"ל אות קצ"ו דערשנו כנוי לביהמ"ק כפי שבארנו שם.
</i>.<br>(שם)

<b>ערשנו רעננה. </b>מה מטה זו אינה אלא לפו"ר, כך עד שנבנה ביהמ"ק כתיב (ד"ה א' כ"א) לכו ספרו את ישראל, ומשנבנה כתיב (מלכים א ד׳:כ׳) יהודה וישראל כחול הים <sup class="footnote-marker">ר</sup><i class="footnote">כמו שכתבתי באות הקודם.
</i>.<br>(שם)

<b>ערשנו רעננה. </b>מה מטה זו אינה אלא לפו"ר, כך עד שנבנה ביהמ"ק כתיב (עזרא ב׳:ס״ד) כל הקהל כאהד ארבע רבוא, ומשנבנה פרו ורבו, דאמר ר' יוחנן, מגבת ועד אנטיפרס ס' רבוא עיירות היו והיו מוציאות כפלים כיוצאי מצרים <sup class="footnote-marker">רא</sup><i class="footnote">צ"ל אנטיפטרוס, והיא עיר שבנה הורדוס ביהודה וקראה ע"ש אביו אנטיפטר [ולפנים נקראת כפר סבא, ע' נדה ס"א א'], ועיר גבת אולי היא עיר גבתון במטה דן שנזכרת ביהושע (י"ט מ"ד, כ"א כ"ג) ובמ"א (ט"ו כ"ז) ועוד. וטעם כלל דרשה זו שמכנה ביהמ"ק בשם מטה עיין מש"כ לעיל אית קצ"ו.
</i>.<br>(מ"ר)


Verse 17

<b>קרות בתינו ארזים. </b>רבי ברכיה אומר, אבנים שישן עליהם יעקב אבינו נעשו תחתיו כמטה וכפלומא <sup class="footnote-marker">רב</sup><i class="footnote">מלשון אבנים מפולמות (חגיגה י"ג א'), רטובות ורכות, ויתכן דסמיך בזה על לשון הפסוק הקודם ערשנו רעננה, ודריש מלשון רענן ורטוב, ועיין במ"ר ר"פ ויצא, ובא בזה ליישב קושית הגמ' בחולין צ"א ב' כתיב ויקח מאבני המקום דמשמע אבנים הרבה ושוב כתיב ויקח את האבן, אבן אחת, ועל זה מתרץ דבאמת אבנים הרבה היו, ורק אח"כ נמסו כולם ונעשו גוש אחד רך.
</i>, ומה הרטבה הרטיב מהם <sup class="footnote-marker">רג</sup><i class="footnote">ר"ל לאיזה תכלית נרטבו ונתרככו האבנים כמש"כ באות הקודם.
</i> קורות בתינו ארזים <sup class="footnote-marker">רד</sup><i class="footnote">ר"ל שמהאבנים האלה נצמח בנין ביהמ"ק, כמש"כ שם בענין, והאבן הזאת אשר שמתי מצבה יהיה בית אלהים, ולכן היו רטובים ורכים לרמז על הצמיחה העתידה כמבואר. ודריש המשך ענין הכתובים כאן.
</i>.<br>(שם)

<b>קרות בתינו ארזים. </b>אלו הצדיקים והצדיקות הנביאים והנביאות שעמדו ממנו <sup class="footnote-marker">רה</sup><i class="footnote">יתכן דדריש השם בית – בתי ישראל, כמו בית אהרן, בית הלוי, וכדומה, וארזים כנוי לצדיקים ע"ש הכתוב צדיק כתמר יפרח כארז בלבנון ישגה.
</i>.<br>(שם)

<b>קרות בתינו ארזים וגו'. </b>אמר ר' יוחנן, למדת תורה דרך ארץ שיהא אדם מקרה בארזים ומרהיט בברותים, שנאמר קורות בתינו ארזים רהיטנו ברותים <sup class="footnote-marker">רו</sup><i class="footnote">ר"ל קורות הבית יהיו מארזים, והרהיטים, קרקע הבית, מברותים.
</i>.<br>(שם)

<b>רהיטנו ברותים. </b>מקום שהכהנים רהוטים בברותים, כמש"נ (מלכים א ו׳:ט״ו) ויצף את קרקע הבית בצלעות ברושים <sup class="footnote-marker">רז</sup><i class="footnote">מקום מהלך הכהנים היה ברותים, הרצפה היתה מרוצפה ומצופה בברושים, ודריש רהיטנו לשון מהלך וריצה, כמו כי ירט הדרך, וברושים היינו ברותים, דאותיות הקרובות מתחלפות. וע' מתנ"כ.
</i>.<br>(שם)

<b>רהיטנו ברותים. </b>ת"ר, כשהלך נקנור להביא דלתות למקדש מאלכסנדריא של מצרים, בחזירתו עמד עליו נחשול שבים לטבעו, נטלו אחת מהן והטילוה לים <sup class="footnote-marker">רח</sup><i class="footnote">כדי להקל הספינה, ונחשול הוא כנוי לרוח סערה שעל הים.
</i> ועדיין לא נח הים מזעפו, בקשו להטיל את חבירתה, אמר להם הטילוני עמה, מיד נח הים מזעפו, והיה מצטער על חבירתה, בלעתה בריה שבים, וכיון שהגיע לעכו הקיאתה ליבשה, ועליה אמר שלמה, קורות בתינו ארזים רהיטנו ברותים, אל תקרא ברותים אלא ברית ים <sup class="footnote-marker">רט</sup><i class="footnote">יתכן דמדייק משום דיסוד השם ברותים הוא ברושים בשי"ן, ומדלא כתב בשי"ן אלא בתי"ו לכן דריש בנוטריקו"ן ברית ים שעשו כלי ביהמ"ק ברית עם ים שלא יבלעם.
</i>.<br>(יומא ל"ח א')


Chapter 2



Verse 1

<b>אני חבצלת. </b>למה נקרא שמה חבצלת – שחבויה בצלה <sup class="footnote-marker">א</sup><i class="footnote">ר"ל בצל עצמה, שעדיין לא התפתחה ולא יצאו עוד העלים לחוץ, והיינו בקטנותה. וטעם עיקר דרשה זו במלה חבצלת נראה דהוא עפ"י המוסכם מחכמי הלשון שאין שורש בלה"ק יותר משלש אותיות, ועל המרובעים ועל המחומשים יאמרו שהן מורכבים [ע' מזה בס' צחות להראב"ע דף נ"א ובס' מאזנים דף מ"ב ובס' מכלול להרד"ק אות א' במלת אחשדרפנים], וכנראה גם דעת חז"ל מסכמת לכלל זה, שכן מצינו כמה מלות שהם יתירים על שלש אותיות שדרשו בפנים שונים, כמו (ברכות נ"ד ב') אלגביש – על גב איש, (עירובין י"ט א') גיהנם – גיא הנם, (יומא ע"ה ב') מחספס – נמוח על פס יד, (ב"ב ע"ה ב') כדכד – כדין וכדין, (נדה ס"א ב') שעטנז – שוע, טוי ונוז, ועוד הרבה מאד, וכן כאן יען כי המלה חבצלת היא בת חמש אותיות, לכן דרשוה בנוטריקון, וכפי שיתבאר עוד בדרשות הבאות.
</i> [מ"ר]

<b>אני חבצלת השרון. </b>אמרה כנסת ישראל אני היא וחביבה אני, אני היא שחבבני הקב"ה משבעים אומות, חבצלת שעשיתי לו צל ע"י בצלאל, דכתיב ויעש בצלאל את הארון, השרון – שאפרתי לפניו שירה ע"י משה, דכתיב אז ישיר משה ובני ישראל <sup class="footnote-marker">ב</sup><i class="footnote">יתכן דמכוין לכלל בנין המשכן שעליו יונח שם צל, והביא הפסוק ממעשה הארון, שתכלית ויסוד כל המשכן – הוי הארון. ויש לפרש עוד הלשון אני היא וחביבה אני עפ"י מ"ש במגילה ט"ז א' עה"פ באסתר לא נעשה עמו דבר, לא מפני שאוהבין את מרדכי אלא מפני ששונאין את המן, מבואר דלפעמים אוהבין את אדם זה רק מפני ששונאים את האדם שכנגדו, וא"כ הלא י"ל דאוהב הקב"ה את ישראל לא מצד עצמן רק מפני הרחקתו מאומות זולתם, ובאופן כזה אין האהבה גדולה כ"כ, ולכן אומרים ישראל אני היא וחביבה אני לא מסבה צדדית כי אם מצד עצמי. ומ"ש וחביבה אני דריש האותיות ח ב שבחבצלת, וכן צ"ל בכל הדרשות הבאות בסמוך.
</i>.<br>(מ"ר)

<b>אני חבצלת השרון. </b>אמרה כנסת ישראל, אני היא וחביבה אני, אני היא שהייתי חבויה בצלן של מצרים ולשעה קלה כנסני הקב"ה לרעמסס והרטבתי מעשים טובים כשושנה <sup class="footnote-marker">ג</sup><i class="footnote">עיין במכילתא פ' יתרו על הפ' ואשא אתכם על כנפי נשרים, ר"א אומר, זה יום רעמסס, שנתקבצו כולם ובאו לרעמסס לשעה קלה, והמעשים טובים הם דם פסח ומילה ומצה ומרור. והלשון לשעה קלה יש לכוין דכל כך גדלה אהבתי לו שלא הייתי דרוש כלל להכנות רבות לקיום מצותיו גם אחרי שהייתי טבועה בצרות רבות, אלא בשעה קלה אחר שגאלני תיכף הייתי רטובה במצות ומע"ט, וכן יתפרש זה הלשון בדרשות הבאות.
</i>, ואמרתי לפניו את השירה, שנאמר (ישעיהו ל׳:כ״ט) השיר יהיה לכם כליל התקדש חג <sup class="footnote-marker">ד</sup><i class="footnote">הפסוק ההוא במפלת סנחריב איירי, ומפרש הכתוב שבעת שתפול מחנה סנחריב יהיה לכם שיר כמו השיר שהיה במצרים בלילה אשר התקדש להיות בו חג והוא ליל פסח, ומבואר שבליל פסח אמרו שירה, דהיינו הלל. ובירושלמי פסחים פ"ט ה"ג איתא כתיב השיר יהיה לכם כליל התקדש חג, בא ליל פסח ללמד על מפלתו של סנחריב, ונמצא למד ממנו, מה זה טעון הלל אף זה טעון הלל, ובמה שכתבנו הענין מתבאר, וע"ע בבבלי פסחים צ"ה ב' ואין להאריך.
</i>.<br>(שם)

<b>אני חבצלת השרון. </b>אמרה כנסת ישראל, אני היא וחביבה אני, אני היא שהייתי חבויה בצלו של ים ולשעה קלה הרטבתי מעשים טובים כשושנה <sup class="footnote-marker">ה</sup><i class="footnote">כמש"כ לעיל אות ג'.
</i>, והראיתי באצבע עליו <sup class="footnote-marker">ה</sup><i class="footnote">ודריש שרון מלשון הבטה כמו אשורנו ולא קרוב (במדבר כ"ד י"ז).
</i>, שנאמר זה אלי ואנוהו.<br>(שם)

<b>אני חבצלת השרון. </b>אמרה כנסת ישראל, אני היא וחביבה אני, אני היא שהייתי חבויה בצלו של סיני <sup class="footnote-marker">ו</sup><i class="footnote">הוא עפ"י הדרשה (שבת פ"ח א') ויתיצבו בתחתית ההר, מלמד שכפה עליהם ההר כגיגית, והיינו מענין צל. ומ"ש בידי ובלבי, הכונה בידי מה שאמרו נעשה ובלבי – מה שאמרו נשמע.
</i>, ולשעה קלה הרטבתי מעשים טובים כשושנה בידי ובלבי ואמרתי לפניו כל אשר דבר ה' נעשה ונשמע.<br>(שם)

<b>אני חבצלת השרון. </b>אמרה כנסת ישראל, אני היא וחביבה אני, אני היא שהייתי חבויה ורמוסה בצלן של מלכיות, למחר כשיגאלני הקב"ה מצלן אני מרטבת כשושנה ואומרת לו שיר חדש, שנאמר (תהילים צ״ח:א׳) שירו לה' שיר חדש כי נפלאות עשה וגו' <sup class="footnote-marker">ז</sup><i class="footnote">נראה דכוונת הלשון ואומרת לו שיר חדש הוא ציון על המזמור שמביא הנקרא שיר חדש, והוא מדבר על גאולת ישראל, ועיקר טעם הדרשה הזאת הוא בנוטריקון מלשון חבצלת כמש"כ לעיל אות א'.
</i>.<br>(שם)

<b>אני חבצלת השרון. </b>אמרה כנסת ישראל, אני היא וחביבה אנו, אני היא שנתונה בעמקי הצרות <sup class="footnote-marker">ח</sup><i class="footnote">סמך בזה על לשון שושנת העמקים, כלומר השושנה הנתונה בעומק ובשפל המצב.
</i> וכשידלני הקב"ה מהצרות אני מרטבת מעשים טובים כשושנה, ואומרת שירה לפניו, הדא היא דכתיב (ישעיהו כ״ו:ט״ז) ה' בצר פקדוך <sup class="footnote-marker">ט</sup><i class="footnote">וסיפא דקרא צקון לחש מוסרך למו, ומפרש כי יצקו לחשם בתודה וקול זמרה אשר הצלת אותם ממצוקתם בעת אשר מוסרך היה למו, וגם כאן דריש המלה חבצלת בנוטריקון [ע"ל אות א'].
</i>.<br>(שם)

<b>אני חבצלת השרון. </b>אמרה כנסת ישראל, אני היא וחביבה אני, אני היא שנתונה בעמקי גיהנם <sup class="footnote-marker">י</sup><i class="footnote">דריש שושנת העמקים – שושנה שבעמקי גיהנם, וגם דריש חבצלת בנוטריקון, חבויה בצל גיהנם.
</i> וכשיגאלני הקב"ה ממעמקים, כמש"נ (תהילים מ׳:ג׳) ויעלני מבור שאון <sup class="footnote-marker">יא</sup><i class="footnote">סמיך על הדרשה במדרש שוח"ט פרשה א' דפסוק זה בגיהנם איירי.
</i>, אני מרטבת מעשים טובים ואומרת לפניו שירה, הדא הוא דכתיב (שם) ויתן בפי שיר חדש.<br>(שם)

<b>אני חבצלת השרון. </b>אמרה כנסת ישראל לפני הקב"ה, רבש"ע, בשעה שאתה מעמיק עיניך בי <sup class="footnote-marker">יב</sup><i class="footnote">כלומר שאתה מביא עלי יסורים, וע"ד לשון חז"ל יהיב עיניו ביה ונעשה וכו' [ברוח קצף ואימה], וכן כל מקום שנתנו חכמים עיניהם וכו' (נדרים ז' ב') ולשון שושנת העמקים דריש.
</i> אני מרטבת מעשים טובים כשושנה ואומרת שירה, הדא הוא דכתיב (תהלים ק"ל) ממעמקים קראתיך ה' <sup class="footnote-marker">יב</sup><i class="footnote">נראה דמכוין למ"ש במנחות נ"ג ב' למה נמשלו ישראל לזית, מה זית אינו מוציא שמנו אלא ע"י כתיתה כך ישראל אין חוזרין למוטב אלא ע"י יסורין, ועיין לעיל בפ' שמן תורק שמך.
</i>.<br>(מ"ר)

<b>אני חבצלת השרון. </b>ר' ברכיה אמר, הפסוק הזה המדבר אמרו <sup class="footnote-marker">יג</sup><i class="footnote">ר"ל שלמה אמרו בשם המדבר, וכן בדרשה הבאה הארץ אמרו,
</i>, אמר המדבר, אני מדבר וחביב אני שכל הטובות שבעולם חבויין בי, שנאמר (ישעיהו מ״א:י״ט) אתן במדבר ארז שטה ונתנם לי הקב"ה שיהיו שמורים בי, ולכשיבקשם ממני אני מחזירם לו בלא חסרון ומרטיב מעשים טובים ואומר לפניו שירה, שנאמר (ישעיהו ל״ה:א׳) ישושום מדבר וציה <sup class="footnote-marker">יד</sup><i class="footnote">וסוף הלשון ותפרח כחבצלת.
</i>.<br>(שם)

<b>אני חבצלת השרון. </b>רבנן אמרי, הפסוק הזה הארץ אמרו <sup class="footnote-marker">טו</sup><i class="footnote">עי' מש"כ לעיל אות י"ג.
</i>, אמרה, אני היא וחביבה אני שכל מתי עולם חבויין בי, ולבשיבקשם הקב"ה ממני אחזירם לו, שנאמר (ישעיהו כ״ו:י״ט) יחיו מתיך וגו', וארטיב מעשים טובים כשושנה, ואומרת שירה לפניו, שנאמר (שם כ"ד) מכנף הארץ זמירות שמענו.<br>(שם)

<b>שושנת העמקים. </b>וכי לא היא חבצלת ולא היא שושנה, אלא כל זמן שהיא קטנה הוא קורא אותה חבצלת, לפי שחבויה בצלה <sup class="footnote-marker">טז</sup><i class="footnote">ר"ל כל זמן שהיא בקטנותה היא כמו עטופה וחבויה בצל עצמה, מפני שעדיין לא נתפשטה ולא יצאו עוד העלים לחוץ.
</i>, הגדילה קורא אותה שושנה.<br>(שם)

<b>שושנת העמקים. </b>א"ר אליעזר, משל את הצדיקים במשובח שבמינים ובמשובח שבאותו המין. במשובח שבמינים – בשושנה, ובמשובח שבאותו המין – בשושנת העמקים, לא כשושנת ההר שנוחה להכמש, אלא בשושנת העמקים שמרטבת והולכת.<br>(שם)


Verse 2

<b>כשושנה בין החוחים. </b>רבי יצחק פתר קרא ברבקה, דכתיב רבקה בת בתואל הארמי מפדן ארם אחות לבן הארמי (ר"פ תולדות) אביה רמאי ואנשי מקומה רמאין <sup class="footnote-marker">טז</sup><i class="footnote">הארמים ידועים הם לרמאים עד היום הזה.
</i> והצדקת הזאת יצאה מביניהם, למה היא דומה, לשושנה בין החוחים <sup class="footnote-marker">יז</sup><i class="footnote">ר"ל כי במקום שמתגדלין חוחים שם האדמה איננה מוכשרת לגדל שושנים, ולכן אם נמצא שושנה גדילה בין חוחים הוא דבר פלא. כך המקום והבית שנולדה ונתגדלה רבקה לא היה מסוגל כלל שתתגדל בצדקתה, ואעפ"כ כך נתגדלה, ולכן היא דומה לשושנה בין החוחים. והנה אע"פ דכלל פסוק זה בשבחן של ישראל איירי, אעפ"כ לא חש לדרשו ברבקה ללמד מזה לשבחן של ישראל, דכמו רבקה לא למדה במעשיה מאנשי מקומה כך לא למדו ישראל אל מעשה הכנענים במקום שהם שם, ורבקה מן האמהות, ומעשה אבות ירשו בנים, ויתבאר לפי"ז מה שהובאה אגדה זו במ"ר פ' אחרי בפסוק כמעשה ארץ מצרים לא תעשו.
</i>.<br>(שם)

<b>כשושנה בין החוחים. </b>ר' אליעזר פתר קרא בגאולת מצרים, מה שושנה זו כשהיא נתונה בין החוחים קשה לבעלה ללקטה, כך היתה קשה לפני הקב"ה גאולתן של ישראל ממצרים, לפי שהיתה מדת הדין מקטרגת עליהם שלא יגאלו <sup class="footnote-marker">יח</sup><i class="footnote">שהיתה טוענת הללו [המצריים] עובדי עבודת כוכבים והללו [ישראל] עובדי עבודת כוכבים, מה נשתנו אלו מאלו, אלו להגאל ואלו להאבד. ואע"פ שהיו בהם גם צדיקים כמו שבט לוי ומשה ואהרן, אעפ"כ היה מקום למדת הדין לקטרג, אחרי כי העולם נדון אחר רובו, וכמ"ש בירושלמי תענית פ"ג ה"ד, מה יעשו גדולי הדור ואין העולם נדון אלא אחר רובו, ועי' בבבלי תענית ל' ב', ועי' מש"כ בפ' הבאה פסוק ח' בדרשה קול דודי אות ק'.
</i>.<br>(שם)

<b>כשושנה בין החוחים. </b>רבי חנן דצפורי פתר קרא בגמלות חסדים, בנוהג שבעולם עשרה אנשים נכנסין לבית האבל ואין אחד מהם יכול לפתוח פיו לברך ברכת אבלים ובא אחד וברך, וכן לבית המשתה ואין אחד מהם יכול לברך ברכת חתנים ובא אחד ובירך, וכן לביהכנ"ס ואין אחד מהם יכול לעבור לפני התיבה ובא אחד ועבר, למה כל אחד מאלה דומה – כשושנה בין החוחים.<br>(שם)

<b>כשושנה בין החוחים. </b>רב הונא פתר קרא [בשעבוד] מלכיות, מה שושנה זו כשהיא נתונה בין החוחים [רוח צפונית יוצא ומטה אותה כלפי דרום והחוח עוקצה, ורוח דרומית יוצא ומטה אותה כלפי צפון והחוח עוקצה] <sup class="footnote-marker">יט</sup><i class="footnote">לפנינו במ"ר הלשון קטוע ומשובש, והעתקנו כמו שהוא מתוקן במ"ר פ' אחרי פרשה כ"ג.
</i> ואע"פ כן לבה מכוון למעלה <sup class="footnote-marker">כ</sup><i class="footnote">ר"ל אינה מנחת עצמה לעמוד בשפולה אלא מתנשאת עצמה לעמוד בקומתה.
</i>, כך ישראל אע"פ שהן נגבין מסים וארנוניות, אע"פ כן לבם מכוון כלפי אביהם שבשמים, שנאמר (תהילים כ״ה:ט״ו) עיני תמיד אל ה' <sup class="footnote-marker">כא</sup><i class="footnote">סמיך אסוף הפסוק כי הוא יוציא מרשת רגלי, וסוף הפרשה פדה אלהים את ישראל מכל צרותיו. ותכלית הכונה, כי אע"פ שהם מעונים ולחוצים אעפ"כ אין לבם פונה מה', ואין תולים הדבר במקרה אלא כי הכל בהשגחה מאת ה', ולכן לבם מכוין אליו להתפלל אליו לחלצם ולהושיעם. וענין המסים וארנוניות יתכן דמכוין לימים הרעים שהיו ישראל עמוסים תחת משא מסים מיוחדים וקשים למען שלא יגרשום ממקומות מושבותיהם ולא יפקירו חייהם ולא יחרימו רכושם, וע"י זה היו חיים תמיד באימים ופחדים והיו כמטרה לחץ לכל מושל ושר קשה כנודע בדברי הימים ממצב ישראל בימי הבינים, ברוך משנה העתים הקשים ההם.
</i>.<br>(מ"ר)

<b>כשושנה בין החוחים. </b>ר' איבו פתר קרא בגאולת מחר <sup class="footnote-marker">כב</sup><i class="footnote">לישנא מעליא וכנוי יפה לגאולה העתידה, ועפ"י מ"ש בפ' חלק (סנהדרין צ"ח א)' ששאל ריב"ל למשיח אימתי אתא מר אמר ליה היום [ומפרש היום אם בקולי תשמעו], וכן הכא הכונה בגאולה הקרובה.
</i>, מה השושנה הזאת כשהיא נתונה בין החוחים וקשה לבעלה ללקטה, מהו עושה, מביא אור ושורף חוצה לה ואח"כ לוקטה <sup class="footnote-marker">כג</sup><i class="footnote">ר"ל דמפני שהחוחים דוקרים את היד לכן שורף אותם סביב השושנה.
</i>, כך צוה ה' ליעקב סביביו צריו, למחר כשיגיע הקץ, הקב"ה מביא אור ושורף חוצה לה, הדא הוא דכתיב (ישעיהו ל״ג:י״ב) והיו עמים משרפות סיד, מה כתיב בהו (פ' האזינו) ה' בדד ינחנו <sup class="footnote-marker">כד</sup><i class="footnote">אותו לבדו ולא יהיו עוד הצרים ואליליהם מסביב לו.
</i>.<br>(שם)

<b>כשושנה בין החוחים. </b>מה שושנה זו כששרב יוצא עליה היא כמושה, וכשיצא טל היא מפרחת, כך ישראל כל זמן שצלו של עשו קיים <sup class="footnote-marker">כה</sup><i class="footnote">היינו מערכת מזלם, ע"ד הלשון סר צלם מעליהם.
</i> נראין כמושין בעוה"ז, וכשעבר הצל מרטיבין והולכין, הדא הוא דכתיב (תשע י"ד) אהיה כטל לישראל יפרח כשושנה <sup class="footnote-marker">כו</sup><i class="footnote">ומה דכתיב לפי דרשה זו בין החוחים אע"פ דיציאת השרב על השושנה אינה שייכת כלל לחוחים שסביבה, י"ל משום דכשהיא נטועה בין חוחים שאין להם ענפים ועלים אין מה שיגן עליה, ולכן מוצא השרב מקום יותר מוכשר לכמשה וכן הטל להפריחה.
</i>.<br>(שם)

<b>כשושנה בין החוחים. </b>מה שושנה זו אינה בטלה לעולם אלא על גב ריחה כך ישראל אין בטלין אלא על גב מצות ומעשים טובים <sup class="footnote-marker">כז</sup><i class="footnote">אם נאבה לפרש הלשון כמו שהוא, יהיה צריך לפרש הכונה כמו שהשושנה בטלה רק אז כשריחה מפיג כך ישראל בטלין רק אז כשהן נעורין ממצות וממע"ט, אמנם אין הלשון מכוון כ"כ לכונה זו, ולכן יותר נכון להגה"ה בהלשון, מה שושנה אינה נטלית אלא ע"ג ריחה כך ישראל אין נטלין אלא ע"ג מצות ומע"ט, כלומר שלא נלקחו מהקב"ה [ע"ד הכתוב ולקחתי אתכם לי לעם] כ"א על דעת שיקיימו את התורה, ור"ל כמו שתכלית השושנה אינה אלא בשביל ריחה כך תכליתן של ישראל הוא בשביל מצות ומע"ט, ויתבאר המשל בין החוחים ע"ש שנבחרו ישראל מכל העמים לקבלת התורה.
</i>.<br>(שם)

<b>כשושנה בין החוחים. </b>מה שושנה זו אינה אלא לריח כך לא נבראו הצדיקים אלא לגאולתן של ישראל <sup class="footnote-marker">כח</sup><i class="footnote">הנה זה ודאי דגם בשביל עצמן נבראו הצדיקים, אלא הכונה י"ל עפ"י מ"ש ביומא ל"ח ב' ראה הקב"ה שהצדיקים מועטין עמד ושתלן בכל דור, והיינו כדי שיגינו על כל הדורות, והוא ע"ד הלשון ה' אשר עשה את משה ואת אהרן (ש"א י"ב), והמשל בין החוחים הוא כי לתכלית גידול השושנה מגינים גם על הקוצים.
</i>.<br>(שם)

<b>כשושנה בין החוחים. </b>מה שושנה זו עולה על שולחן מלכים תחלה וסוף <sup class="footnote-marker">כט</sup><i class="footnote">ר"ל תחלת הסעודה וסוף הסעודה, מפני שהיא עשויה לריח ולתענוג.
</i> כך ישראל הן הן לעוה"ז הן הן לעוה"ב <sup class="footnote-marker">ל</sup><i class="footnote">ר"ל שהם קיימים לעולם, והוא ע"ד הכתוב (ישעיהו מ״ח:י״ט) שמעו זאת בית יעקב וגו' לא יכרת ולא ישמד שמו מלפני.
</i>.<br>(שם)

<b>כשושנה בין החוחים. </b>מה שושנה זו נכרת בין העשבים כך ישראל נכרין בין אומות העולם, שנאמר (ישעיה ס"א) כל רואיהם יכירום כי הם זרע ברך ה'.<br>(שם)

<b>כשושנה בין החוחים. </b>מה שושנה זו מתוקנת לשבתות ויו"ט <sup class="footnote-marker">לא</sup><i class="footnote">להתענג ולברך על הריח ולהשלים ק' ברכות.
</i> כך ישראל מתוקנים לגאולה של מחר <sup class="footnote-marker">לב</sup><i class="footnote">ר"ל לגאולה העתידה שהוא מכונה יום שכולו שבת, וטעם המליצה גאולה של מחר ביארנו לעיל אות כ"ב, יעוי"ש.
</i>.<br>(מ"ר)

<b>כשושנה בין החוחים. </b>א"ר ברכיה, אמר הקב"ה לישראל, בני כשהייתם במצרים הייתם דומין לשושנה בין החוחים <sup class="footnote-marker">לג</sup><i class="footnote">רומז למ"ש באגדות שבהיותם במצרים לא שינו את שמם ואת לשונם וגדרו עצמן מזנות.
</i>, עכשיו שאתם נכנסין לארץ כנען היו דומין ג"כ לשושנה בין החוחים, תנו דעתכם שלא תעשו כמעשה אלו ואלו, הדא הוא דכתיב (פ' אחרי) כמעשה ארץ מצרים אשר ישבתם בה לא תעשו וכמעשה ארץ כנען אשר אני מביא אתכם שמה לא תעשו <sup class="footnote-marker">לד</sup><i class="footnote">פסוק זה כהקדמה לפרשת עריות כתיב, ומפרש טעם הקדמה זו, דכמו שבזכות זה נגאלו ממצרים, לפיכך ישמרו זכות זה בארץ כנען כדי שיהיו קיימים על אדמתם ולא יגלו ממנה וכמו שסיים שם בסוף הפרשה, ולא תקיא הארץ אתכם כאשר קאה וגו'.
</i>.<br>(שם)


Verse 3

<b>כתפוח וגו'. </b>מה התפוח הזה <sup class="footnote-marker">לה</sup><i class="footnote">ר"ל עץ תפוח, וקאי על אתרוג, כפי שיתבאר בדרשה הבאה.
</i> הכל בורחין ממנו בשעת השרב לפי שאין לו צל לישב בצלו, כך ברחו אומות העולם משבת בצל הקב"ה ביום מתן תורה <sup class="footnote-marker">לו</sup><i class="footnote">רומז למ"ש באגדה דריש מס' ע"ז (ג' ב') [ולפנינו בתו"ת ר"פ ברכה] שבעת מתן תורה חזר הקב"ה על כל אומה ולשון שיקבלו את התורה ולא רצו.
</i> יכול אף ישראל כן ת"ל בצלו חמדתי וישבתי, אותו חמדתי <sup class="footnote-marker">לז</sup><i class="footnote">הלשון בצלו ביחס למתן תורה י"ל דהוא ע"פ הדרשה הידועה שכפה עליהם את ההר כגיגית, וא"כ ההר היה כפוי עליהם כמו צל, ועי' לעיל אות ו'.
</i>.<br>(שם)

<b>כתפוח וגו'. </b>ר' אחא ב"ר זעירא אמר, מה תפוח זה מוציא נצו קודם לעליו <sup class="footnote-marker">לח</sup><i class="footnote">מפרש דתפוח שבכאן היינו אתרוג וכמו שמתורגם על וריח אפך כתפוחים – כריחא דאתרוגא, ומטבע האתרוג שנצו קודם לעליו, וזה הוא מפני שהוא דר באילנו משנה לשנה ואחר שנה נושרין עליו של אשתקד ובאין עלין אחרים וממילא הוי נצו קודם לעליו.
</i> כך ישראל הקדימו אמונה לשמועה במצרים ועשיה לשמיעה בסיני, שנאמר ויאמן העם וישמעו כי פקד ה' ונאמר נעשה ונשמע.<br>(שם)

<b>כתפוח וגו'. </b>ר' עזריה אומר, מה תפוח זה אינו גומר פירותיו אלא בסיון כך לא נתנו ישראל ריח טוב אלא בסיון <sup class="footnote-marker">לט</sup><i class="footnote">רומז לזמן מתן תורה שהיה בסיון. ובתנחומא פ' יתרו מבואר מעלת החודש הזה לקבלת התורה.
</i>, ומה תפוח זה משעה שמוציא נצו ועד שגומר פירותיו חמשים יום, כך משעה שיצאו ממצרים ועד שקבלו את התורה חמשים יום <sup class="footnote-marker">מ</sup><i class="footnote">מט"ו בניסן עד ה' סיון. ונסמך בדרשה זו על הדרשה הקודמת דתפוח שבפסיק זה הוא אתרוג, וכך טבעו. ומשל הוא ליציאת מצרים וקבלת התורה יען דתכלית יציאת מצרים היתה כדי לקבל התורה, וא"כ משעת היציאה הותחל ענין הקבלה, והוי לפי"ז היציאה מעין תוצאת הנצה, והקבלה כמו גמר הפרי, ומכוון המשל להנמשל, ודו"ק.
</i>.<br>(שם)

<b>כתפוח וגו'. </b>רבי יהודה ב"ר סימון אמר, מה תפוח זה אתה נותן בו איסר ואתה מריח בו כמה ריחות <sup class="footnote-marker">מא</sup><i class="footnote">ר"ל בעד דבר מועט אתה מריח בו כמה ריחות. ולא נתבאר ענין זה דכמה ריחות, ונראה גירסת הילקוט ואתה מריח בו ריח טוב מכל האילנות, ונסמך על הדרשה הקודמת (אות ל"ח) דתפוח שבכאן היינו אתרוג, וריחו באמת טוב מכל פרי האילנות. ובזוהר פ' אחרי (ע"ד א') איתא הלשון ריחי' [דאתרוג] דקיק מכל שאר אילני. ועיין לפנינו בתו"ת פ' תולדות בפסוק ראה ריח בני כריח שדה וגו' הבאנו שם דרשה כריח שדה של תפוחים דהיינו אתרוגים, וע' שבת פ"ט א' בתוס'.
</i> כך אמר להם משה לישראל, אם מבקשים אתם להגאל בדבר קל אתם נגאלין, ולקחתם אגודת אזוב וטבלתם וגו' <sup class="footnote-marker">מב</sup><i class="footnote">ר"ל אפילו בדבר קל כמו אזוב שהוא שפל שבצמחים אפ"ה אם מקיימים אותו מפני מצות ה' באהבה חשוב ומקובל לפני הקב"ה כמצוה בדבר גדול ונכבד, וכמ"ש אחד המרבה ואחד הממעיט וכו'.
</i>.<br>(שם)

<b>בצלו חמדתי וישבתי. </b>א"ר לוי, שלש תקות טובות קוו ישראל על הים, קוו לתורה, לדגלים ולמשכן. לתורה – דכתיב בצלו חמדתי וישבתי <sup class="footnote-marker">מג</sup><i class="footnote">דריש בצלו בכנוי לתורה ע"ש הכתוב בצל החכמה. או דהוא ע"פ מ"ש שכפה הקב"ה על ישראל את ההר כגיגית בעת קבלת התורה והיה פרוש עליהם כצל. ועיין מש"כ בדרשה ראשונה מפסוק זה.
</i>, לדגלים – דכתיב חמדתי <sup class="footnote-marker">מד</sup><i class="footnote">יתכן דסמיך על לשון פסוק הבא ודגלו עלי אהבה, כלומר שאהבתי את הדגלים, וחסר כאן המלה וגו'.
</i>, למשכן – דכתיב וישבתי, וכמש"נ (שמואל ב ז׳:ו׳) כי לא ישבתי בבית למיום העליתי את בני ישראל ממצרים <sup class="footnote-marker">מה</sup><i class="footnote">ודריש מעין גז"ש ישבתי ישבתי מה ישבתי דהתם פירושו באהל ובמשכן כך ישבתי דכאן באהל ובמשכן, וזהו בצלו.
</i>.<br>(מ"ר)

<b>ופריו מתוק לחכי. </b>א"ר יצחק, אלו י"ב חודש שעשו ישראל לפני הר סיני <sup class="footnote-marker">מו</sup><i class="footnote">כמבואר במכילתא פ' יתרו ס"פ בחדש השלישי וברש"י פ' בהעלותך שהיו י"ב חודש בקירוב נגד ההר, ור"ל שהרי בר"ח סיון באו לסיני וכתיב ויהי בשנה השנית בחדש השני בעשרים לחודש נעלה הענן ויסעו למסעיהם ממדבר סיני, הרי י"ב חודש פחות עשרה ימים, ובכ"ז אינו חש המדרש לכלול המספר י"ב חודש אע"פ שחסרים עשרה ימים, דכהאי גונא מצינו כ"פ גם בתורה שלא חש הכתוב לתפוס מספר שלם אף על פי שחסר פורתא, כמו בפ' ויגש כל הנפש הבאה מצרימה שבעים, אף שאינם אלא ס"ט, וחמשים יום דספירת העומר אע"פ שאינם אלא מ"ע, ובפ' בשלח את המן אכלו ארבעים שנה אע"פ שחסר שלשים יום [עיין קדושין ל"ח א' ולפנינו בתו"ת שם], ובפ' שלח וישובו מתור הארץ מקץ ארבעים יום אע"פ שאינם אלא ל"ט [ע' תענית כ"ט א' ולפנינו בתו"ת שם, וע' ברא"ש סוף פסחים סי' מ'.
</i>, מתמתקים בדברי תורה, מה טעם – ופריו מתוק לחכי, לחכי היה מתוק אבל לחיך אומות העולם היה מר <sup class="footnote-marker">מז</sup><i class="footnote">לפי שהיו פרוצים בעבירות, כמו עמון ומואב בזנות וישמעאל בגנבה ואדום ברציחה [ע' ספרי ר"פ ברכה] וא"כ היה להם אזהרות התורה בענינים אלה מר כלענה.
</i>.<br>(שם)


Verse 4

<b>הביאני וגו'. </b>רבי יהודה אומר, אמרה כנסת ישראל, הביאני הקב"ה למרתף גדול של יין, זה הר סיני <sup class="footnote-marker">מח</sup><i class="footnote">יתבאר ע"פ המבואר במ"ר לעיל פסוק ישקני דהר סיני היה מסוגל לתורה מראשית הבריאה ושם היתה חבויה ועצורה מתחילת בריאתה עד נתינתה, וזהו מ"ש (חבקוק ג׳:ג׳) אלוה מתימן יבא וגו' ושם חביון עוזו, דהיינו בסיני, ולכן נמשל בזה למרתף האוצר בתוכו מטמונים שיעמדו לימים רבים.
</i> ונתן לי שם דגלי תורה ומצות ומעשים טובים ובאהבה גדולה קבלתים [שנאמר ודגלו עלי אהבה] <sup class="footnote-marker">מט</sup><i class="footnote">יש להעיר במה שאמר ובאהבה גדולה קבלתים והלא דרשו ויתיצבו בתחתית ההר מלמד שכפה עליהם ההר כגיגית ומבואר בשבת פ"ט א' שבאונס קבלוה, ואולי יתבאר ע"פ מש"כ הרמב"ם בפ"ב ה"כ מגירושין לענין מה דקיי"ל דגט מעושה כופין אותו עד שיאמר רוצה אני [כגון בזה שהדין נותן שחייב לגרש ואינו רוצה] דאעפ"כ לא נקרא זה אנוס, משום דבאמת נפשו הפנימית של ישראל רוצה לקיים מצות התורה אלא שיצר הגוף מעכבו, ולכן כשכופין את הגוף עד שאומר רוצה אני תש יצרו ונקרא שעושה לרצונו, יעו"ש, ואף הכא בקבלת התורה נפשותיהם של ישראל רוצות בתורה אלא שיצר לבם תקפם, ולכן אף כשככו אותם נקרא שקבלו באהבה. ויש עוד להסביר בזה בדברי אגדה, ודי בזה.
</i>.<br>(שם)

<b>הביאני וגו'. </b>רבי יצחק אומר, אמרה כנסת ישראל, הביאני הקב"ה למרתף גדול של יין, זה הר סיני <sup class="footnote-marker">נ</sup><i class="footnote">עיין מש"כ לעיל אות מ"ח.
</i>, ונתן לי משם את התורה שנדרשת במ"ט פנים טהור ובמ"ט פנים טמא כמנין ודגלו, ובאהבה גדולה קבלתיה שנאמר ודגלו עלי אהבה <sup class="footnote-marker">נא</sup><i class="footnote">עיין משכ"ל אות מ"ט. וענין הדרשה במ"ט פנים עיין בסמוך אות נ"ד. ואמנם לא נתבאר לאיזו כונה זכר כאן ענין זה שהתורה נדרשת במ"ט פנים טהור וטמא, והלא עיקר כונת הדרשה כאן מהקבלה באהבה ומאי נ"מ לענין זה איך היא נדרשת, וי"ל דמכוין בזה להורות האהבה היתירה, דאע"פ שנדרשת התורה כמו במ"ט פנים לחומרא כך היא נדרשת במ"ט פנים לקולא, וא"כ היה אפשר לקבלה ורק להקל בכל פרט ע"פ אותם המ"ט פנים שלהקל, אך הנה קבלה כזו לא היתה מאהבה כי אם מהכרח, אבל המקבל מאהבה משתדל יותר לחפש אחר קיומה, וזהו שאמר כי אע"פ שנדרשת להקל ולהחמיר, אע"פ כן קבלתיה באהבה גדולה, ולכן מחפש אני ביותר אחר קיומה אף כי בחומר הענין.
</i>.<br>(שם)

<b>הביאני וגו'. </b>ר' לוי אומר, אמרה כנסת ישראל, הביאני הקב"ה למרתף גדול של יין, זה סיני <sup class="footnote-marker">נב</sup><i class="footnote">כמשכ"ל אות מ"ח.
</i>, ושם ראיתי מיכאל ודגלו, גבריאל ודגלו, וראו עיני דגלים של מעלה ואהבתי אותם <sup class="footnote-marker">נג</sup><i class="footnote">ענין ראית המלאכים בהר סיני יש לבא ע"פ מ"ש בשבת פ"ח ב' כל דבור ודבור שיצא מפי הקב"ה בהר סיני חזרו ישראל לאחוריהן והיו מלאכי השרת מדדין אותם [מסייעין להם להתקרב], וכן שם (ע"א) בשעה שהקדימו ישראל נעשה לנשמע היו המלאכים כותרים להם כתרים, וא"כ היו רואים אותם.
</i>, באותה שעה אמר הקב"ה למשה, הואיל ורצונם של בני לחנות בדגלים יחנו בדגלים, הדא הוא דכתיב (פ' במדבר) איש על דגלו באותות.<br>(מ"ר)

<b>ודגלו. </b>א"ר ינאי, תורה שנתן הקב"ה למשה נתנה לו במ"ט פנים טמא ובמ"ט פנים טהור, שנאמר ודגלו עלי אהבה, ודגלו – בגמטריא מ"ט <sup class="footnote-marker">נד</sup><i class="footnote">אולי יכוין כנגד מ"ש (נדרים ל"ח א') נ' שערי בינה שנבראו בעולם וכולם נתנו למשה חסר אחד שנאמר ותחסרהו מעט מאלהים.<br>(ר"ה כ"א ב'], והאחד הוא ידיעת ה' על אמתתו, כ"כ הר"ן שם. ומה שתלה הנתינה במשה ולא לישראל י"ל עפ"י המבואר בנדרים שם דפלפול התורה נתנה באמת למשה לבדו והוא נהג בה טובת עין ונתנה לישראל, וי"ל דהנ' שערי בינה הם הם כונת השם פלפול. וכלל הענין ממ"ט פנים טמא וטהור נראה דהכונה היא דבמקום שיש מתוכחים בדעות ובסברות זה כנגד זה, שם יוצא הדין על אמתו ועל בוריו, וע"ד שאמרו מיני ומיניה תסתיים שמעתתא, וזוהי כונת המאמר בחגיגה ג' ב' ללמדך לחכמים שעוסקין בתורה אע"פ שאלו מטמאין ואלו מטהרין, אלו פוסלין ואלו מכשירין אלו אוסרין ואלו מתירין אעפ"כ אל אחד נתנן, וכן יש לפרש ע"פ זה המאמר אלו ואלו דברי אלהים חיים, דר"ל דמתוך סתירות הדעות מתברר ומתלבן הדבר ויוצא הדין לאשורו על בוריו, ולכן כמו באלה קורא הקב"ה ודגלו עלי אהבה. וע"ע מש"כ השייך לדרשה זו בר"פ הקודמת בפסוק מישרים אהבוך.
</i>.<br>(מס' סופרים פרק ט"ז)

<b>ודגלו עלי אהבה. </b>א"ר שמעון בן לקיש, שני תלמידי חכמים המדגילים זה לזה בהלכה, הקב"ה אוהבן, שנאמר ודגלו עלי אהבה <sup class="footnote-marker">נה</sup><i class="footnote">מדגילים – מתאספים ביחד ללמוד כדי שתתברר ההלכה. ומסמיך זה אלשון ודגלו שהדגל הוא מאסף ומקבץ למחנה, וע' תוס' ע"ז כ"ב ב'. וטעם המעלה בזה הוא ע"פ מ"ש אין התורה נקנית אלא בחבורה, וע"ל אות נ"ד.
</i>.<br>(שבת ס"ג א')

<b>ודגלו עלי אהבה. </b>ר' יונה אומר, שני חברים שעוסקין בדבר הלכה, זה אומר בית אב של הלכה וזה אינו אומר בית אב של הלכה אומר הקב"ה ודגלו עלי אהבה <sup class="footnote-marker">נו</sup><i class="footnote">ר"ל זה יודע טעם ויסוד ההלכה ולומדה ומסבירה וזה אינו יודע ולכן מדלג על אמתת הכונה וטועה בה, אעפ"כ אומר הקב"ה גם על זה הדולג ודלוגו עלי אהבה, כיון שהוא לא אשם בדבר, כי אם מאשר כשרונותיו פחותים, אבל כונתו לטובה, ואולי יתפרש לזה הלשון ודגלו מענין נטיה מאמת וכמש"כ (משלי ט״ז:י׳) במשפט לא מעל פיו ומתרגמינן לא נדגול פומיה, והלשון בית אב הוא כמו בנין אב, כלומר יסוד ומקור.
</i>.<br>(מ"ר)

<b>ודגלו עלי אהבה. </b>א"ר אחא, עם הארץ שקורא לאהבה איבה, כגון ואהבת – ואייבת, אומר הקב"ה ודלוגו עלי אהבה <sup class="footnote-marker">נז</sup><i class="footnote">טעם הדבר פשוט משום דרחמנא לבא בעי, וכונתו לטובה. ויתכן דתפיס חילוף מלה ואהבת לאויבת, משום דאותיות אהו"י דרכן להתחלף, ורק על הרוב לא ישתנה מובנם בחלופם וכאן שנוי נמרץ בחלופן, איבה מאהבה.
</i>.<br>(שם)

<b>ודגלו עלי אהבה. </b>א"ר ישכר. תינוק שקורא למשה משה ולאהרן ארן ולעפרון עופרן <sup class="footnote-marker">נח</sup><i class="footnote">יתכן דמכוין בקריאת שם משה בשי"ן שמאלי, וכמ"ש בנדרים י' א' נדר במותא ופי' הר"ן כנוי למשה [וע' תוי"ט], ואיירי בעלגי לשון, ולאהרן ארן [כי הה' נקל להחסר במבטא, כמו יונתן במקום יהונתן, לנחותם במקום להנחותם, אך הזריז זריז] וע' תוס' ע"ז כ"ב ב' דהכונה שבמקום אהרן קורא הרן, וצ"ע. ובשם עפרון קורא עופרן שהוא שם צדיקים כמש"כ תוס' במגילה י' ב'.
</i> אומר הקב"ה ולגלוגו עלי אהבה <sup class="footnote-marker">נט</sup><i class="footnote">ר"ל ולגלוגו – דבורו המגומגם, ודריש דלוגו כמו לגלוגו משום דהדלי"ת והלמ"ד מתחלפים באותיות דטלנ"ת, וע' מש"כ בבאור קהלת (ט' ז') בפסוק לך אכול בשמחה לחמך.
</i>.<br>(שם)

<b>ודגלו עלי אהבה. </b>א"ר חיניא, לשעבר כשהיה אדם מראה איקונין באצבעו היה נזוק <sup class="footnote-marker">ס</sup><i class="footnote">ר"ל כשהיה מראה בהנחת אצבעו על איקונין של מלך היה נענש, משום דאין זה מדרך הכבוד.
</i> ועכשיו אדם מניח ידו על האזכרה כמה פעמים ואינו נזוק, ולא עוד אלא שאומר הקב"ה וגורלו עלי אהבה <sup class="footnote-marker">סא</sup><i class="footnote">וענין הנחת היד על האזכרה אולי מכוין למה שנוהגים להניח היד על המזוזה בכניסה וביציאתה מן הבית כמבואר ליו"ד סי' רפ"ה ס"ב, ור"ע איגר בתשובה סי' נ"ח שדי נרגא במנהג זה משום נגיעה ביד ערום בכתבי הקודש, וממדרש זה סמך לזה המנהג, ועי' בע"ז י"א א'.
</i>.<br>(מ"ר)

<b>ודגלו עלי אהבה. </b>רבנן אמרי, התנוק הזה מדלג על האזכרה כמה פעמים ואינו נזוק, ולא עוד אלא שאומר הקב"ה ודלוגו עלי אהבה.<br>(שם)

<b>ודגלו עלי אהבה. </b>א"ר ברכיה, אפילו אותן הדגולין שדגל יעקב באביו, כמש"נ ואת עורות גדיי העזים וגו' אמר הקב"ה בהן אני משרה שכינתי, כמש"נ ועשית יריעות עזים, ולא עוד אלא ודגלו עלי אהבה – ודגולו עלי אהבה <sup class="footnote-marker">סב</sup><i class="footnote">מפרש כאן ודגלו מלשון לא ימעל פיו (משלי ט"ז י') דמתרגמינן לא נדגול פומי', ור"ל אפילו אותן הערמות ומעילות שמעל יעקב באביו ג"כ היו נוחים להקב"ה עד שצוה לעשות במשכן יריעות מעזים כדמפרש. ונראה כונת הענין ע"פ מ"ש ביומא ע"א א' מפני מה אין כהן גדול משמש בבגדי זהב ביוהכ"פ, אתמול ויעשו להם אלהי זהב ועכשיו משמש בבגדי זהב, ואין קטיגור נעשה סניגור, מבואר מזה דדבר שבו נכשלו ישראל אין חפץ להקב"ה בו להזכירו במקום קדוש, ולפי"ז הכונה כאן אי ס"ד שלא היה נוח להקב"ה ענין זה שעשה יעקב ע"י עורות גדיי העזים לא היה מצוה הקב"ה לעשות מהם יריעות עזים במשכן לזכר עולם.
</i>.<br>(שם)


Verse 5

<b>סמכוני באשישות. </b>בשתי אשות, באש של מעלה ובאש של מטה <sup class="footnote-marker">סג</sup><i class="footnote">אולי רומז למ"ש ביומא כ"א ב' לענין קרבנות אע"פ שירדה אש מן השמים מצוה להביא מן ההדיוט. וזה אות על אהבת הקב"ה לישראל לקבל ברצון את קרבנותיהם, וזהו הכונה סמכוני באשישות שלא ימנע הקב"ה את אהבתו זאת וע"י זה גם תתחזק הדת.
</i>, דבר אחר – באשישות – בתורה שבכתב ובתורה שבעל פה <sup class="footnote-marker">סד</sup><i class="footnote">וידוע הוא שהתורה נמשלה לאש ע"ש הכתוב הלא כה דברי כאש וגו'. וכן מימינו אש דת למו.
</i>.<br>(שם)

<b>סמכוני באשישות. </b>באשות הרבה, באש של אברהם ובאש של מוריה <sup class="footnote-marker">סה</sup><i class="footnote">בשעת עקידת יצחק דאיתא במדרשים שירד אש מן השמים ושרף את האיל תחת יצחק. ואשו של אברהם הוא מה שקדש שמו של הקב"ה בכבשן האש, ור"ל סמכוני בזכיות אלו.
</i> ושל סנה ושל אליהו ושל חנניה מישאל ועזריה <sup class="footnote-marker">סו</sup><i class="footnote">אשו של אליהו הוא בהר הכרמל כמש"כ ותפול אש ה' ותאכל את העולה. ואשו של סנה מפורש בתורה (פ' שמות) [והזכות ממנו י"ל כמ"ש בברכות ז' א' בשכר ויסתר משה פניו זכה וכו', בזכות כי ירא זכה וכו', יעו"ש] ושל חנניה מישאל ועזריה – בדניאל.
</i>.<br>(שם)

<b>סמכוני באשישות וגו'. </b>באשישות אלו ההלכות המאוששות <sup class="footnote-marker">סז</sup><i class="footnote">החזקות והיסודיות, מלשון שתות, אשיות.
</i>, רפדוני בתפוחים – אלו ההגדות שריחן וטעמן כתפוחים <sup class="footnote-marker">סח</sup><i class="footnote">מפרש תפוחים שבכאן – אתרוג וכדלעיל פסוק ג' בדרשה כתפוח בעצי היער (אות ל"ח).
</i>, כי חולת אהבה אני, א"ר יצחק, לשעבר שהיתה הפרוטה מצויה היתה נפשו של אדם מתאוה לשמוע דבר הלכה, ועכשיו שאין הפרוטה מצויה נפשו של אדם מתאוה לשמוע דבר אגדה <sup class="footnote-marker">סט</sup><i class="footnote">ר"ל כי בשעה שדעתו של אדם שפויה עליו והיינו בשעה שהפרוטה מצויה, יכול לתקוע עצמו גם לדבר הלכה העמוקה, משא"כ כשדעתו טרודה מפני חוסר פרנסה מתאוה לשמוע דבר אגדה הקלה לרעיון לקבלה. ויתפרש הלשון כי חולת אהבה אני עפ"י מ"ש שהאגדה מושכת את לבו של אדם להקב"ה, וזהו שאמר כי מפני שחולה אנכי לתאב לאהבת הקב"ה לכן אני צריך לסמיכה בדברי אגדה.
</i>.<br>(מס' סופרים פרק ט"ז)

<b>כי חולת וגו'. </b>אמרה כנסת ישראל לפני הקב"ה, רבש"ע, כל חלאים שאתה מביא עלי בשביל לאהבני לך הם <sup class="footnote-marker">ע</sup><i class="footnote">יתכן דרומז למ"ש במנחות נ"ג ב' למה נמשלו ישראל לזית לומר לך מה זית אינו מוציא שמנו אלא על ידי כתישה כך ישראל אין חוזרין למוטב אלא ע"י יסורין, וזוהי הכונה לאהבני לך לחזור אליו בתשובה מאהבה.
</i>.<br>(שם)

<b>כי חולת וגו'. </b>אמרה כנסת ישראל לפני הקב"ה, רבש"ע, כל חלאים שאומות העולם מביאין עלי בשביל שאני אוהבת אותך הם <sup class="footnote-marker">עא</sup><i class="footnote">יש לפרש הכונה מפני שהם רוצים להתקרב אלי במאכל ובמשתה ובחתון, וישראל גדורים בכל אלה במצות התורה, לכן כועסים עליהם ומציקים אותם.
</i>.<br>(מ"ר)

<b>כי חולת אהבה אני. </b>אמרה כנסת ישראל, אע"פ שאני חולה – אהובה אני לו <sup class="footnote-marker">עב</sup><i class="footnote">יתכן לפרש הכונה דחולי זו מוסב על החלישות והרפיון בעבודת ה' ובקיום המצות, ואמר דאעפ"כ אהובה אני לו, והוא כעין מ"ש בקדושין ל"ה א' בין כך ובין כך נקראים בנים למקום, יעו"ש ולפנינו בתו"ת בפ' ראה בפסוק בנים אתם לה'.
</i>.<br>(שם)


Verse 6

<b>שמאלו וגו'. </b>שמאלו תחת לראשי – אלו לוחות הראשונים וימינו תחבקני אלו הלוחות השניים <sup class="footnote-marker">עג</sup><i class="footnote">כי הראשונים מכיון שנשברו נחשבת נתינתם נתינה כהה וחלושה, היינו בשמאל, כיון שלא נתקיימה הנתינה, משא"כ השניים שהם קבועים וקיימים לעד ולעולמים נחשבת נתינתם נתינה תקיפה וחזקה, והיינו בגבורת ימין. ואפשר לפרש כונת הלשון שמאלו תחת לראשי עפ"י הכתוב בענין שבירת הלוחות הראשונים (פ' תשא) וישבר אותם תחת ההר, ובפ' יתרו מבואר שעלה על ראש ההר, והוא הר סיני, וע"ש קבלת התורה עליו הוא מתיחס לישראל, וזהו שאמר, שמאלו, הלוחות הראשונים, מונחים תחת לראשי, תחת ההר, מאז שנשברו, שם, משא"כ בשניים אני חבוקה עד היום כחביקת ימין.
</i>.<br>(שם)

<b>שמאלו וגו'. </b>שמאלו תחת לראשי זו ציצית וק"ש, וימינו תחבקני זו תפלין ותפלה <sup class="footnote-marker">עד</sup><i class="footnote">דריש שמאלו בחסור האל"ף מלשון שמלה, שמלות, [כי באותיות אהו"י נוהג יתרון וכמו שדרשו בסוף קה"ר וינאץ השקד מלשון וינץ וכן להלן (ז' ו') ראשך עליך ככרמל דרשו רשך] ודריש שמלה שמתעטפין בה עד מתחת לראש, והיינו טלית של ציצית, וכן דריש זה לענין ק"ש, מפני שקבלת עול מלכות שמים הוא במחשבה בראש, וימינו תחבקני דריש לתפילין מפני כי בהם הימין מחבק את השמאל כי קושרין בימין, וכן דריש זה לענין תפלה מפני שבעת התפלה צריך להיות יד ימין על של שמאל כעבד לפני רבו.
</i>.<br>(שם)

<b>שמאלו וגו'. </b>שמאלו תחת לראשי זו סוכה, זו מזוזה <sup class="footnote-marker">עה</sup><i class="footnote">כי הסוכה להיותה דירת ארעי צריכה שמור מעט, והוא ציור לשמירה בשמאל שהיא כהה וחלושה, וזהו שמאלו תחת לראשי, והמזוזה היא לימין הבא אל הבית ולשמאל הגר בו, שהוא ישן בהבית.
</i>, וימינו תחבקני – זה ענן שכינה לעתיד לבא, הדא הוא דכתיב (ישעיהו ס׳:י״ט) לא יהיה לך עוד השמש לאור יומם ולנגה הירח לא יאיר לך, מי יאיר לך – והיה לך ה' לאור עולם <sup class="footnote-marker">עו</sup><i class="footnote">ור"ל דהמאור ההוא יהיה אדיר וחזק בערך לעומת אור השמש ונגה הירח, כמו ערך גבורת הימין לגבי השמאל.
</i>.<br>(שם)

<b>שמאלו וגו'. </b>א"ר, מאי דכתיב לאהבה את ה' אלהיכם ללכת בכל דרכיו ולדבקה בו, איזה הוא דבוק – שמאלו תחת לראשי <sup class="footnote-marker">עז</sup><i class="footnote">כמו זה הסועד בשמאלו תחת הראש ובימינו מחבק הוא אוהב ומחבב את הנסעד, כך צריך להיות דבוק בה' באהבה.
</i>.<br>(שם)


Verse 7

<b>השבעתי אתכם. </b>ר' יוסי ב"ר חנינא אמר, שתי שבועות יש כאן <sup class="footnote-marker">עח</sup><i class="footnote">ר"ל שתי פעמים כתיב בשה"ש השבעתי אתכם בלשון אחד, כאן ובפרשה ג' פסוק ה', אבל מה דכתיב עוד בפ' ה' פסוק ח' ובפרשה ח' פסוק ד' לא חשיב, מפני שבלשון אחר הם כתובים.
</i>, אחת לישראל ואחת לאומות העולם. השביע לישראל שלא ימרדו בעול המלכות והשביע לאוה"ע שלא יקשו עולם על ישראל, שאם עושין כן הם גורמין לקץ לבא שלא בעונתו <sup class="footnote-marker">עט</sup><i class="footnote">וע"ע מענין דרשה זו בכתובות קי"א א' ובדרשות הבאות כאן.
</i>.<br>(שם)

<b>השבעתי אתכם. </b>רבי חלבו אמר, ד' שבועות יש כאן <sup class="footnote-marker">פ</sup><i class="footnote">ארבע פעמים נמצא לשון כזה בקירוב בשה"ש, כאן ובפרשה ב' פסוק ו', בפרשה ג' פסוק ה', ובפרשה ח' פ' ד', אבל מה דכתיב בפרשה ה' פסוק ח' השבעתי אתכם אם תמצאו את דודי, איננו מן המנין מפני שהוא מענין אחר ואינו נוגע לדברים אלו שחשב.
</i>, השביע לישראל שלא ימרדו במלכיות ושלא ירחקו את הקץ <sup class="footnote-marker">פא</sup><i class="footnote">פירש"י שלא ירבו בתחנונים על כך יותר מדאי, ויש גורסים שלא ירחקו, פי' בעונם, עכ"ל, ולולא דבריו יש לפרש הגירסא שלא ירחקו ע"פ מ"ש בסנהד' צ"ז א' ר' זירא כד הוי משכח לרבנן דהוו מתעסקי ביה [בזמן ביאתו של משיח], אמר ליה במטותא מינייכו לא תרחקוהו, ר"ל שלא תחשבו את הקץ, יען דקיי"ל כי משיח אינו בא רק בהיסח הדעת וכשמחשבים את הקץ אינם מסיחים דעתם מאותו הזמן ובזה עוד מרחיקים את ביאתו, והיא היא הכונה גם כאן.
</i> ושלא יגלו מסטורין שלהם לאוה"ע <sup class="footnote-marker">פב</sup><i class="footnote">יש מפרשים דהכונה סתרי תורה, וצ"ע בחגיגה י"א א', ויש עוד פירושים.
</i> ושלא יעלו חומה מן הגולה <sup class="footnote-marker">פג</sup><i class="footnote">ר"ל להתקבץ ולעלות מן הארץ בחזקה, וכמ"ש ביומא ט' ב' אם עשיתם עצמכם כחומה ועליתם כולכם בימי עזרא, ויתכן דהוא מלשון הכתוב (יואל ב׳:ז׳) כאנשי מלחמה יעלו חומה, ואין זה שייך לשבועה הקודמת שלא ימרדו במלכיות, דשם איירי בנוגע בפנים המדינה.
</i>, אם כן למה מלך המשיח בא לקבץ גליותיהן של ישראל <sup class="footnote-marker">פד</sup><i class="footnote">יש לפרש הכונה א"כ למה מלך המשיח בא וכו', דהלא כל עיקר ביאתו לקבץ גליות ישראל, ואם ישראל יעשו מעצמן כזה א"כ למה תכלית ביאתו הוא.
</i>.<br>(מ"ר)

<b>השבעתי אתכם וגו'. </b>אמר רב יהודה, כל העולה מבבל לארץ ישראל עובר בעשה, שנא' השבעתי אתכם וגו' ואם תעוררו את האהבה עד שתחפץ <sup class="footnote-marker">פה</sup><i class="footnote">הוא תפס את לשון הכתוב כפשטיה [ותפס בבל ע"ד הכתוב (ירמיהו כ״ז:כ״ב) בבלה יובאו ושם יהיו עד יום פקדי אותם]. אבל לא כן דעת החכמים זולתו, אלא דגם בזה"ז יש מצות ישיבת א"י, ומפרשי דפ' זה אם תעירו וגו' מוסב על העליה בחומה, כלומר יחד כולם וביד חזקה, כמש"כ בדרשה הקודמת. וכה מבואר בגמ' מעלית הרבה חכמים לא"י בחבה יתרה. ובדעת רב יהודה צ"ל דאע"פ דלדעת כמה ראשונים יש גם בזה"ז מצות ישיבת א"י [עי' מש"כ בתו"ת ר"פ ראה], זה הוא לדעתו רק באלה שיושבים שם מכבר שאסור להם לצאת מתוכה, ולא בעולים חדשים.
</i>.<br>(כתובות קי"א א')

<b>בצבאות. </b>בשתי צבאות, בצבא של מעלה ובצבא של מטה, ואיזה זה, זה בשמים ובארץ <sup class="footnote-marker">פו</sup><i class="footnote">יתכן דרומז להפ' ויכלו השמים והארץ וכל צבאם.
</i>.<br>(מ"ר)

<b>בצבאות. </b>באבות ובאמהות, מאי משמע, צבאות שעשו הם צביוני ועשיתי צביוני בם <sup class="footnote-marker">פז</sup><i class="footnote">מפרש צבא מלשון רצון, שכן הוא באורו בארמית כ"פ בדניאל (ד' ז') הוי צבא, אדון צבית ליצבא, ועוד, ור"ל שהם עשו רצוני ואני עשיתי רצונם.
</i>.<br>(שם)

<b>בצבאות וגו'. </b>מהו בצבאות או באילות השדה, א"ר אלעזר, אמר להם הקב"ה לישראל, אם אתם מקיימין את השבועה מוטב ואם לאו אני מתיר את בשרכם כצבאות וכאילות השדה <sup class="footnote-marker">פח</sup><i class="footnote">נסמך על השבועות שהשביע הקב"ה את ישראל כמבואר בדרשות הקודמות.
</i>.<br>(כתובות קי"א א')

<b>בצבאות וגו'. </b>מהו בצבאות או באילות השדה – במילה, מאי משמע, בצבא שיש בה אות, או באילות השדה – ששופכין דמם כדם צבי ואיל <sup class="footnote-marker">פט</sup><i class="footnote">אולי דריש צבא מלשון זמן וקץ, כמו הלא צבא לאנוש (איוב ז׳:א׳), חליפות וצבא, כל ימי צבאי (שם י' וי"ד), וכן דריש המלה לשתים צבא ואות, וכמילה היא מצוה הבאה לזמן מוגבל (לשמונה ימים) ויש בה אות ניכר בגוף כל ימי צבאו של אנוש.
</i>.<br>(מ"ר)

<b>בצבאות וגו'. </b>רבנן אמרי, השביען בדורו של שמד <sup class="footnote-marker">צ</sup><i class="footnote">ר"ל בקדושת אלה שעמדו בנסיון בעת ההיא.
</i>. מאי משמע, בצבאות – שעשו צביוני בעולם ושעשיתי צביוני בם <sup class="footnote-marker">צא</sup><i class="footnote">דריש צבא מלשון רצון, וכמש"כ לעיל אות פ"ז. וענין שעשיתי צביוני בם הכונה שרצה כביכול שיתקדש שמו על ידם וכעין שדרשו בנדב ואביהוא ונקדש בכבודי (פ' תצוה) אל תקרא בכבודי אלא במכובדי, יעו"ש לפנינו בתו"ת.
</i> או באילות השדה – ששופכין דמן על קדושת שמי כדם הצבי ואיל, הדא הוא דכתיב (תהלים מ"ר) כי עליך הורגנו כל היום <sup class="footnote-marker">צא</sup><i class="footnote">והמליצה ששופכין דמם כדם צבי ואיל רומז ללה"כ בתורה (פ' ראה) בענין הקרבת צבי ואיל על הארץ תשפכנו כמים, והכונה ששופכים דמם כמים.
</i>.<br>(שם)

<b>באילות השדה. </b>זו חית השדה, האיך מה דאת אמר (איוב ה׳:כ״ג) כי עם אבני השדה בריתך וחית השדה השלמה לך <sup class="footnote-marker">צב</sup><i class="footnote">והברית הוא שבועה. ואיירי שאם יזכו ישלימו עמהם, ואם לאו יתקיים והשלחתי בכם את חית השדה, ועיין שבת ל"ג א'.
</i>.<br>(שם)

<b>באילות השדה. </b>אלו השבטים, האיך מה דאת אמר נפתלי אילה שלוחה <sup class="footnote-marker">צג</sup><i class="footnote">נראה דתפס להזכיר את נפתלי משום דהוא מכונה בשם אילה, וכאן כתיב באילות, אבל אין ה"נ דמכוין לכל השבטים שנמשלו לחיות כמ"ש בסוטה י"א ב' אומה זו לחיה נמשלה, גור אריה יהודה, דן נחש, נפתלי אילה, ישכר חמור גרס, יוסף בכור שור, בנימין זאב.
</i>.<br>(שם)

<b>את האהבה וגו'. </b>איזו אהבה, רבי יודן אומיר, אהבה שאהב יצחק את עשו, ומהו עד שתחפץ – עד שנעשה חפצו של זקן <sup class="footnote-marker">צד</sup><i class="footnote">שבשכר המאכל שהאכיל עשו ליצחק ברכו לבסוף, ובעוד שאותו זכות קיים צריכין להשתעבד תחת ידו, וזהו עד שתחפץ עד שיהיה קיים מה שנעשה בשביל מלוי החפץ.
</i>, ורבי ברכיה אומר, אהבה שאהב הקב"ה לישראל, ומהו עד שתחפץ – עד שתחפץ מלכות של מעלה <sup class="footnote-marker">צה</sup><i class="footnote">דריש הפעל על המלכות, ויהיה התי"ו סימן נסתרת לנקבה והוי הקריאה עד שֶׁתַּחֲפׁץ.
</i>.<br>(מ"ר)

<b>עד שתחפץ. </b>לכשתחפץ מדת הדין מאליה אני הוא מביאה בקולי קולות ולא אתעכב, לכך נאמר עד שתחפץ [וסמיך ליה קול דודי הנה זה בא] <sup class="footnote-marker">צו</sup><i class="footnote">יתכן דרומז להמבואר לעיל פסוק ב' בדרשה כשושנה בין החוחים שהיתה קשה להקב"ה גאולת ישראל ממצרים מפני מדת הדין שקטרגה עליהם שאינם ראוים לגאולה, וכן בכל גאולה, לולא קטגוריא מדת הדין כבר היתה הגאולה באה, וזהו שאמר לכשתחפץ [גם] מדת הדין בגאולת ישראל, והיינו לכשתפסוק מלקטרג עליהם אז ממילא אני מביאה, יען כי בזה הוא רצוני, ולא עוד אלא גם בקולי קולות כלומר בששון ובשמחה, ע"ד הכתוב קול ששון וקול שמחה, [או ר"ל בפרסום גדול] וע"ד הכתוב (ישעיה כ"ט) מעם ה' צבאות תפקד ברעם וברעש ובקול גדול ועוד הרבה פסוקים כאלה, וכן כאן קול דודי הנה זה בא, דמוסב על זמן הגאולה.
</i>.<br>(שם)


Verse 8

<b>קול דודי. </b>קול דודי זה מלך המשיח, בשעה שהוא אומר בחודש הזה אתם נגאלין, אומרים לו והלא כבר נשבע הקב"ה שהיא משעבדנו בע' אומות, הוא משיבן, אחד מכם גולה לברברי ואחד לברטניא <sup class="footnote-marker">צז</sup><i class="footnote">כ"ה הגירסא בפסיקתא ובילקוט, ויש גירסות לברברי ולסמרטיא, והם שמות מדינות בימים קדמונים בירכתי צפUן.
</i> ודומה כמו שגליתם כולכם, ולא עוד אלא שהמלכות הזאת מכתבת טירוניא מכל העולם מכל אומה ואומה כותי אחד או ברברי אחד בא ומשעבד בכם ודומה כאלו נשתעבדתם בשבעים אומות <sup class="footnote-marker">צח</sup><i class="footnote">טירוניא הוא מענין שררה, וכמו שתרגם סרני פלשתים – טורני פלשתאי, ור"ל שהמלכות הזאת [יתכן דמכוין למלכות רומי שפשטה מלכותה על כל העולם, ובכ"מ מכונה בשם סתמי מלכות, וכמו מלכות הידועה] כותבת וממנה לה שרים מכל האומות, והשרים האלה משעבדים בישראל ונחשב כאלו כל האומות משעבדים בהם, ויהיה לפי"ז פירוש הכתוב, קול דודי, הגיד לי שהקב"ה, מדלג על ההרים מקפץ על הגבעות, כלומר על אוה"ע, וממהר גאולתן של ישראל. והמפרשים פרשו בדוחק גדול.
</i>.<br>(שם)

<b>קול דודי וגו'. </b>קול דודי זה משה, בשעה שבא ואמר לישראל בחודש הזה אתם נגאלין, אמרו לו האיך אנו נגאלין והלא אמר הקב"ה לאברהם ועבדום וענו אותם ארבע מאות שנה ועדיין אין בידנו אלא רד"ו שנים, אמר להם, הואיל והיא חפץ בגאולתכם אינו מביט בחשבונותיכם אלא מדלג על ההרים מקפץ על הגבעות, אין ההרים והגבעות האמורים כאן אלא קצים ועיבורין, מדלג על החשבונות ועל הקצים ועבורים <sup class="footnote-marker">צט</sup><i class="footnote">מכנה קצים ועבורים בשם הרים וגבעות, כי להיותם על הרוב מרוחקים בזמן הם נראין לאדם כמו העברה דרך הרים וגבעות. ועיקר טעם דרשה זו כפי המתבאר ממ"ר פ' בא פרשה ט"ו בנוי על הלשון שאמר בענין זה החודש הזה לכם ראש חדשים, למה דוקא לכם, כי הלא למ"ד בניסן נברא העולם בודאי הוא ראש חדשים גם לכל העולם, ולמ"ד בתשרי נברא העולם הלא תשרי ראש לחדשים, ולכן מפרש ע"ד רמז החודש מלשון חידוש, כלומר שבחודש הזה נעשו להם נסים וכדמפרש שם במ"ר הואיל ועשיתי לכם נסים בחודש הזה וכו', וזהו שאמר להם משה הואיל והוא חפץ בגאולתכם כאשר נראה מכל הנפלאות שעשה עמכם בחודש הזה בודאי גם הגאולה תבא בחודש הזה.
</i>.<br>(שם)

<b>קול דודי וגו'. </b>רבי נחמיה אומר, קול דודי זה משה, בשעה שבא ואמר לישראל בחודש הזה אתם נגאלין, אמרו לו, האיך אנו נגאלין והלא אין בידינו מעשים טובים, אמר להם, הואיל והוא חפץ בגאולתכם אינו מביט במעשיכם הרעים, ובמי הוא מביט, בצדיקים שבכם ובמעשיהם, כגון עמרם ובית דינו <sup class="footnote-marker">ק</sup><i class="footnote">עיין לעיל בפסוק ב' בדרשה כשושנה בין החוחים שהיתה קשה לפני הקב"ה גאולתן של ישראל ממצרים, מפני שהיתה מדת הדין מקטרגת עליהם שהיו שוין למצרים בעבודת אלילים, ומבואר שם דאע"פ שהיו בהם גם צדיקים, אעפ"כ היה מקום למדת הדין לקטרג אחרי כי העולם נדון אחר רובו, יעו"ש, וא"כ צ"ע למה אמר כאן שאינו מביט במעשיכם הרעים ובמי הוא מביט בצדיקים שבכם, הרי דדן בזה לפי המעוט, וצ"ל דהוא ע"ד מ"ש זכו אחישנה לא זכו בעתה וכשהגאולה היא בערך בעתה אז הוא דן גם אחר המעוט, אחרי שכבר הגיע העת, משא"כ אם היא בערך אחישנה, אז הוא דן אחר הרוב אם זוכים לכך.
</i>, הדא הוא דכתיב מדלג על ההרים [מקפץ על הגבעות], אין הרים אלא בתי דינין כמש"נ (שופטים י״א:ל״ז) ואלכה וירדתי על ההרים <sup class="footnote-marker">קא</sup><i class="footnote">בבת יפתח איירי שאמרה כן לאביה, ודרשו בש"ר פרשה ט"ו דהרים היינו סנהדרין שיתירו לו הנדר, ויתכן דראו לדרוש כן משום דאם היתה הכונה על הרים ממש להתאבל הול"ל ועליתי על ההרים ולא וירדתי. [ואע"פ דלפי הדרשה דסנהדרין הו"ל ג"כ לומר ועליתי, וכמש"נ וקמת ועלית וגו' אל השופט וגו', י"ל דרמזה בזה למ"ש בילקוט שיפתח בעצמו לא רצה לילך אל הדיין שהיה אז פנחס, שאמר שפחיתות וירידה היא לו, ועל זה אמרה, שהיא תלך ולא איכפת לה בירידה זו]. ולפי דרשה זו הוי הפי' מדלג על ההרים – מדלג קץ בשביל ההרים, והלשון על היא כמו בשביל כמו על אדות בנו, על עזבם את תורתי.
</i> [ואין גבעות אלא צדיקים] <sup class="footnote-marker">קב</sup><i class="footnote">לפנינו במ"ר חסר מאמר זה, והוספנו אנו ע"פ הנוסחא אשר כזאת בכ"מ באגדות, וע' בסמוך בדרשה מדלג על ההרים.
</i>.<br>(שם)

<b>קול דודי וגו'. </b>רבנן אמרי, קול דודי זה משה, בשעה שבא ואמר לישראל בחודש הזה אתם נגאלין, אמרו לו האיך אנו נגאלין והלא כל מצרים מטונפת מעבודת כוכבים שלנו <sup class="footnote-marker">קג</sup><i class="footnote">כמבואר לעיל בפסוק ב' שהיתה מדת הדין מקטרגת הללו [מצרים] עובדי עבודת כוכבים והללו [ישראל] עובדי עבודת כוכבים.
</i>, אמר להם, הואיל והוא חפץ בגאולתכם אינו מביט בעבודת כוכבים שלכם, אלא מדלג על ההרים מקפץ על הגבעות, אין הרים וגבעות אלא עבודת כוכבים, כמו שנאמר (הושע ד׳:י״ג) על ראשי ההרים יזבחו ועל הגבעות יקטרו.<br>(שם)

<b>מדלג על ההרים וגו'. </b>מדלג על ההרים – בזכות אבות, מקפץ על הגבעות – בזכות אמהות <sup class="footnote-marker">קד</sup><i class="footnote">מפרש על ההרים – בשביל ההרים, בשביל האבות, וכמו על עזבם את תורתי. וכהאי גונא דרשו בירושלמי סנהדרין פ"י ה"א עה"פ כי ההרים ימושו והגבעות תמוטינה, ההרים ימושו זה זכות אבות והגבעות תמוטינה זה זכות אמהות, וע"ל פ' י"ז על הרי בתר, ובחבורנו תו"ת פ' בראשית בפ' זכר ונקבה ברא אותם (א' כ"ז) בארנו שייכות תוארים אלו לאבות ולאמהות. והביא ראיה בגמרא מכאן לפסוק שמעו הרים דבר ה' מה כאן הרים פירושו אבות אף הרים דהתם פירושו אבות, ולפלא הוא כי במ"ר פ' בא מביא ראיה להיפך דהרים דמדלג פירושו אבות מהרים דשמעו, אכן כבר בארנו בתו"ת ר"פ ויצא ובפ' ברכה בפ' שם חלקת מחוקק ספון דכן דרך האגדות להביא בשני מקומות ראיה מאחד על אחד, יעו"ש.
</i>.<br>(ר"ה י"א א')


Verse 9

<b>דומה דודי. </b>[דודי זה הקב"ה, ולמה נקרא שמו דודי], לפי שאמרה כנסת ישראל, רבש"ע, אתה אומר לן דיו דיו [ואנו אומרים] ואנו את לגבן תחלה <sup class="footnote-marker">קה</sup><i class="footnote">יתכן דדיאה הוא מלשון וידא על כנפי רוח כאשר ידאה הנשר, ור"ל שישראל אומרים שובה אתה אלינו תחלה, והקב"ה אומר שובו אתם אלי תחלה. ובמ"ר פ' נשא פרשה י"א סי' ב' הלשון מפורש יותר, אמרו ישראל לפני הקב"ה, אתה אומר לנו אתאי לגבי תחלה וכו'.
</i> [מ"ר]

<b>לצבי. </b>כצבי, מה צבי זה מדלג מהר להר, מבקעה לבקעה, מאילן לאילן, מסוכה לסוכה, ומגדר לגדר, כך הקב"ה מקפץ מבית הכנסת זה לבית הכנסת אחר, מבית מדרש זה לבית מדרש אחר כדי לברך את ישראל <sup class="footnote-marker">קו</sup><i class="footnote">י"ל הכונה דישנם מקומות מקומות שעניני תפלותיהם שונות, אלה מבקשים על הפרנסה ואלה על הבריאות ואלה על מחילות עונות וכדומה, לכן ישרה כביכול שכינתו בכ"מ להענות לכ"א כפי דרישתו וצרכו.
</i>.<br>(מ"ר)

<b>לצבי. </b>כצבי, מה צבי זה מדלג מהר להר, מבקעה לבקעה, מאילן לאילן, מסוכה לסוכה, ומגדר לגדר, כך הקב"ה קפץ ממצרים לים ומים לסיני ומסיני לעתיד <sup class="footnote-marker">קז</sup><i class="footnote">ר"ל שלא השרה שכינתו במקום אחד לעולם, כדמפרש, ובא בזה להורות דכל מקום שגלו ישראל שם שכינה עמהם, וכמש"כ בכל מקום אשר אזכיר את שמי אבוא אליך וברכתיך, ועיי"ש לפנינו בתו"ת.
</i>.<br>(שם)

<b>לצבי. </b>כצבי, מה צבי זה נראה וחוזר ונכסה, נראה וחוזר ונכסה, כך גואל הראשון נראה וחוזר ונכסה, נראה וחוזר ונכסה, וכן גואל האחרון <sup class="footnote-marker">קח</sup><i class="footnote">ורבינו בחיי נתן טעם לדבר דהוא כדי להטעות את שונאיהם שלא יעשו עכובים ומניעות לישראל. וגואל הראשון מכוין על משה, שמבואר במדרש שהיה נכסה מישראל במצרים ג' חדשים [מפני שלא מצא עדיין את העת מוכשרת להודע].
</i>.<br>(שם)

<b>לעפר האילים. </b>רבי יוסי ב"ר חנינא אומר, לאורזליהון דאיילתא <sup class="footnote-marker">קט</sup><i class="footnote">פי' איל בחור.
</i>.<br>(שם)

<b>אחר כתלנו. </b>אחר כתלנו של סיני, כמו שנאמר כי ביום השלישי ירד ה' <sup class="footnote-marker">קי</sup><i class="footnote">ומפרש אחר כתלנו לשון מליצי ותואר לזמן קרוב, או כי מכנה את הר סיני בשם כותל, יען כי הר היינו כותל.
</i>.<br>(שם)

<b>אחר כתלנו. </b>אחר כותל מערבי של בית המקדש, ולמה כן, לפי שנשבע לו הקב"ה שאינו חרב לעולם <sup class="footnote-marker">קיא</sup><i class="footnote">ובילקוט מלכים הלשון שאינו זז שכינה מכותל מערבי לעולם.
</i>.<br>(שם)

<b>משגיח מן החלנות. </b>כמו שנאמר וירד ה' על הר סיני אל ראש ההר וגו' <sup class="footnote-marker">קיב</sup><i class="footnote">נראה דחסר כאן לשון הפסוק דמיני' עיקר הראיה, והוא אנכי ה' אלהיך וגו' לא יהיה לך אלהים אחרים וגו'. ובאור הענין דסמיך על המבואר לעיל פרשה א' פסוק ישקני דשתי דברות הראשונות, אנכי ולא יהיה לך, מפי הגבורה שמעו ישראל, ויתר הדברות שמעו ע"י משה, ומצייר ערך השמיעה ישר מפי הגבורה למשגיח מן החלונות, שהיא ראיה תמה וברורה, והשמיעה ע"י משה להצצה מן החרכים שהיא השקפה מצומצמת וקצרה, וזהו שדרש משגיח מן החלונות כמו שנאמר וירד ה' על הר סיני וגו' אנכי ה' אלהיך וגו' לא יהיה לך אלהים אחרים. ובסמוך דרש מציץ מן החרכים כמו שנאמר וידבר אלהים את כל הדברים האלה וגו', כלומר כל עשרת הדברות שנאמרו ע"י משה, ומהו ענה דודי ואמר לי אנכי ה' אלהיך, כלומר מה אמר לי דודי בעצמו, אנכי וגו'.
<br>וגם יש לפרש הכונה משגיח מן החלונות דרומז להמבואר במדרשים דבשעת מתן תורה פתח הקב"ה את הרקיע כחלון ואמר ראו שאין זולתי.
</i>.<br>(שם)

<b>משגיח מן החלנות וגו'. </b>משגיח מן החלונות זו זכות אבות. מציץ מן החרכים זו זכות אמהות <sup class="footnote-marker">קיג</sup><i class="footnote">במ"ר פ' נשא פ' י"א מסיים בזה, כשם שיש הפרש בין חלון לחרך כך יש הפרש בין זכות אבות לזכות אמהות, ובזה הדרשה מבוארת.
</i>.<br>(שם)

<b>מציץ מן חרכים. </b>כמו שנאמר וידבר אלהים את כל הדברים, ומהו ענה דודי ואמר לי – אנכי ה' אלוהיך <sup class="footnote-marker">קיד</sup><i class="footnote">עיין מש"כ לעיל אות קי"ב וצרף לכאן.
</i>. דבר אחר אמר לי החודש הזה לכם ראש חדשים <sup class="footnote-marker">קטו</sup><i class="footnote">דהמאמר הזה היה פתח ומבוא להגאולה, וע"ע בזה במ"ר פ' נשא פרשה י"א.
</i>.<br>(שם)


Verse 10

<b>ענה דודי ואמר. </b>וכי לא זו היא עניה ולא זו היא אמירה, אלא ענה ע"י משה ואמר על ידי אהרן, דבר אחר ענה ע"י דניאל ואמר ע"י עזרא, דבר אחר ענה ע"י אליהו ואמר על ידי מלך המשיח, ומה אמר קומי לך רעיתי יפתי קומי זרוזי גרמיך <sup class="footnote-marker">קטז</sup><i class="footnote">חלץ עצמותיך להיטיב מעשיך, כלומר הכיני עצמך לגאולה. וטעם יחס הפעל ענה למשה ולדניאל ואליהו, ואמירה לאהרן ועזרא ומלך המשיח, י"ל משום דיסוד העניה לגאולה נענו משה ודניאל ואליהו, אבל תוצאת האמירה לישראל היתה ע"י אהרן ועזרא ומלך המשיח.
</i>.<br>(שם)

<b>קומי לך וגו'. </b>קומי לך בתו של אברהם דכתיב ביה לך לך, רעיתי יפתי – בתו של יצחק שרעה אותי ויפה אותי על גב המזבח, ולכי לך בתו של יעקב דכתיב ביה וישמע יעקב אל אביו ואל אמו וילך פדנה ארם <sup class="footnote-marker">קיז</sup><i class="footnote">אגדה זו באה כלפי האגדות שלמעלה בפסוק ח' עה"פ קול דודי שבשעה שבשרו את ישראל על הגאולה תמהו על זה מפני שלשה דברים, האחד לפי שלפי גזרת הקב"ה עדיין עליהם להיות בגולה, והשני שאין בידיהם מעשים טובים שיגינו עליהם, והשלישי כי שקועים הם בחטא עבודת כוכבים, ועל זה אמר כאן בתשובה מהקב"ה, כי על שלש אלה יש זכיות כנגד הרצויים לזכות הגאולה, כי כנגד הטענה שעדיין עליהם להיות בגולה תגן זכות אברהם שע"פ מצות ה' גלה מארצו וממולדתו ומבית אביו ולכן יתמעט מספר שנות הגלות, וכנגד הטענה ממניעת מע"ט תגן זכות יצחק שהרבה לעשות הטוב בעיני ה' בתתו את עצמו להעקד על גבי המזבח, ונגד הטענה ששקועים בחטא עבודת כוכבים תגן זכות יעקב שהיה הרבה שנים בבית לבן שהיה עובד גלולים ולא למד ממנו, והיה תקיף באמונתו והלך לשם, כמבואר באגדות בפסוק עם לבן גרתי.
</i>.<br>(מ"ר)


Verse 11

<b>הסתו עבר. </b>הסתו עבר אלו ארבעים שנה שעשו ישראל במדבר <sup class="footnote-marker">קיח</sup><i class="footnote">הסתו על הרוב ימיו מעוננים וגשומים ועצבים, ומשל הוא לארבעים שנה שעשו ישראל במדבר שהיו רוב השנים מעוננים ועצבים מהמאורעות שארעו להם שם, מעשה העגל, מתאוננים, מרגלים, מחלוקת קרח ועוד ענינים שונים וכמש"כ בפ' שלח וינסו אותי זה עשר פעמים, וכן הכונה בדרשה הבאה.
</i>. דבר אחר, אלו שבעים שנה שעשו ישראל בגולה בימי עזרא <sup class="footnote-marker">קיט</sup><i class="footnote">ונטמוע בין האומות הקדמונים ונשאו נשים נכריות וכו', וזה הוא ג"כ משל לסתו שימיו מעוננים ועכורים כמש"כ באות הקודם.
</i>. דבר אחר, אלו ארבע מאות שנה שנגזרו על אבותינו במצרים, דבר אחר, אלו מאתים ועשר שנים שנשתעבדו במצרים, דבר אחר, זו מלכות כותים שמסיתה את העולם ומטעת אותו בכזביה <sup class="footnote-marker">קכ</sup><i class="footnote">יתכן דמכוין למלכות רומי שמבואר בדה"י שהיתה שולחת שלוחים מסיתים להסית ולהדיח את ישראל. וטעם המשל מכל אלו לסתו הוא כמש"כ לעיל אות קי"ח.
</i>.<br>(שם)

<b>הגשם חלף. </b>אלו ל"ח שנים שהיו ישראל כמנודין במדבר <sup class="footnote-marker">קכא</sup><i class="footnote">הוא הזמן שבו כלו מתי מדבר, ועד אז לא דבר הקב"ה גם עם משה בחיבה, כמבואר בתענית ל' ב' ובירושלמי שם פ"ג ה"ד, כל ל"ח שנים שהיו ישראל כמנודים לא היה מדבר עם משה, ומבואר לפנינו בתו"ת פ' דברים ב' ט"ז.
</i>. ד"א, אלו נ"ב שנה משנחרב הבית עד שנעקרה מלכות כשדים <sup class="footnote-marker">קכב</sup><i class="footnote">שאז היו ימי צער וטלטולים ונדודים לישראל ומשל הוא לגשם דולף.
</i>. ד"א, זה השעבוד [בימי מלך המשיח] <sup class="footnote-marker">קכג</sup><i class="footnote">כמש"כ בפ' חלק דור שבן דוד בא צרות באות לעולם, ואמר שעתה השעבוד והצרות חלפו.
</i>.<br>(שם)


Verse 12

<b>הנצנים נראו. </b>אלו משה ואהרן, אלו הנשיאים, אלו מרדכי וחבורתו, עזרא וחבורתו, אליהו ומלך המשיח ומלכי צדק ומשוח מלחמה <sup class="footnote-marker">קכד</sup><i class="footnote">שכל אלה הֵנֵצוּ לישראל ישועות בזמנים ואופנים שונים.
</i>.<br>(שם)

<b>עת הזמיר הגיע. </b>הגיע זמנם של כותים להזמר, של רשעים להשבר, של בבליים להשמד, של מלכות הרשעה להכלות <sup class="footnote-marker">קכה</sup><i class="footnote">דריש זמיר מלשון כריתה והפסקה כמו שדך לא תזמור וכל פעלים אלו שחשב, שבר, שמד, כלות, הם משותפים עם פעל זמר.
</i>. דבר אחר, עת הזמיר הגיע, הגיע זמנה של ערלה להזמר <sup class="footnote-marker">קכו</sup><i class="footnote">גם בזה כמו למעלה דריש זמיר מלשון כריתה, ומושב זה על זמן יציאת מצרים כמבואר לעיל בפ' ענה דודי, והכונה הגיע זמן הערלה שתכרת. יש לפרש דמשל הוא לאילן של ערלה שעד אחר שלש שנים אסור להנות ממנה, ולאח"כ אומרים הגיע זמנה של איסור זה, כלומר עבר זמנה של האיסור, ועתה רשאים לכרות הפירות וליהנות מהם, וכן הכונה הכא הגיע, עבר זמן שעבודם של ישראל ועתה רשאים לזכות בהגאולה.
</i>, הגיע זמנו של ביהמ"ק להבנות בימי עזרא, הגיע זמנם של ישראל להגאל, הגיע זמנה של מלכות שמים להגלות, הגיע זמן של ים סוף להבקע, הגיע זמן שתעשו זמירות להקב"ה, שנאמר עזי וזמרת יה, הגיע זמנה של א"י להחלק <sup class="footnote-marker">קכז</sup><i class="footnote">לענין הדרשה הגיע זמן של ביהמ"ק להבנות דריש זמיר לומר שירה בביהמ"ק. ולענין גאולת ישראל וגלוי מלכות שמים דריש זמיר מלשון זמר ושמחה, ולענין הגיע זמן של ים סוף להבקע דריש זמיר מלשון כריתה ובקיעה כמש"כ לעיל אות קכ"ה, וכן גם לענין חלוקת ארץ ישראל דריש לשון זמיר כריתה לחלקים. או דלענין הגיע זמן של ים סוף להבקע דריש ג"כ זמיר מלשון שיר וזמר, וכמו דסיים על זה הגיע זמן שתעשו זמירות להקב"ה, ומכוין לאז ישיר משה וגו', וא"כ המדרש בעצמו מפרש יחס לשון זמר לענין זה.
</i>.<br>(שם)

<b>וקול התור נשבע בארצנו. </b>א"ר יוחנן, קול תייר נשמע בארצנו, זה קולו של משה שאמר כה אמר ה' כחצות הלילה, זה קולו של יהושע בשעה שאמר עברו בקרב המחנה. דבר אחר, זה קולו של כורש בשעה שאמר (עזרא א׳:ג׳) מי בכם מכל עמו יהי ה' אלהיו עמו ויעל לירושלים אשר ביהודה, דבר אחר, זה קולו של מלך המשיח המכריז ואומר (ישעיהו נ״ב:ז׳) מה נאוו על ההרים רגלי מבשר <sup class="footnote-marker">קכח</sup><i class="footnote">בכל אלה מפרש קול התור – קול התייר שענינו מורה ומראה דרך לאינם בקיאים, וכמו שתרגם באיוב (כ"ט, ט"ו) עינים הייתי לעור – תייר הויתי למסכנא.
</i>.<br>(מ"ר)


Verse 13

<b>התאנה חנטה פגיה. </b>התנוקת קרויה פגה, על שם התאנה חנטה פגיה <sup class="footnote-marker">קכט</sup><i class="footnote">פגה היא ג"כ תאנה רק שלא נתבשלה עוד והיינו שאין לה עוד סימנים. ויען כי הכתוב המשיל את האשה לגפן, כמש"כ אשתך כגפן פוריה, לכן סמכו חכמים לקרוא לשלש תקופות שבחיי האשה, הקטנות והנערות והבגרות, בשמות מתיחסים לגדולי האילן מראשית צמיחתה עד שתמלא פירות. וכתב הגר"א דאשה בבית אביה נקראת תאנה, לפי שכשהוא מפרנסה זוכה במעשה ידיה ובמציאתה, והוא ע"ש הכתוב נוצר תאנה יאכל פריה.
</i>.<br>(נדה מ"ז א')

<b>התאנה חנטה פגיה וגו'. </b>התאנה חנטה פגיה אלו סלי הבכורים, והגפנים סמדר נתנו ריח – אלו הנסכים <sup class="footnote-marker">קל</sup><i class="footnote">דריש כן בהמשך וסיוע לדרשות הקודמות דהפסוקים מוסבים לזמן הגאולה ובנין המקדש וכו', ודריש ענינים אלה שהם ג"כ פרטים המסתעפים מקיומו של ביהמ"ק ותחית האומה.
</i>.<br>(מ"ר)

<b>התאנה חנטה פגיה וגו'. </b>א"ר חייא בר אבא, סמוך לימות המשיח דבר גדול בא לעולם והרשעים כלים <sup class="footnote-marker">קלא</sup><i class="footnote">הפגים הם התאנים שלא נתבשלו כל צרכן, ומשל הוא לפושעי ישראל שאין מעשיהם שלמים ורצויים כתבשיל שלא נתבשל די צרכו. והוי הכונה התאנה כנוי לישראל, חנטה [כבשה, מלשון חניטה] פגיה, והוא כנוי יפה לכליה, ובטעם הדבר י"ל כדי שלא יתקלקלו אחרים בסבתם.
</i>, והגפנים סמדר נתנו ריח – אלו הנשארים, ועליהם נאמר (ישעיהו ד׳:ג׳) והיה הנשאר בציון והנותר בירושלים <sup class="footnote-marker">קלב</sup><i class="footnote">ר"ל אלו הנשארים בצדקתם או שעשו תשובה, וסמך על סוף הפסוק והיה הנשאר בציון והנותר בירושלים קדוש יאמר לו.
</i>.<br>(שם)


Verse 14

<b>יונתי. </b>מהו יונתי <sup class="footnote-marker">קלג</sup><i class="footnote">ולא יונה.
</i>, אמר הקב"ה אצלי הם כיונה, מפני שנעשים כיונה תמה ושומעין לי, כמו שנאמר ויאמן העם, אבל אצל אוה"ע הם כחיות <sup class="footnote-marker">קלד</sup><i class="footnote">סמיך על האגדה דסוטה י"א ב' אומה זו לחיה נמשלה, יהודה גור אריה, דן נחש, נפתלי אילה שלוחה, ישכר חמור גרם, יוסף בכור שור, בנימין זאב, דכתיב ביה כתיב ביה, ודלא כתיב ביה כתיב ביה (יחזקאל י״ט:ב׳) מה אמך לביא בין אריות רבצה, וכ"ה במ"ר כאן, ומה שלא הביאו לענין זה הפסוק מתורה הן עם כלביא יקום וכארי יתנשא, ע' מש"כ בתורה תמימה פ' שמות בפסוק כי חיות הנה.
</i>.<br>(מ"ר)

<b>יונתי וגו'. </b>תנא דבי ר' ישמעאל, בשעה שיצאו ישראל ממצרים למה היו דומין, ליונה שברחה מפני הנץ ונכנסה לנקיק הסלע ומצאה שם הנחש מקנן, מה עשתה, התחילה צווחת כדי שישמע בעל השובך ויצילה, כך היו ישראל, בשעה שראו את המצרים רודפים אחריהם, לירד לים לא היו יכולין שעדיין לא נקרע, לחזור לא היו יכולין, שכבר הקריב פרעה, מה עשו, התחילו צועקים להקב"ה, ועל אותה שעה אמר הקב"ה יונתי בחגוי הסלע, השמיעיני את קולך, את הקול אין כתיב כאן, אלא את קולך – שכבר שמעתי במצרים.<br>(שם)

<b>יונתי וגו'. </b>ר' אלעזר פתר קרא בשעה שעמדו ישראל על הים, יונתי בחגוי הסלע, שהיו חבויים בסתרו של ים <sup class="footnote-marker">קלה</sup><i class="footnote">רומז למ"ש במדרשים שהים נתבקע לאחר שהיו עד צוארם במים.
</i>, הראיני את מראיך, הדא הוא דכתיב התיצבו וראי את ישועת ה', השמיעיני את קולך – זו השירה שנאמר אז ישיר משה, כי קולך ערב – זה השיר, ומראיך נאוה – שהיו ישראל מראים באצבע ואומרים זה אלי ואנוהו.<br>(שם)

<b>יונתי וגו'. </b>ר' עקיבא פתר קרא בשעה שעמדו ישראל לפני הר סיני, יונתי בחגוי הסלע – שהיו חבויין בסתרו של סיני <sup class="footnote-marker">קלו</sup><i class="footnote">שנכפה עליהם ההר כגיגית, כנודע באגדה דשבת פ"ט א'. ובילקוט הגי' שנתלש ההר ממקומו ובאו ועמדו תחתיו, שנא' ותקרבון ותעמדון תחת ההר.
</i>, הראיני את מראיך – שנאמר וכל העם רואים את הקולות, השמיעיני את קולך זה קול שלפני הדברות, שנאמר כל אשר דבר ה' נעשה, כי קולך ערב – זה קול שלאחר הדברות, שנאמר וישמע ה' את קול דבריכם <sup class="footnote-marker">קלז</sup><i class="footnote">נראה דסמיך אסוף הפסוק ויאמר ה' אלי הטיבו אשר דברו, וזהו כי קולך ערב, שרצוי ונתקבל.
</i>, ומראך נאוה – שנאמר וירא העם וינועו.<br>(שם)

<b>יונתי וגו'. </b>רבי יוסי הגלילי פתר קרא במלכיות <sup class="footnote-marker">קלח</sup><i class="footnote">ר"ל בעת שישראל בגולה תחת שעבודן של מלכות.
</i>, יונתי בחגוי הסלע – שחבויין בסתרן של מלכיות, הראיני את מראיך – אלו מעשים טובים, השמיעיני את קולך, זה התלמוד, כי קולך ערב זה התלמוד, ומראך נאוה אלו מעשים טובים <sup class="footnote-marker">קלט</sup><i class="footnote">כי בזמן שישראל בגולה אין להם מכל גדולתם כי אם תורה ומעשים טובים.
</i>.<br>(שם)

<b>יונתי וגו'. </b>ר' הונא ור' אחא ב"ר חנינא פתרי קרא באהל מועד. יונתי בחגוי הסלע שהיו חבויין בסתר אהל מועד <sup class="footnote-marker">קמ</sup><i class="footnote">שהיה רק חמשים בחמשים אמה ונקהלו כולם לתוכו על פי נס, כמבואר בויק"ר פרשה מ'.
</i>, הראיני את מראיך – כמש"נ (פ' שמיני) ותקהל העדה פתח אהל מועד, השמיעיני את קולך, כמו שנאמר וירא כל העם וירנו, כי קולך ערב – זה השיר <sup class="footnote-marker">קמא</sup><i class="footnote">של הלוים.
</i> ומראך נאוה – כמש"נ (שם) ויקרבו כל העדה, ויעמדו לפני ה' <sup class="footnote-marker">קמב</sup><i class="footnote">להֵרָאוׁת וגם יתכן לומר דסמיך אלשון דסמיך לי' כי היום ה' נראה אליכם, וא"כ היתה אז מראיהם נאוה שזכו למראה כבוד ה'.
</i>.<br>(שם)

<b>יונתי וגו'. </b>ר' תנחומא פתר קרא בבית העולמים <sup class="footnote-marker">קמג</sup><i class="footnote">כנוי למקדש שלמה, ע"ש הכתוב מכון לשבתך עולמים (מלכים א ח׳:י״ג).
</i>, יונתי בחגוי הסלע – שהיו חבויין בסתר בית עולמים <sup class="footnote-marker">קמד</sup><i class="footnote">אולי הכונה שהיו חבויין בצלו והיינו שהיה עליהם לסתרה, שהגין עליהם, וע' לעיל אות ק"מ.
</i>, הראיני את מראיך, כמש"נ (מלכים א ח׳:א׳) אז יקהל שלמה <sup class="footnote-marker">קמה</sup><i class="footnote">ובשעה שהעדה נאספת למקום אחד היא נראית, וגם יתכן לומר דמכוין להפסוק שבאותו ענין ויסב המלך את פניו ויברך וגו' ויאמר ברוך ה' אלהי ישראל.
</i>, השמיעיני את קולך, כמש"נ (ד"ה ב' ה') ויהי כאחד למחצצרים ולמשוררים להשמיע קול אחד, כי קולך ערב, זה השיר, ומראך נאוה אלו הקרבנות, כמש"נ (מלכים א ח׳:ס״ג) ויזבח שלמה את זבח השלמים וגו' <sup class="footnote-marker">קמו</sup><i class="footnote">וסמיך אסוף הענין ויחנכו את בית ה' המלך וכל בני ישראל וגו' קהל גדול מלבוא חמת עד נחל מצרים ארבעה עשר יום והיה המחזה נאוה ונהדר מאוד.
</i>.<br>(שם)

<b>הראיני וגו'. </b>רבי אליהו פתר קרא בעולי רגלים, הראיני את מראיך אלו עולי רגלים שנאמר שלש פעמים בשנה יראה וגו', השמיעיני את קולך – זו קריאת ההלל בנעימה, כי קולך ערב – זה השיר, ומראך נאוה – זה הדוכן <sup class="footnote-marker">קמו</sup><i class="footnote">יתכן דרומז למ"ש בחגיגה ט"ז א' כל המסתכל בכהנים בשעה שעומדים על הדוכן בזמן שביהמ"ק קיים עיניו כהות, וזהו מפני שאז זיו השכינה שורר עליהם ואין העין יכול לסבול ההוד והאורה, ולכן דרשו ומראך נאוה זה הדוכן.
</i>.<br>(מ"ר)

<b>כי קולך ערב. </b>אמר שמואל, קול באשה ערוה, דכתיב כי קולך ערב <sup class="footnote-marker">קמז</sup><i class="footnote">היינו קול שאינו מצוי ורגיל, כמו קול זמר מפני שמעורר הלב, והא דמשמע בקדושין ע' א' דאפילו סתם קול אסור, כתב הרשב"א דהוא משום דהתם איירי בקול מענית שלום, וקול כזה אסור אפי' ברגיל מפני שהוא ברגשי אהבה וידידות, ועיין באו"ח סי' ע"ה סעיף ג' ובאה"ע סי' כ"א ס"א.
</i>.<br>(ברכות כ"ד א')

<b>כי קולך ערב. </b>א"ר חסדא, קול עבה באשה ה"ז מום, שנא' כי קולך ערב <sup class="footnote-marker">קמח</sup><i class="footnote">ולכן אם קידש את האשה על מנת שאין בה מומים ונמצא בה מום כזה אין קדושיו קדושין. ואמנם יש להעיר, כיון דעיקר היסוד והלמוד מזה הוא על לשון זה הפסוק כי קולך ערב, והיינו מדיחס למעלת האשה עריבת הקול שמע מינה דההיפך מזה היינו קול עבה הוי מום וחסרון לה, א"כ הלא כן יחס לה למעלותיה ומראך נאוה, וא"כ הלא צ"ל מן הדין דהמכוערת הוי ג"כ מום לענין קדושין, ויותר מזה שהרי אמרו אין אשה אלא ליופי, וצ"ל דבזה לא שייך להגביל מתי היא מכוערת, דיש שלזה נראית מכוערת ולזה אין נראית כזו, וא"כ לאו כל כמיניה לומר דבודאי מכוערת היא. ולבד זה בקידש את האשה ע"מ שאין בה מומים, [דבזה איירי מאמר רב חסדא שלפנינו] ונמצאת מכוערת אינו יכול לבטל קדושיו, יען דלפי מה דקיי"ל אסור לקדש את האשה עד שיראנה, ומכיון שראה אותה וקדשה מוכח שמצאה חן בעיניו, או שסביר וקבל.
</i>.<br>(כתובות ע"ה א')

<b>כי קולך ערב. </b>שאלו התלמידים את ר' דוסתאי ב"ר ינאי, מפני מה האשה קולה ערב ואין האיש קולו ערב, אמר להו, זו ממקום שנבראה וזה ממקום שנברא <sup class="footnote-marker">קמט</sup><i class="footnote">האיש נברא מן האדמה עפר תיחוח ואין קולו נשמע, משא"כ האשה נבראת מן העצם דכשמכין בו נשמע קול.
</i>.<br>(נדה ל"א ב')

<b>כי קולך ערב. </b>רבי שילא ור' יוחנן אמרי, מפני מה נתעקרו אמהות, בשביל שהיה הקב"ה מתאוה לשמוע שיחתן, הדא הוא דכתיב כי קולך ערב <sup class="footnote-marker">קנ</sup><i class="footnote">שיחתן ר"ל תפילתן, כדי שתתפללנה וכמו תפלה לעני וגו' ולפני ה' ישפך שיחו, וכ"מ ביבמות ס"ד א' מפני מה היו אבותינו עקורים לפי שהקב"ה מתאוה לתפלתן של צדיקים.
</i>.<br>(מ"ר)


Verse 15

<b>אחזו לנו שעלים. </b>שועלים אלו המצרים שהיו ערומין כשועלים <sup class="footnote-marker">קנא</sup><i class="footnote">שהיו מתמשכלין ומתחכמין איך לאבד את ילדי ישראל, כפי שיתבאר בדרשות הבאות.
</i> [ומהו אחזו לנו ששמרו את ילדי ישראל להשליכן ליאור] <sup class="footnote-marker">קנב</sup><i class="footnote">יתבאר בדרשות הבאות.
</i>.<br>(שם)

<b>אחזו לנו שעלים. </b>בשעה שגזר פרעה כל הבן הילד היאורה תשליכוהו היו המצרים משלחין בניהם לבתי מרחצאות ורואין איזו אשה מישראל מעוברת וחוזרים ואומרים לאבותיהם, לפלניתא ג' חדשים, לפלניתא ד', לפלניתא ה', ולמנינם היו נוטלין אותן מדדיהן ומשליכין ליאור, הדא הוא דכתיב אחזו לנו שועלים קטנים, ששמרו אותנו ליאור <sup class="footnote-marker">קנג</sup><i class="footnote">ר"ל שאחזו בהם להשליכם ליאור. וגם קרוב לומר דלפי ענין דרשה זו דרשו אחזו מלשון חזיון ומראה, כלומר שחזו והסתכלו בתולדתן וגדולן של הילדים, כמבואר.
</i>.<br>(שם)

<b>אחזו לנו שעלים. </b>א"ר ברכיה, שועלים קדמאה מלא, תנינא חסר – שעלים כתיב, אותם הם השועלים שירדו לשעלו של ים <sup class="footnote-marker">קנד</sup><i class="footnote">ר"ל שהיה נפרע מהם במים שנמדדו בשעלו של מקום כדכתיב (ישעיהו מ׳:י״ב) מי מדד בשעלו מים. וכנראה מפרש לשון הפסוק שאותן השועלים נאחזו בשעלים כלומר בים. ומה שכינה הכתוב את הים בלשון שעלים, יתכן משום דבהרבה מקומות רגיל הכתוב לתפוס בלשון נופל על לשון, כמו בשופטים ט"ו חמר חמרתים [עיי"ש ברלב"ג] ובמיכה א' בתי אכזיב [שם מקום] לאכזב, וכ"כ רש"י בפרשה בראשית בפסוק ואתה תשופנו עקב, יעו"ש, וכיון שכינה כאן הכתוב את המצריים בשם שועלים תפס גם את הים בלשון שעלים על שם הכתוב מי מדד בשעלו מים. והנה לפנינו שניהם חסרים [עי' במ"ש], אמנם כבר כתבו תוס' בשבת נ"ה ב' דמצינו בהרבה מקומות דחז"ל מחולקים עם המסורה שלנו.
</i> [מ"ר]

<b>שעלים קטנים. </b>א"ר חנן, [בשעה שגזר פרעה כל הבן הילד היאורה תשליכוהו] היו בנות ישראל נוטלות בניהן וטומנות אותן במחילות <sup class="footnote-marker">קנה</sup><i class="footnote">מחילות הם מין מערות תחת הקרקע [מלשון הכתוב (ישעיהו ב׳:י״ט) במחלות עפר].
</i>, והיו המצרים נוטלים בניהם הקטנים ומכניסין אותן לבתיהן של ישראל ועוקצים אותם והם בוכין והיה התינוק של ישראל שומע קול חבירו שבוכה ובוכה עמו והיו נוטלין אותן ומשליכין ליאור, הדא הוא דכתיב אחזו לנו שועלים שועלים קטנים <sup class="footnote-marker">קנו</sup><i class="footnote">והוי פי' הכתוב אחזו לנו שועלים גדולים על ידי שועלים קטנים מחבלים כרמים, כרם ישראל, וכרמנו סמדר, בעוד שהכרם רך וקטן, ומשל הוא לילדים עוללים.
</i>.<br>(שם)

<b>שעלים קטנים. </b>רבי ברכיה אומר, שועלים קטנים אלו ארבע מלכיות, שנאמר (משלי ל׳:כ״ד) ארבעה הם קטני ארץ <sup class="footnote-marker">קנז</sup><i class="footnote">והם בבל, מדי יון ואדום, שכולם שעבדו בישראל, והראיה מהפסוק שמביא סמך על סופו, והמה חכמים מחוכמים, והכונה שאע"פ שלא היתה גדולה מלכותם בכ"ז רבה חכמתם בזה שהתחכמו להרע לישראל, ומכוון הענין להלשון שועלים, שהם ערומים וחכמים.
</i>.<br>(שם)

<b>מחבלים כרמים. </b>כרמים אלו ישראל, שנאמר(ישעיהו ה׳:ז׳) כי כרם ה' צבאות בית ישראל.<br>(שם)

<b>וכרמינו סמדר. </b>מי גרם לכרמנו להיות סמדר, בשביל (יחזקאל כ״ב:ל׳) ואבקש מהם איש גודר גדר ועומד בפרץ לפני בעד הארץ לבלתי שחתה ולא מצאתי <sup class="footnote-marker">קנח</sup><i class="footnote">הלשון צריך תקון קצת, וצ"ל מי גרם לכרמנו להיות מחֻבָּל וכרמנו סמדר, בשביל ואבקש מהם איש גודר גדר וגו', ור"ל לכן עלו שועלים בפרצות לחבל כרמים בשביל שכרמנו סמדר, ענבים שלא בשלו, ור"ל שאין בהם צדיקים גמורים, שבמעשיהם יהיו יכולים לעמוד בפרץ ויגינו ויצילו. וגם אפשר לפרש כונת הדרשה ע"פ הכתוב (הושע ב׳:י״ז) ונתתי לה את כרמיה משם ותרגומו ואמני לה ית פרנסיה, הרי דכרמים כנוי לפרנסים, [וע"פ זה י"ל מה שבכ"מ מכונים סנהדרין בשם כרם], וזהו שאמר וכרמנו סמדר שאין מי שיעמוד בפרץ, כלומר אין מנהיגים ופרנסים נאמנים וחשובים.
</i>.<br>(שם).


Verse 16

<b>דודי לי ואני לו. </b>הוא לי לאלהים, אנכי ה' אלהיך, ואני לו לעם ולאומה, שנאמר (ישעיהו נ״א:ד׳) הקשיבו אלי עמי ולאומים אלי האזינו. הוא לי לאב, כי אתה אבינו, ואני לו לבן, בני בכורי ישראל, הוא לי לרועה, רועה ישראל האזינה (תהילים פ׳:ב׳) ואני לו לצאן, צאן מרעיתי (יחזקאל ל״ד:ל״א), היא לי לשומר, שומר ישראל (תהלים קכ"א) ואני לו לכרם, כי כרם ה' צבאות בית ישראל (ישעיהו ה׳:ז׳). הוא לי במקניאין, כמש"נ ובכל אלהי מצרים אעשה שפטים ואני לו במכעיסין, כמש"נ הן נזבח את תועבת מצרים <sup class="footnote-marker">קנט</sup><i class="footnote">תפס לשון המקרא (פ' האזינו) קנאוני בלא עם כעסוני בהבליהם, והכונה שאני מקנא לו במכעיסין שלו, כדמפרש. </i>. הוא אמר לי אל יחסר המזג ואני אמרתי לו ה' רועי לא אחסר <sup class="footnote-marker">קס</sup><i class="footnote">יש לפרש הכונה עפ"י מ"ש בסנהדרין ל"ז א' אל יחסר המזג אל יחסרון תמיד סנהדרין ממספרם הקצוב בהיהמ"ק, ותכלית הסנהדרין ידועה להשגיח על קיום התורה והמצוה, וזוהי הכונה הוא ביקש ממני אל יחסר המזג מכלכלתי במזון הנפש, וכנגד זה בקשתי ממנו שיהיה לי לרועה תמיד ולא יחסיר לי כלכלתי במזון הגופני. </i>, הוא קראני אחותי רעיתי יונתי תמתי, ואני אמרתי לו זה דודי וזה רעי. הוא אמר לי הנך יפה רעיתי ואני אמרתי לו הנך יפה דודי אף נעים. הוא אמר לי ומי כעמך בישראל גוי אחד בארץ (שמואל ב ז׳:כ״ג) ואני מיחדת שמו בכל יום פעמים ה' אחד, [ולפיכך] כשהיה לי דבר לבקש לא תבעתי אלא מידו, וכשיש לו דבר לא תבע אלא ממני ומידי, דבר אל בני ישראל ויקחו לי תרומה, ועשו לי מקדש [מ"ר] 
<b>הרעה בשושנים. </b>אין שרביטו של הקב"ה ממשמש ובא אלא בבני אדם שלבם רך כשושנה, לפיכך אין הקב"ה מנסה אלא הצדיקים שנאמר (תהילים י״א:ה׳) ה' צדיק יבחן <sup class="footnote-marker">קסא</sup><i class="footnote">וסוף הפסוק רשע ואוהב חמס שנאה נפשו, ומפרש ה' צדיק יבחן – מפני שאוהבו, ורשע ואוהב חמס שנאה נפשו, לכן לא יאבה לנסותו. </i>.<br>(שם) 

Verse 17

<b>עד שיפוח היום. </b>ר' יודן אומר. עד שאכניס פיחה בלילן של מלכיות, לא כבר הכנסתי פיחה בלילן של מצרים שהיו ת' שנה ועשיתם מאתים וי' שנה <sup class="footnote-marker">קסב</sup><i class="footnote">פיחה הוא מענין הפחה ונשיבה, מלשון כל צורריו יפיח בהם, ור"ל בנשיבה בעלמא אני מדחה גלותם של ישראל [ולילה כנוי לגלות], וראיה לזה שכן בגלות מצרים שהיתה קבועה מתחלה לת' שנה דחיתיה למאתים ועשר, וזהו עד שיפוח היום – עד שידחה היום [כנוי לגאולה] בנשיבה בעלמא – ונסו הצללים. </i>.<br>(שם) 
<b>עד שיפוח היום. </b>ר' ברכיה אומר, עד שיפוח היום – עד שארתיח היום, כמו שנאמר (יחזקאל כ״א:ל״ו) באש עברתי אפיח עליך לפחת עליו האש <sup class="footnote-marker">קסג</sup><i class="footnote">בעמון כתיב נבואה זו, ור"ל עד יום שהציתו אותו באש – אז ונסו הצללים. </i>.<br>(שם) 
<b>ונסו הצללים. </b>ר' יודן אמר, אלו שני צללים קשים שהיו לישראל במצרים, של טיט ושל לבנים. ור' ברכיה אמר, אלו צללי יגון ואנחה <sup class="footnote-marker">קסד</sup><i class="footnote">כמש"כ (ישעיה נ"ב) ונס יגון ואנחה, ולכן מדהמליץ כאן הלשון ונסו דריש דמוסב על השמות דכתיב בפעל זה במקום אחר. </i>.<br>(שם) 
<b>סב וגו'. </b>סוף שאני נהפך לכם ממדת הדין למדת רחמים וממהר בגאולתכם כצבי וכאיל <sup class="footnote-marker">קסה</sup><i class="footnote">דריש סוב מלשון סיבוב והיפך, שמסבב ומתהפך ממדה למדה, ומלשון הסבות את לבם אחורנית ומ"א י"ח). </i>.<br>(שם) 
<b>או לעפר האילים. </b>ר' יוסי ב"ר חנינא אמר, לאורזליהון דאיילתא <sup class="footnote-marker">קסו</sup><i class="footnote">ר"ל איל בחור. </i>.<br>(שם) 
<b>על הרי בתר. </b>ר' יוסי ב"ר חנינא אמר, בזכות התנאים שהתניתי עם אברהם אביכם בין הבתרים <sup class="footnote-marker">קסז</sup><i class="footnote">יתכן דדריש הרי בכנוי לאברהם כמבואר בר"ה י"א א' דהרים כנוי לאבות, וכן לעיל בפ' ח' מדלג על ההרים בשביל האבות שנקראו הרים יעו"ש. </i>, ור' יודן אמר, על הרי בתר, כדי שיתלו המלכיות בתר אריוהון <sup class="footnote-marker">קסח</sup><i class="footnote">דריש הרי בתר אין הרים אלא מלכיות [ספרי פ' האזינו], והמלות בתר אריוהון אולי מלה אחת היא בתראיהון, והוא מענין חשיבות וגדולה כמבואר בב"ר ר"פ נ', והכונה עד כדי שיתלו המלכיות בזכות מעשיהם החשובים עם ישראל [מלשון המשנה בסוטה יש זכות תולה] והמלה על תתפרש כמו עד, דאותיות דטלנ"ת מתחלפות. ואמר בזה שצריכין אנו להתמהמה בגלות עד שיקבלו המלכיות כל שכר פעולתם הטובה, וכמ"ש (נזיר כ"ג ב') אין הקב"ה מקפח שכר כל בריה. </i> ור' ברכיה אמר, אמר הקב"ה, אפילו אין לי עליהם אלא מה שעשו בביתר דיני ימתח עליהם <sup class="footnote-marker">קסט</sup><i class="footnote">שהרגו שם ת' רבוא בני אדם, כדאיתא פ' הנזקין. </i>.<br>(מ"ר) 

Chapter 3



Verse 1

<b>על משכבי. </b>א"ר אבהו, מהו על משכבי – על מרעי <sup class="footnote-marker">א</sup><i class="footnote">על מחלתי. ותרגום הנה אביך חולה – אביך מרע, ובלשון חז"ל שכיב מרע, וכאן הוא כנוי לזמן הגלות, או למחלת החטאים וכמ"ש בסמוך, עכשיו שישנתי לי מן התורה ומן המצות, וכפי שיתפרש בדרשות הבאות.
</i> כמש"נ ונפל למשכב.<br>(שם)

<b>על משכבי בלילות. </b>מהו בלילות, א"ר לוי באו לילות <sup class="footnote-marker">ב</sup><i class="footnote">הגלות מכונה בשם לילה, על שם החושך והעצבות שמסוגל יותר לזמן הלילה, וכמש"כ בכה תבכה בלילה ודרשו על זה שהלילה מושך עמו קינה, וכן הגלות. ומפרש באו לילות, גליות שונות תכופים זו אחר זו כדמפרש, וענין על משכבי יתפרש בסמיך. וטעם הדיוק מן בלילות פשוט מדלא כתיב בלילה, וכמו בעלמא משכב לילה, משכב צהרים.
</i>, אמרה כנסת ישראל לפני הקב"ה, רבש"ע, לשעבר היית מאיר לי בין לילה ללילה, בין לילה של מצרים ללילה של בבל, בין לילה של בבל ללילה של מדי, בין לילה של מדי ללילה של יון ובין לילה של יון ללילה של אדום <sup class="footnote-marker">ג</sup><i class="footnote">כי אע"פ שלא נגאלו בנתים מ"מ היתה להם אורה בגלות בבל ע"י דניאל וחביריו, ובין ממשלת מדי לממשלת יון היתה אורה בבנין בית שני, וכן בממשלת יון עד ממשלת אדום היתה אורה ע"י בית חשמונאים והורדוס ובניו, אך מגלות אדום פסקה האורה כולה ונוטל כבוד מישראל.
</i> ועכשיו שישנתי לי מן התורה ומן המצות נסמכו לי לילות ללילות <sup class="footnote-marker">ד</sup><i class="footnote">דריש על משכבי כמו בשביל משכבי, וכמו על עזבם את תורתי, ור"ל בשביל ששכבתי על משכבי ולא למדתי תורה באו לילות וכו' כדמפרש, ומלת משכבי מפרש מלשון שינה, וכמו (ש"ב ד') והוא שוכב את משכב הצהרים.
</i>.<br>(שם)

<b>על משכבי בלילות וגו'. </b>דבר אחר על משכבי בלילות זה לילה של מצרים <sup class="footnote-marker">ה</sup><i class="footnote">ר"ל גלות מצרים, שהגלות מכונה בשם לילה כמש"כ לעיל אות ב'.
</i>, בקשתי את שאהבה נפשי – זה משה <sup class="footnote-marker">ו</sup><i class="footnote">ענין החיפוש שבקשו את משה ומה שמסיים בקשתיו ולא מצאתיו, יתבאר ע"פ המבואר במ"ר לעיל פרשה ב' פסוק ט' ובכ"מ שהיה משה נכסה מישראל במצרים ג' חדשים [מפני שלא מצא עוד את העת מוכשרת להראות להם] ולכן היו מבקשין אותו.
</i>, מצאוני השומרים הסובבים – זה שבטו של לוי <sup class="footnote-marker">ז</sup><i class="footnote">שהיה חפשי משעבוד, כנודע, וגם משבטו היו המורים בישראל, ולכן היו הם שומרי משמרת הקודש וסובבים במחנה.
</i>. אחזתיו ולא ארפנו עד שהבאתיו אל בית אמי – זה סיני <sup class="footnote-marker">ח</sup><i class="footnote">יכונה בשם אם ע"ש התורה שנתנה עליו ועל שם הכתוב (משלי ב') כי אם לבינה תקרא, דקאי על התורה.
</i>, ואל חדר הורתי – זה אהל מועד שמשם נתחייבו ישראל בהוראה <sup class="footnote-marker">ט</sup><i class="footnote">נראה דר"ל שמשם יצאה ונתקיימה הוראה לישראל, וכמש"כ וקמת ועלית אל המקום וגו' ועשית ככל אשר יורוך, ומבואר בירושלמי מכות פ"ב ה"ו שסנהדרי גדולה ישבו אצל המזבח, ועיין לפנינו בתו"ת ר"פ משכטים.
</i>.<br>(שם)

<b>על משכבי בלילות וגו'. </b>דבר אחר על משכבי בלילות זה לילה של בבל, בקשתי את שאהבה נפשי – זה דניאל <sup class="footnote-marker">י</sup><i class="footnote">שקוו להגאל על ידו. ומה דכתיב בקשתיו ולא מצאתיו יתבאר ע"פ המבואר במ"ר כאן שהלך לו לתענית ולתפלה ולא ידעו איפה היא. ומה דכתיב לפי"ז אחזתיו ולא ארפנו עד שהבאתיו אל בית אמו ואל חדר הורתי – אולי יתפרש דמוסב על העליה מבבל לא"י ע"י עזרא שהיתה בימיו.
</i>, מצאוני השומרים הסובבים – אלו הכשדים <sup class="footnote-marker">יא</sup><i class="footnote">ששומרים אותי שלא אצא מגלותם ושעבודם.
</i>.<br>(שם)


Verse 2



Verse 3



Verse 4



Verse 5

<b>השבעתי אתכם. </b>כפול ונדרש לעיל פרשה ב' פסוק ז'.


Verse 6

<b>עולה מן המדבר. </b>עלויה מן המדבר, סילוקה מן המדבר. כמש"נ במדבר הזה יתמו, תורה מן המדבר, משכן מן המדבר, סנהדרין מן המדבר <sup class="footnote-marker">יב</sup><i class="footnote">כמש"כ אספה לי שבעים איש מזקני ישראל.
</i>, כהונה ולויה מן המדבר, מלכות מן המדבר, כמש"נ ואתם תהיו לי ממלכת כהנים, נבואה מן המדבר <sup class="footnote-marker">יג</sup><i class="footnote">כמבואר במכילתא יתרו דבר אתה עמנו ונשמעה, מאותה שעה זכו ישראל להעמיד מהם נביאים.
</i>, וכל מתנות טובות שנתן הקב"ה לישראל <sup class="footnote-marker">יד</sup><i class="footnote">כמו מן ובאר וענני כבוד, וכן מצות שבת שנקראת מתנה טובה כמבואר בשבת י' ב' אמר הקב"ה מתנה טובה יש לי ושבת שמה.
</i> כולם מן המדבר, הוי – עלויה מן המדבר <sup class="footnote-marker">טו</sup><i class="footnote">ודריש עולה כמו עלויה – מעלתה. וטעם הדרשה הוא משום דאי כפשוטו עולה ממש קשה דלא הו"ל ליחס העליה להמדבר אלא למצרים שהוא המקור הראשון לצאתם לא"י. ומה שאמרו סלוקה מן המדבר דריש הלשון עולה ע"ד הכתוב ועלה מן הארץ שהכונה שיסתלקו ממנה.
</i>.<br>(מ"ר)

<b>כתימרות עשן. </b>מהו כתמרות עשן, בשעה שהיו ישראל מתנודדין ממסע למסע היה עמוד הענן יורד ועמוד אש צומח ועשן המערכה עולה, וכמין שני זקוקין של אש יוצאין מבין שני בדי הארון ושורפין לפניהם נחשים שרפים ועקרבים ואומות העולם נופלת עליהם אימתה ופחד.<br>(שם)

<b>כתימרות עשן. </b>דבר אחר כתמרות עשן – באלישבע בת עמינדב איירי, אמרו עליה, שראתה חמש שמחות ביום אחד, ראתה יבמה מלך, אחיה נשיא, בעלה כהן גדול, שני בניה סגני כהונה <sup class="footnote-marker">טז</sup><i class="footnote">רומז למשה ונחשון ונדב ואביהוא. ומה דלא חשיב גם אלעזר ואיתמר פשוט הוא משום שהם כהנו אחר מות נדב ואביהוא כמבואר בפ' במדבר.
</i> ופנחס בן בנה משוח מלחמה, וכיון שנכנסו בניה להקריב ויצאו שרופין, נהפכה שמחתה לאבל ומיד נעשה כתמרות עשן <sup class="footnote-marker">יז</sup><i class="footnote">ודריש לפי"ז מי זאת שכל כך היה עלויה וגדולתה במדבר ונעשית פתאום כתמרות עשן. ועיקר טעם הדרשה י"ל דמדייק מה דלא כתיב מי זה. ודע כי בסע"ר ס"פ זו ובמדרש משלי בסופו ועוד באיזה אגדות הגי' תחת ה' שמחות – ד', ולא חשיב שם פינחס בן בנה משוח מלחמה, וי"ל בטעם הדבר משנוי הגירסות דלהגירסא ד' שמחות ס"ל דלא נתכהן פינחס עד שהרגו לזמרי (זבחים ק"א ב'), וא"כ בעת מקרה דנדב ואביהוא עדיין לא עלה לגדולה.
</i>.<br>(שם)

<b>מקטרת מור. </b>זה אברהם אבינו, מה המור הזה ראש לכל הבשמים אף אברהם אבינו היה ראש לכל הצדיקים, ומה המור הזה כל מי שלוקטו ידיו מתמררות כך היה אברהם ממרר ומסגף עצמו ביסורים <sup class="footnote-marker">יח</sup><i class="footnote">המור הוא מין שרף שמן הנוטף ממין עץ והוא מתדבק בידים כך היה אברהם אבינו מתדבק ומתלוה ליסורים.
</i>, ומה המור הזה אינו מפיח ריחו אלא באור כך לא הודיע אברהם את מעשיו הטובים אלא בכבשן האש <sup class="footnote-marker">יט</sup><i class="footnote">דרק אז כשנצול מכבשן האש ידעו וראו את זכותו הגדול שזכה ע"י מעשיו הטובים.
</i>.<br>(שם)

<b>ולבונה. </b>זה אבינו יצחק שנקרב כקומץ לבונה על גבי המזבח <sup class="footnote-marker">כ</sup><i class="footnote">שהקומץ עולה לאשים על כל לבונתה אזכרה לה', וכן יצחק חשוב כאלו עלה כליל לאשים לזכרון לפני ה' תמיד.
</i>.<br>(שם)

<b>מכל אבקת רוכל. </b>זה אבינו יעקב, דאמר ר' יודן, כל הרוכלות שישראל עושין ומצליחין בעוה"ז הכל בזכות אותו האבק של יעקב אבינו <sup class="footnote-marker">כא</sup><i class="footnote">ר"ל מאותו האבק כשנתאבק איש עמו ויברכהו שם, ושם נתקיימו לו הברכות שברכהו יצחק, כמבואר באגדות ופירש"י שם (פ' וישלח). ויתכן דסמיך עוד על האגדה דחולין צ"א א' עה"פ ויאבק איש עמו מלמד שהעלו אבק עד כסא הכבוד, ועיי"ש לפנינו בתורה תמימה.
</i>, ומה קופת הרוכל יש בה מכל מיני בשמים, כך כהונה מיעקב לויה מיעקב ומלכות מיעקב.<br>(מ"ר)

<b>מכל אבקת רוכל. </b>ר' יוחנן פתר קרא בקטורת בית אבטינוס <sup class="footnote-marker">כב</sup><i class="footnote">עיין ביומא ל"ט א' שבית אבטינוס היו מומחים במעשה הקעורת והיו חכמים שולחים אחריהם שיכינו קטורת במקדש, ומעלה בזה הכתוב את גדולת בית המקדש שהשתדלו לפאר את כל עניניו והשיגו גם אומנים מומחים ומצויינים.
</i>, מקטרת מור ולבונה זה אחד מאחד עשר סממנין שהיו נותנין בה.<br>(שם)

<b>מכל אבקת רוכל. </b>כד דמך ר' אלעזר ב"ר שמעון היה דורו קורא עליו מי זאת עולה וגו' מכל אבקת רוכל, מהו מכל אבקת רוכל, שהיה קרויי תנויי קריבוי ופיוטי <sup class="footnote-marker">כג</sup><i class="footnote">ר"ל בעל מקרא ומשנה, דרשן ופייטן [מליץ] כרוכל הזה שנמצא בסחורתו מכל המינים. והלשון קריבוי בעקרו הונח על שם תפלה, והיא מלשון קרבן, שהמתפלל הוא במקום המקריב, ולכן מבואר בירושלמי פ"ד דברכות זה שעובר לפני התיבה אין אומרים לו בא והתפלל אלא בא וקרב עשה קרבננו, אבל בכאן נראה דמכוין לענין דרשן [בסדר המדרגה אחר בעל מקרא ומשנה], ויתכן דלכן מכוין בשם כזה על שם שהוא מקרב את לבן של ישראל לאביהם שבשמים, וכמ"ש במעלת האגדה שמושכת את לבו של אדם.
</i>.<br>(שם)


Verse 7

<b>הנה מטתו וגו'. </b>ר' אלעזר ב"ר יוסי פתר קרא בברכת כהנים. הנה מטתו – הנה מטותיו ושבטיו, כמש"נ (חבקוק ג') שבועות מטות <sup class="footnote-marker">כד</sup><i class="footnote">דריש מטתו בפת"ח המ"ם שפירושו שבט, ושם הפירוש שבועות מטות שנשבע הקב"ה להשבטים. ואמנם בכלל דבר פלא הוא שצריך להביא ראיה דמטה פירושו שבט ממרחק מחבקוק בעוד שכל התורה מלאה משורש זה בפירוש שבט, ואולי י"ל משום דבכ"מ דכתיב בתורה ובנביאים השם מטה הוא מיוחס לבני ישראל כמו למטה ראובן, למטה אבותיו, המטות לבני ישראל (במדבר ל' ב') וכדומה, אבל שיהא מיוחס להקב"ה כמו כאן שלשלמה למלך שהשלום שלו לא מצינו,. והביא ראיה משבועות מטות ושם ידֻבּר מהקב"ה לקרוא את בני ישראל בשם מטות.
</i>, שלשלמה – שלמלך שהשלום שלו <sup class="footnote-marker">כה</sup><i class="footnote">נסמך על מ"ש בשבועות ל"ה ב' כל שלמה האמור בשיר השירים קודש, ר"ל דקאי על הקב"ה שמתואר בשם שלום שהשלום שלו, וכמובא לפנינו לעיל בפרשה א' בפסוק א' בדרשה אשר לשלמה.
</i>, ששים גבורים סביב לה – אלו ששים אותיות שבברכת כהנים <sup class="footnote-marker">כו</sup><i class="footnote">כן הוא בצמצום מספר האותיות של שלשת הפסוקים יברכך יאר ישא.
</i>, מגבורי ישראל – שהם מגברין את ישראל, כולם אחוזי חרב – א"ר עזריה, דברים מבורכין בגבורה, יברכך ה' יאר ה' ישא ה' <sup class="footnote-marker">כז</sup><i class="footnote">שבכל ברכה יש שמו של הקב"ה, והיינו מבורכין בגבורה – ברשותו ובכחו של הקב"ה, והלשון כולם אחוזי חרב יתבאר ע"פ מ"ש בב"ר פ' י"א שהתפלה שבשם המפורש דומה לחרב שקורע וחותך, והיינו אחוזי חרב, ע"י הדברים שמבורכין בגבורה כלומר בשמו הקדוש. וזוהי כונת לשון יעקב שאמר בחרבי ובקשתי ודרשו בחרבי זו תפלה שהתפלל בשם המפורש.
</i>, מלומדי מלחמה – שהם נלחמים בכל מיני פורעניות שבעולם <sup class="footnote-marker">כח</sup><i class="footnote">ר"ל יש בכח ברכות כהנים ללחום ולעמוד נגד כל פורעניות שבעולם, וכמבואר באות הקודם.
</i>, איש חרבו על ירכו מפחד בלילות, שאפילו אדם רואה בחלומו חרב מחתכת בירכו ילך לביהכנ"ס ויקרא ק"ש ויתפלל וישמע ברכת כהנים ויענה אחריהם אמן ואין דבר רע מזיקו, לפיכך מזהיר את בני אהרן כה תברכו <sup class="footnote-marker">כט</sup><i class="footnote">יתכן דרומז למ"ש בברכות ה' א' אפילו חרב חדה מונחת על צוארו של אדם אל ימנע עצמו מן הרחמים, כלומר מלבקש רחמים, וכאן מפרש אופן בקשת הרחמים, וכמ"ש בברכות נ"ה ב' האי מאן דחזא חלמא ילך קמי כהנים בעידנא דפרסי ידייהו וכו'. ונסמך על המבואר לעיל אות כ"ז דברכת כהנים נמשלה לחרב.
</i>,.<br>(שם)

<b>הנה מטתו וגו'. </b>רבי שמלאי פתר קרא במשמרות. הנה מטתו – הנה מטותיו שבטיו <sup class="footnote-marker">ל</sup><i class="footnote">כמו שכתבתי לעיל אות כ"ד.
</i>, שלשלמה – שלמלך שהשלום שלו <sup class="footnote-marker">לא</sup><i class="footnote">כמשכ"ל אות כ"ה.
</i>. ששים גבורים – אלו כ"ד משמרות כהונה וכ"ד משמרות לויה ושתים עשרה מחלקות <sup class="footnote-marker">לב</sup><i class="footnote">כל מחלקה היתה באה בתחלת החודש ויוצאת בסופה ונכנסת אחרת תחתיה וחוזרת חלילה לכל חדשי השנה, ורומז לפסוק בדה"א כ"ז לכל דבר המחלקות הבאה והיוצאת חודש בחודש וגו'.
</i>, מגבורי ישראל – שמשמרין את ישראל <sup class="footnote-marker">לג</sup><i class="footnote">ענין השומר יש לבאר ע"פ המבואר בתענית כ"ו א' דאנשי מעמד שהיו על אנשי משמר היו מתענין בכל יום על שלומן של ישראל, והיינו שמשמרין את ישראל.
</i>, כולם אחוזי חרב – אלו תלמידי חכמים שמלמדים לכהנים הלכות שחיטה <sup class="footnote-marker">לד</sup><i class="footnote">וזה נרמז בלשון חרב על שם סכין של שחיטה. ויש גירסא כאן והלכות זריקה וקבלה וקמיצה, אבל לבד שאין להם כל שייכות ברמז מלת חרב, אלא שהלכות עבודה מסמיך בסמיך אלשון מלומדי מלחמה.
</i>, מלומדי מלחמה – שהיו מלמדים לכהנים האיך יעשו עבודה <sup class="footnote-marker">לה</sup><i class="footnote">ומלחמה של תורה היא, אי דדריש מלחמה לחם הקרבנות מלשון את קרבני לחמי, לחם אשה לה', וכדומה.
</i>, איש חרבו וגו' – שהיו מזהירים אותם בעת ששוחטים שלא יפגלו ולא יותירו בקרבנות <sup class="footnote-marker">לו</sup><i class="footnote">יתכן דסמיך אסוף הפסוק מפחד בלילות, שהיו מפחדים שלא תעבור הלילה על בשר קדשים ויעברו על דין נותר, וכן פגול שלא יחשבו להותיר למחר.
</i>.<br>(שם)

<b>הנה מטתו וגו'. </b>רבי יוחנן פתר קרא בסנהדריאות, הנה מטתו – מטותיו ושבטיו <sup class="footnote-marker">לז</sup><i class="footnote">כמשכ"ל אות כ"ד.
</i>, שלשלמה שלמלך שהשלום שלו <sup class="footnote-marker">לח</sup><i class="footnote">כמשכ"ל אות כ"ה.
</i>, ששים גבורים – אלו ששים איש מעם הארץ, כמש"נ (מ"ב כ"ח) וששים איש מעם הארץ הנמצאים בעיר <sup class="footnote-marker">לט</sup><i class="footnote">ר"ל ששים איש הנבחרים מעם הארץ ונמצאים בעיר לדון ולהורות.
</i>, מגבורי ישראל – אלו י"א אנשים <sup class="footnote-marker">מ</sup><i class="footnote">לתשלום ע"א איש להששים למספר ע"א סנהדרין.
</i> כמש"נ (שם) ויקח רב טבחים את שריה כהן הראש ואת צפניה כהן משנה ואת שלשת שומרי הסף ומן העיר לקח סריס אחד, זה מופלא שבסנהדרין ולמה קורא אותו סריס – שמסרס את ההלכה <sup class="footnote-marker">מא</sup><i class="footnote">מלשון חז"ל סרס המקרא ודרשהי, וכן כאן שבדיני נפשות מתחילין מן הצד והמופלא פוסק דעתו בסוף כולם. ומש"כ בפסוק ההוא אשר היא פקיד על אנשי המלחמה יתפרש שעומד על הסנהדרין שהם אנשי מלחמתה של תורה.
</i> וחמשה אנשים מרואי פני המלך הרי י"א, וכשהוא אומר (ירמיה נ"ב) שבעה – להוסיף עליו שני סופרי דיינים, מגבורי ישראל – שמזכין את ישראל בגבורה <sup class="footnote-marker">מב</sup><i class="footnote">כלומר כל אלו החשובים כאן הם מזכין.
</i>, כולם אחוזי חרב – שהיו כולם שונין הלכה כחרב, שאם בא מעשה על ידיהם לא תהא הלכה קוהה להם <sup class="footnote-marker">מג</sup><i class="footnote">ר"ל שהיו מתעסקים בכל הלכות גם אם לא באו לפניהם למעשה כדי שתהיינה ההלכות ברורות בידיהם כאשר תבאנה לפניהם למעשה, ולא תהיה קהה, ושונין הוא מענין חידוד, מלשון ברק השנון, ודייק מדלא כתיב אוחזי חרב אלא אחוזי חרב דמשמע שכבר היו עסוקים ואחוזים בענין זה עוד טרם בא אליהם למעשה.
</i>, דבר אחר, שבשעת הדין הכל נושאין ונותנין האיך להוציא את הדין ואת המעשה <sup class="footnote-marker">מד</sup><i class="footnote">ויכוון הלשון כולם אחוזי חרב עפ"י לשון המשנה בסנהדרין מ' א' דנין אלו כנגד אלו, והוא מענין מלחמה מערכה מול מערכה.
</i> ומתפחדין מדינה של גיהנם <sup class="footnote-marker">מה</sup><i class="footnote">וזהו מפחד בלילות שהגיהנם נמשל ללילה. וסמיך על מ"ש ביבמות ק"ט ב' לעולם יראה דיין עצמו כאלו גיהנם פתוח לו מתחתיו, והיינו שיפחד מאימת הדין.
</i>.<br>(שם)

<b>הנה מטתו וגו'. </b>רבנן פתרי קרא ביוצאי מצרים, הנה מטתו – מטותיו ושבטיו <sup class="footnote-marker">מו</sup><i class="footnote">כמשכ"ל אות כ"ד.
</i>, שלשלמה – שלמלך שהשלום שלו <sup class="footnote-marker">מז</sup><i class="footnote">כמשכ"ל אות כ"ה.
</i>, ששים גבורים מגבורי ישראל אלו ששים רבוא, שיצאו ממצרים מבן עשרים שנה ומעלה, מגבורי ישראל, אלו ששים רבוא שיצאו ממצרים מבן עשרים שנה ולמטה <sup class="footnote-marker">מח</sup><i class="footnote">ולקמן בפסוק ששים המה מלכות איתא במדרש ושמנים פילגשים אלו שמונים רבוא מבן עשרים ולמטה, ומצינו בחז"ל מחלוקת בתפיסת מספר ששים ושמונים רבוא, בקדושין ל"א א' בקשו חכמים אבנים לאפוד בששים רבוא ואמרי לה בשמונים רבוא.
</i>, איש חרבו על ירכו, שבשעה שאמר להם משה וכל ערל לא יאכל בו, מיד כל אחד ואחד נטל חרבו על ירכו ומל עצמו <sup class="footnote-marker">מט</sup><i class="footnote">רגילים חז"ל להבין בלשון ירך – מילה, וכמ"ש על הפסוק שים נא ידך תחת ירכי, וכן רגיל הכתוב לשמש בלשון חרב למילה, כמו ביהושע ב' עשה לך חרבות צורים ומול את ישראל וגו', וכן בלשון חז"ל סנהדרין נ"ג א' ויחד יתרו מלמד שהעביר חרב חדה על בשרו ופירש"י שמל עצמו.
</i>.<br>(שם)

<b>מטתו שלשלמה. </b>בתחלה מלך שלמה על כל ישראל ולבסוף לא מלך אלא על ירושלים, שנאמר (קהלת א') אני קהלת הייתי מלך בירושלים ולבסוף לא מלך אלא על מטתו שנאמר הנה מטתו שלשלמה <sup class="footnote-marker">נ</sup><i class="footnote">כך משמע ליה הלשון הנה מטתו אך מטתו וגם יתפרש לפי זה סה"פ ששים גבורים סביב לה, דזה היה מפני בעתותא דאשמדאי שטרדו מכסאו כמבואר בארוכה בריש פ"ז דגיטין, לכן היה צריך לשומרים. וכלל ענין דרשה זו ממדרגות מלוכת שלמה יתבאר עוד לפנינו בקהלת בפסוק הנזכר.
</i>.<br>(סנהדרין ב' ב')


Verse 8

<b>כלם אחוזי חרב. </b>תני, עד שלא חטא שלמה היו לו שדה ושדות דהוי מזדיין בהון, כיון שחטא, מנה לו ששים גבורים מגבורי ישראל והעמידן לשמור את מטתו <sup class="footnote-marker">נא</sup><i class="footnote">עיין מש"כ באות הקודם, ויתכן דזה כנוי לתלמידי חכמים שיגינו עליו בתורתם, יען דכלפי נזק שאבדה לו שמירת שדה ושדות דהיינו מכחות רוחניים לא שייך הגנה מגבורים גופנים.
</i>, הדא הוא דכתיב הנה מטתו שלשלמה כולם אחוזי חרב – שהיה מתפחד מן הרוחות.<br>(מ"ר)

<b>מפחד בלילות. </b>א"ר שמואל בר נחמני א"ר יונתן, לעולם יראה דיין עצמו כאלו חרב מונחת לו בין ירכותיו וגיהנם פתוחה לו מתחתיו, שנאמר הנה מטתו שלשלמה ששים גבורים סביב לה מגבורי ישראל מפחד בלילות, מפחד של גיהנם שדומה ללילה <sup class="footnote-marker">נב</sup><i class="footnote">נסמך על הדרשות הקודמות דפסוק זה בסנהדרין איירי, יעו"ש.
</i>.<br>(יבמות ק"ט ב')


Verse 9

<b>אפריון וגו'. </b>רבי יהודה ב"ר סימון פתר קרא במשכן, אפריון – זה משכן, עשה לו המלך שלמה – המלך שהשלום שלו <sup class="footnote-marker">נג</sup><i class="footnote">ר"ל הקב"ה.
</i>, מעצי הלבנון – כמש"נ ועשית את הקרשים למשכן עצי שטים עומדים <sup class="footnote-marker">נד</sup><i class="footnote">יש לפרש הכונה עפ"י מ"ש בב"ב פ' ב' דשטה הוא אחד מי' מיני ארזים, והלבנון מגדל ארזים כמש"כ כארז בלבנון, וא"כ יש יחס לשם עצי לבנון עם עצי שטים.
</i>, עמודיו עשה כסף – אלו העמודים שנאמר, ווי העמודים וחשוקיהם כסף <sup class="footnote-marker">נה</sup><i class="footnote">דריש לא שהעמודים בעצמם היו של כסף אלא על העמודים עשה ווים וחשוקים כסף.
</i>, רפידתו זהב – שנאמר ואת הקרשים תצפה זהב, מרכבו ארגמן – שנאמר ועשית פרכת תכלת וארגמן <sup class="footnote-marker">נו</sup><i class="footnote">דריש הלשון מרכבו ארגמן ע"ש הכתוב וסכת על הארון את הפרוכת וע' סוכה ז' ב' מבואר הפי' וסכות דניכוף ביה פורתא והיינו סיכוך קצת כעין מרכבה הסוככה. והנה אע"פ שהיה הפרוכת מכמה מינים, בכ"ז קרא לו ע"ש ארגמן שהוא המובחר שבמינים.
</i>. תוכו רצוף אהבה, ר' יודן אמר זו זכות תורה וזכות צדיקים, ור' סימון אמר זו השכינה <sup class="footnote-marker">נז</sup><i class="footnote">כמש"כ ונועדתי לך מעל הכפורת, ומה דכתיב בתריה מבנות ירושלים יתפרש על החכמים והצדיקים כמו שדריש לעיל פרשה א' פסוק ה' בנות ירושלים אל תקרא בנות אלא בינות ירושלים, זו סנהדרי גדולה שיושבין ומבינין את התורה בכל שאלה ומשפט.
</i>.<br>(מ"ר)

<b>אפריון וגו'. </b>דבר אחר אפריון זה העולם <sup class="footnote-marker">נח</sup><i class="footnote">יתפרש ע"פ מ"ש במ"ר פרשה נשא פרשה י"ב שהעולם עשוי כמין כילה, והיינו אפריון.
</i>, עשה לו המלך שלמה – המלך שהשלום שלו <sup class="footnote-marker">נט</sup><i class="footnote">כמשכ"ל אות נ"ג.
</i>, מעצי הלבנון – שנבנה מבית קה"ק שלמטה <sup class="footnote-marker">ס</sup><i class="footnote">שמן המקום ההוא הותחל העולם להברא כמבואר במדרשים פרשה בראשית. ולבנון כנוי לביהמ"ק כמ"ש בגיטין נ"ו ב' אין לבנון אלא ביהמ"ק.
</i> דתנן משניטל הארון אבן היתה שם ושתיה היתה נקראת, ולמה נקראת שתיה – שממנה הושתה כל העולם <sup class="footnote-marker">סא</sup><i class="footnote">שתיה לשון יסוד ובסיס כמו כי השתות יהרסין.
</i>, עמודיו עשה כסף – זה הרקיע כמש"נ (איוב כ״ו:י״א) עמודי שמים ירופפו, ולמה קרי ליה כסף שהוא מכסף על כל מעשה בראשית, וכה"א השמים מספרים כבוד אל <sup class="footnote-marker">סב</sup><i class="footnote">מכסף מלשון כי נכסוף נכספתי, ור"ל שהשמים כוספין ביותר להגיד שירה להקב"ה וכמו שמביא מפסוק השמים מספרים וגו' וסופו – ומעשה ידיו מגיד הרקיע, וכן מפורש בפ' שירה שהשמים אומרים שירה קודם כל הנבראים.
</i>, רפידתו זהב – אלו פירות הארץ ופירות האילן שדומין לזהב <sup class="footnote-marker">סג</sup><i class="footnote">העתקנו ע"פ הגירסא במ"ר פ' נשא פרשה י"ב, ושם מבואר טעם הדמיון, מה זהב יש בו מינים הרבה וגונים הרבה אף פירות הארץ מהם ירוקים מהם אדומים וכו'. ומ"ש שזהב יש בו מינים הרבה נראה דסמיך על מ"ש במ"ר פ' בראשית בפסוק וזהב הארץ – שבעה מיני זהבים הם יעו"ש.
</i>, מרכבו ארגמן – כמש"נ רוכב שמים בעזרך <sup class="footnote-marker">סד</sup><i class="footnote">כפי המתבאר ממ"ר פ' נשא שהבאנו באות הקודם, הוי כונת דרשה זו, רוכב שמים זה הקב"ה שכתוב בו רוכב שמים בעזרך, והוא אורג את העולם שיצאו כל ברואיו למיניהם, ולא יתערבו מין בשאינו מינו, וזה מרומז בלשון מרכבו ארגמן.
</i>, תוכו רצוף אהבה – ר' יודן אמר זו זכות התורה וזכות צדיקים העוסקין בה, ר' סימון אמר זו השכינה.<br>(מ"ר)

<b>אפריון וגו'. </b>ר' יודן ב"ר אלעאי פתר קרא בארון, אפריון – פריומא <sup class="footnote-marker">סה</sup><i class="footnote">מין אוהל של כבוד. ובירושלמי כתובות פ"ב ה"א על הלשון יוצאת בהינומא מפרש רבנן דהכא אמרי הינומא – פריונא.
</i> זה הארון, עשה לו המלך שלמה – המלך שהשלום שלו <sup class="footnote-marker">סו</sup><i class="footnote">ר"ל הקב"ה, וכמש"כ לעיל פסוק ז' אות כ"ה.
</i>, מעצי הלבנון – כמש"נ ויעש את הארון עצי שטים, עמודיו עשה כסף – אלו שני העמודים העומדים לפנים שהיו של כסף <sup class="footnote-marker">סז</sup><i class="footnote">ומשמע מלשון זה שדבר העמדת העמודים הוא דבר ידוע ממקור אחר, כמשמעות הלשון אלו שני העמודים וכו'. אבל במ"ר פ' במדבר פרשה ד' סי' כ' יליף שהיו שני עמודים של כסף עומדים בארון שנאמר עמודיו עשה כסף, והרי פסוק זה בא ללמד ונמצא למוד בענין אחד, וצ"ע.
</i>, רפידתו זהב – שנאמר ויצפהו זהב טהור, מרכבו ארגמן – ר' תנחומא אומר זו פרוכת <sup class="footnote-marker">סח</sup><i class="footnote">כדכתיב ועשית פרוכת תכלת וארגמן, ועיין מש"כ לעיל אות נ"ו.
</i>, ר' ביבי אומר זה הכפרת שזהבו דומה לארגמן <sup class="footnote-marker">סט</sup><i class="footnote">לא נתבאר המקור שזהב הכפורת היה משונה במראהו משאר זהב שבכלי המקדש, והגר"א בפי' לשה"ש כתב שמראה ארגמן ממוצע בין אדום ולבן, והנה ידוע דמראה אדום מרמז למדת הדין ומראה לבן למדת רחמים, ולפי"ז יתכן במה שאמר שהוא דומה לארגמן, כמו שאדום ממוצע מאדום ולבן, כך ההשגחה כביכול שעל הכפורת ממוצע ממדות הדין והרחמים.
</i>, תוכו רצוף אהבה, רבי יודן אמר זו זכות תורה ולומדיה, ור' סימון אמר זו השכינה <sup class="footnote-marker">ע</sup><i class="footnote">כמש"כ ונועדתי לך שם מעל הכפורת וגו', וע' משכ"ל אות נ"ז.
</i>.<br>(שם)

<b>אפריון וגו'. </b>דבר אחר אפריון זה כסא הכבוד, עשה לו המלך שלמה – המלך שהשלום שלו <sup class="footnote-marker">עא</sup><i class="footnote">ר"ל הקב"ה וכמשכ"ל אות כ"ה.
</i>, מעצי הלבנון זה בית קדשי הקדשים של מעלה שהוא מכוון כנגד בית קה"ק של מטה <sup class="footnote-marker">עב</sup><i class="footnote">עיין מה שכתבתי לעיל אות ס' דלבנון כנוי לבית המקדש כמבואר בגיטין נ"ו ב', וענין המכוון הוא שמשם יורדת ההשפעה לקדשי הקדשים שלמטה שהוא מכפר ומגין.
</i>, הדא הוא דכתיב מכון לשבתך – מכוון כנגד שבתך <sup class="footnote-marker">עג</sup><i class="footnote">מדייק מדלא כתיב מכון שבתך כמו דכתיב במ"א ח', ולכן דריש מכוון לאותו המקום שהוא שבתך דהיינו השמים.
</i>, עמודיו עשה כסף כמש"נ (איוב כ"ו) עמודי שמים ירופפו, רפידתו זהב אלו דברי תורה שנאמר הנחמדים מזהב <sup class="footnote-marker">עד</sup><i class="footnote">ר"ל אלו דברי תורה, שבהם נרפדו מצעות עולמות עליונים.
</i>, מרכבו ארגמן כמש"נ (תהלים ס"ח) לרוכב בשמי שמי קדם, תוכו רצוף אהבה – ר' אבהו אומר, ד' גאים הן, גאה שבעופות – נשר, גאה שבבהמות – שור, גאה שבחיות – אריה, גאה שבכולן – אדם, וכולן חקקן הקב"ה בכסא הכבוד שלו, שנאמר (שם ק"ג) ה' בשמים הכין כסאו – ממה שהכין כסאו על הגאים תדע שמלכותו בכל משלה <sup class="footnote-marker">עה</sup><i class="footnote">ויתפרש הלשון תוכו רצוף אהבה וכו', דע"פ כל הדברים המחוקקים כמו שחשיב, יתודע גדולתו של הקב"ה, ומפני כן תסובב מזה אליו אהבה מבנות ירושלים, שהם אנשי המעלה והצדיקים המכונים בשם בנות, כמשכ"ל אות נ"ז, ע"ש.
</i>.<br>(שם)

<b>אפריון וגו'. </b>דבר אחר אפריון זה בית המקדש, עשה לו המלך שלמה – שלמה ודאי <sup class="footnote-marker">עו</sup><i class="footnote">ר"ל לאפוקי מהדורשים בדרשות הקודמות דשלמה הוא כנוי להקב"ה מלך שהשלום שלו.
</i>, מעצי הלבנון שנאמר (ד"ה ב' ב') ואנחנו נכרת עצים מן הלבנון, עמודיו עשה כסף שנאמר (מ"א ז') ויקם את העמודים לאולם ההיכל <sup class="footnote-marker">עז</sup><i class="footnote">ובמ"ר פ' נשא פרשה י"ב מסיים בזה וכי של כסף היו והלא של נחושת היו, אלא שהיה נחושת ממורט [מזוקק] ככסף.
</i>, רפידתו זהב – כההיא דתנינן שכל הבית נטוח בזהב <sup class="footnote-marker">עח</sup><i class="footnote">ר"ל מחופה ע"י טיחה וסיכה כמו שעוה.
</i>, מרכבו ארגמן – כמש"נ (ד"ה ב' ג') ויעש את הפרוכת תכלת וארגמן <sup class="footnote-marker">עט</sup><i class="footnote">ועיין מה שכתבתי לעיל אות נ"ו.
</i>, תוכו רצוף אהבה, ר' יודן אמר זו זכות התורה וזכות צדיקים העוסקין בה, ר' סימון אמר זו השכינה <sup class="footnote-marker">פ</sup><i class="footnote">כמש"כ ונועדתי לך שם מעל הכפורת, וע' מש"כ לעיל אות נ"ז.
</i>.<br>(שם)


Verse 10

<b>עמודיו וגו'. </b>נתבאר בדרשות פסוק הקודם.


Verse 11

<b>בנות ציון. </b>בנים המצוינים לי בתגלחת במילה ובציצית <sup class="footnote-marker">פא</sup><i class="footnote">רגילים חז"ל לתאר את ישראל בשם מצויינים, וכמו שדרשו לקמן פרשה ה' פסוק ב' אחותי רעיתי יונתי – יונתי במרה ששם נצטיינו במצות וצדקות ומעשים טובים כיונה זו שמצויינת. ועיין מש"כ בתורה תמימה פ' חקת כ' א' בדרשה מדבר צין, וכאן מפרש פרטי הציונים היותר ניכרים. וענין הציון בתגלחת רומז להפסוק (פרשם קדושים) לא תקיפו פאת ראשכם וגו'.
</i>.<br>(מ"ר)

<b>במלך שלמה. </b>במלך שברא בריותיו שלמות, ברא חמה ולבנה כוכבים ומזלות על מלאתן <sup class="footnote-marker">פב</sup><i class="footnote">ר"ל בשלמותן ותמימתן, ויתכן דמכוין להאגדה דחולין ס' ב' כל מעשה בראשית בקומתן נבראו ובצביונם נבראו, ור"ל שהיו משוכללים ושלמים בכל מעלותיהם, וע' מש"כ בתו"ת בפ' בראשית בפסוק וכל צבאם. ומפרש כאן במלך שלמה כנוי להקב"ה וכעין מה שדרש לעיל מלך שהשלום שלו דריש כאן השם שלמה במובן אחר.
</i>.<br>(שם)

<b>במלך שלמה. </b>דבר אחר במלך שלמה – במלך שהשלום שלו, שהשלים מעשיו לבריותיו, כיצד, השלים האש לאברהם אבינו, החרב ליצחק, המלאך ליעקב <sup class="footnote-marker">פג</sup><i class="footnote">האש לאברהם – בכבשן האש שלא נשרף, והחרב ליצחק – שנגע הסכין בצוארו בשעת העקדה, ובמ"ר ס"פ וירא איתא שנפגם הסכין, והמלאך ליעקב הוא מה שנאמר וירא כי לא יכול לו, כי שרית עם אלהים ואנשים ותוכל. ובמ"ר פ' נשא פרשה י"ב סי' ח' איתא המלאכים ליעקב, ויתכן דרומז למ"ש בחולין צ"א ב' על הפ' עולים ויורדים בו, עולין [המלאכים] ומסתכלין בדיוקנו של מעלה ויורדין ומסתכלין בדיוקנו של מטה [בפני יעקב] ובעו לסכוניה [פירש"י מחמת קנאה] מיד והנה ה' נצב עליו – כאדם שמניף ומגין על בנו, יעו"ש, והיינו שהשלים לו המלאכים שלא פגעו בו.
</i>, דבר אחר, במלך שעשה שלום בין בריותיו, בין מיכאל שר של שלג ובין גבריאל שר של אש, ולא זה מכבה זה ולא זה מכבה זה <sup class="footnote-marker">פד</sup><i class="footnote">ע"ד רמז נקט זה, ומכוין למ"ש בזוהר בכ"מ דמיכאל עומד מצד החסד [משל לשלג] וגבריאל מצד הדין והפחד [משל לאש], ושניהם מלמדים משפט על האדם לפני הקב"ה, זה לחסד וזה לחובה, [וכמו במשפט בשר ודם, קטיגור וסניגור] ואעפ"כ עושה הקב"ה שלום ביניהם שאין שניהם מכריעים זה את זה.
</i>.<br>(שם)

<b>במלך שלמה וגו'. </b>[במלך שהשלום שלו, בעטרה שעטרה לו אמו, זו כנסת ישראל], ביום חתונתו, זו מתן תורה <sup class="footnote-marker">פה</sup><i class="footnote">ציור להקשר שנתקשר הקב"ה כביכול עם ישראל ע"י נתינת התורה, וגם נאמר במת"ת וקדשתם היום ומחר שהוא לשון פרישות והבדלה, וכן הוא לשון קדושין באשה כמ"ש בגמרא שע"י הקדושין נפרשת ונבדלת מכל הגברים זולת בעלה. וענין העטרה יש לפרש דהוא כנוי לקבלת מלכותו עליהם בשעת מת"ת כמבואר באגדות, ועטרה כנוי למלכות.
</i> וביום שמחת לבו זה בנין ביהמ"ק <sup class="footnote-marker">פו</sup><i class="footnote">יתבאר ע"פ מ"ש במגילה י' ב' אותו היום של שמיני למלואים היה שמחה להקב"ה כיום שנבראו בו השמים והארץ, וטעם הדבר, מפני שביום השמיני היה גמר הקמת המשכן, ולכן יכונה כאן אותו היום – יום שמחת לבו. וגם י"ל הכונה דמתן תורה הוי כאירוסין והמשכן ובית עולמים כחופה, ולכן נקראים שמחת לבו.
</i>.<br>(תענית כ"ו ב')

<b>שעטרה לו אמו. </b>א"ר חנינא בר יצחק, חזרנו על כל המקרא ולא מצינו שעשתה בת שבע עטרה לשלמה, אלא מהו בעטרה שעטרה לו אמו – מה עטרה זו קבועה באבנים טובות ומרגליות כך היה אהל מועד מצויין בתכלת וארגמן ובתולעת השני ובשש <sup class="footnote-marker">פז</sup><i class="footnote">ולפי"ז יתכן דדריש אמו מלשון אומתו [וכמו דדריש לעיל פרשה א' פסוק ו' בני אמי – בני אומתי] וקאי על ישראל, ומלך שלמה מוסב על הקב"ה מלך שהשלום שלו וכבדרשות הקודמות.
</i>.<br>(מ"ר)

<b>ביום חתונתו וגו'. </b>ביום חתונתו זה סיני שהיו כחתנים <sup class="footnote-marker">פח</sup><i class="footnote">עיין משכ"ל אות פ"ה וצרף לכאן.
</i> וביום שמחת לבו אלו דברי תורה, כמש"נ פקודי ה' ישרים בשמחי לב <sup class="footnote-marker">פט</sup><i class="footnote">ודריש במלך שלמה תואר להקב"ה מלך שהשלום שלו. וענין השמחה שלו יש לפרש ע"פ מ"ש בברכות ה' א' לא כמדת הקב"ה מדת בו"ד, בו"ד מוכר חפץ לחבירו, מוכר עצב, אבל הקב"ה אינו כן אלא נתן תורה לישראל ושמח, וזהו וביום שמחת לבו דמוסב על מת"ת.
</i>.<br>(מ"ר)


Chapter 4



Verse 1

<b>הנך יפה וגו'. </b>כפול ונדרש לעיל פרשה א' פסוק ט"ו.

<b>שערך כעדר וגו'. </b>רבי יוחנן פתר קרא בישראל לפני הר סיני, עדר שעמדו על הר סיני לא היו עומדים ברוחה אלא מבעד לצמתך – מצמצמין עצמן על כל דבור ביראה ברתת ובזיע <sup class="footnote-marker">א</sup><i class="footnote">ר"ל לא היו עומדות ברוחה ובקלות ראש אלא צמצמו עצמן לעמוד ביראה וכו'. ומפרש הלשון שערך כעדר העזים בכנוי לישראל שהתאספו יחד כעדר לפני הר סיני, ודריש שערך מלשון סערה וכמו אחזו שער (איוב י"ח, כ') ושעור הכתוב עמידתך אצל הר סיני בשער – ברתת ובזיע היתה כעדר הרחלים העומדים צפופים ומצומתים כשמפחדים מאיזה דבר.
</i>, שגלשו מהר גלעד – הר שגלשתם מתוכו <sup class="footnote-marker">ב</sup><i class="footnote">שקרחתם, שמרטתם ממנו [תרגום גבח הוא (פ' תזריע) גלוש הוא], ור"ל שרכשתם לכם ממנו.
</i> עשיתי אותו גל ועד לאוה"ע <sup class="footnote-marker">ג</sup><i class="footnote">גל הוא ענין חורבן ושממה מלשון גלים נצים, ועד הוא אות וסימן לאו"ה, ובשבת פ"ט ב' איתא למה נקרא שמו הר חורב שירדה לעובדי כוכבים חורבה עליו, וזה מעין דרשה זו.
</i>, ואיזה זה – זה הר סיני, ומה הגלשה הגלשתן מתוכו <sup class="footnote-marker">ד</sup><i class="footnote">כלומר איזה דבר קרחתם ממנו.
</i> – שנייך כעדר הקצובות מלין קצובין <sup class="footnote-marker">ד</sup><i class="footnote">ובא השם שנים תואר למלים משום שהן הנה ממוצאי האותיות כידוע וכמו שבאו שאר כלי המוצאים להוראת הדבור כמו לשון, שפה חיך, חכו ממתקים (שה"ש),
</i>, רמ"ח מצות עשה ושס"ה מצות ל"ת, שעלו מן הרחצה – שהיו אז כולן מרוחצין מן העונות <sup class="footnote-marker">ה</sup><i class="footnote">כמבואר בירושלמי ר"ה פ"ד ה"ה שכיון שקבלו עליהם עול תורה נמחלו להם כל עונותיהם, ואשר על כן בכל קרבנות יו"ט (בפ' פינחס) כתיב שעיר לחטאת חוץ מקרבנות דעצרת כתיב שעיר לבד, והיינו טעמא דכיון דבעצרת מקבלים עליהם ישראל עול תורה נשמטה חטאתם.
</i>, שכולן מתאימות – דא"ר יוחנן, ביום שירד הקב"ה על הר סיני לתת תורה לישראל ירדו עמו ששים רבוא של מלאכי השרת וביד כל אחד עטרה לעטר את כל אחד מישראל <sup class="footnote-marker">ו</sup><i class="footnote">והיו כל ישראל, ע"י העטרות שעטרום המלאכים, דומים ושוים איש אל אחיו, כשויון הטבעי אשר לעדר הרחלים. ורומז כאן להאגדה דשבת פ"ח א' בשעה שהקדימו ישראל נעשה לנשמע ירדו ס' רבוא של מלאכי השרת וקשרו לכל אחד מישראל שני כתרים אחד כנגד נעשה ואחד כנגד נשמע, [אולי הכונה דשני כתרים לתפלין, השל יד מורה על נעשה, כי העשיה ביד היא והשל ראש על נשמע כי המחשבה בראש היא], ור' יוחנן מייחס ענין זה ליום ירידת הקב"ה על הר סיני [ובשנוי ענין קצת – עטרה במקום שני כתרים], ומכאן קצת ראיה דהלשון נעשה ונשמע אמרו קודם הדבור של עשרת הדברות, שהרי ר' יוחנן מייחס לאותו הזמן מה שבגמרא ייחסו לזמן המאמר נעשה ונשמע, ואע"פ שנכתב לפנינו ס"פ משפטים, וכן פירש"י שם בחומש, וכמו שיבא בסמוך אות ח'. ואולי גם כאן צ"ל וביד כל אחד עטרות היינו שתי עטרות כמו בשבת, ולפי"ז הכונה במלת מתאימות היינו זוג עטרות לכל אחד, ועיין לקמן בדרשה הסמוכה.
</i>, ושכולה אין בהם שלא היה נזוק אחד מהם <sup class="footnote-marker">ז</sup><i class="footnote">יתכן דרומז למ"ש בשבת פ"ח ב' דכששמעו ישראל דבור אחד מהקב"ה פרחה נשמתן והוריד הקב"ה טל של תחיה וחיו, ובכל זאת, לא נזוק אחד מהם. וגם י"ל דמרמז להדרשה באגדות דבשעת מת"ת לא היו בהם בעלי מומין וגם מי שהיה בעל מום נתרפא אז, והוי לפי"ז המשך הלשון שלא היה נזוק נָזוּק בבינוני פעל, כלומר שלא היה בהם איש נזוק דהיינו בעל מום.
</i>, כחוט השני שפתותיך – זה הקול שלפני הדבור, כמש"נ ויען כל העם קול אחד ויאמרו כל אשר דבר ה' נעשה ונשמע <sup class="footnote-marker">ח</sup><i class="footnote">ואע"פ דזה כתיב ס"פ משפטים אך רש"י פי' שם בשם מדרשים דבאמת נאמר פסוק זה קודם מת"ת, וע' מש"כ לעיל אות ו' ולהלן פסוק ז' אות ק"ו. ומ"ש שפתותיך זה הקול ע' לעיל אות ד*.
</i>, ומדברך נאוה – זה הקול שלאחר הדבור שנאמר (פ' ואתחנן) וישמע ה' את קול דבריכם <sup class="footnote-marker">ט</sup><i class="footnote">וסוף הפסוק – הטיבו כל אשר דברו, והיינו מדברך נאוה וטוב.
</i>, באותה שעה מקלסן משה, כפלח הרמון רקתך, אפילו הריקן שבך רצוף תורות כרמון הזה, ואין צריך לומר מבעד לצמתך מהצנועין ומצומתין שבכם <sup class="footnote-marker">י</sup><i class="footnote">לא נתבאר איפה מרומז שם צדיקים וחכמים במלת לצמתך, ומה הוא מצומתין, ויתכן דהכונה על הצדיקים המחסרים נפשם מטובה בעוה"ז ועי"ז גופם נצמת וכחוש, והלשון צמתך הוא מלשון צומת הגידין, צמתה ידו (ב"ק פ"ה ב') ובלשון הכתוב צמתו בבור חיי (איכה ג' נ"ג) והוא ענין יובש והדוק, וכן דרכם של ת"ח שאין התורה מתקיימת במי שמעדן נפשו אלא במי שממית נפשו עליה, היינו שמחסר נפשו מטובה, וכמ"ש כך דרכה של תורה וכו', וחיי צער תחיה, והיינו שמציק ומצמת גופו ובשרו.
</i> כמגדל דוד צוארך – מה שגדל אתכם דוד בספרו(תהילים ס״ח:ח׳) אלהים בצאתך לפני עמך מה כתיב בתרי' ארץ רעשה וגו' <sup class="footnote-marker">יא</sup><i class="footnote">ופסוק זה נדרש במתן תורה.
</i>, בנוי לתלפיות – ספר שאמרוהו פיות הרבה, אדה"ר, אברהם, משה, דוד שלמה, אסף, הימן, ידותון, שלשה בני קרח, ועזרא <sup class="footnote-marker">יב</sup><i class="footnote">ובב"ב י"ד סע"ב איתא שע"י עשרה אנשים נכתב ספר תהלים, ולפי"ז צ"ל דשלשה בני קרח כחד חשיבי, ועי"ש בתוס'. ופרטי המזמרים של כל אלה דחשיב הוא עפ"י המבואר באגדות דהפ' מזמור שיר ליום השבת אמרו אדם הראשון, ועי' ברש"י ב"ב י"ד ב' דהפ' גלמי ראו עיניך אמרו ג"כ אדה"ר, ואברהם הוא איתן האזרחי [כ"מ בכמה אגדות], ומשה נאמר תפלה למשה, ושלמה דכתיב לשלמה אלהים משפטיך וגו' לבן מלך, ואסף כתיב מזמור לאסף, והימן דכתיב משכיל להימן, וידותון דכתיב, למנצח לידותון, וג' בני קרח דכתיב שיר מזמור לבני קרח, אכן מה שחשיב עזרא לא נתבאר איפה נרמז בתהלים, ואולי אמר המזמור על נהרות בבל והמזמור בשוב ה' את שיבת ציון (קכ"ו), ועיין בהגהות הרד"ל.
</i>, אלף המגן – כל אותן האלפים ורבבות שעמדו לפני הר סיני והגנתי עליהם לא הגנתי אלא בזכות אותו הבא לאלף דור <sup class="footnote-marker">יג</sup><i class="footnote">קאי על משה רבינו וכל גדולי הדור המקיימים את התורה שניתנה לאלף דור.
</i>, ולא אתם בעצמכם נתליתם בו אלא כל שלטי הגבורים – כל מי שיעמוד וישלוט ויתגבר על יצרו כל דורו נתלה בהם, ועל ידי מי נתן התורה – ע"י שני שדיך, אלו משה ואהרן <sup class="footnote-marker">יד</sup><i class="footnote">טעם כנוי זה למשה ולאהרן יתבאר בסמוך פסוק ה'.
</i>.<br>(מ"ר)

<b>שערך כערך וגו'. </b>רבי יצחק פתר קראי במלחמת מדין, שערך כעדר העזים, עדרים שהלכו למלחמת מדין לא הלכו אלא בזכות משה ופינחס <sup class="footnote-marker">טו</sup><i class="footnote">כי לולא זכותם לא היה להם תקומה ח"ו מכשלונם בבנות מדין בשטים, ומכש"כ שלא היה בהם כח וזכות לצאת למלחמה, ורק בזכות משה ופינחס שנאמר בו בקנאו את קנאתי. והלשון שערך, הכונה סערת המלחמה על מדין שיצאה מאת עדר ה' היתה בזכות הרועים משה ופינחס, כמו הנהגת עדרי העזים היא ע"י רועיהם.
</i>, שגלשו מהר גלעד, הר שגלשתם מתוכו עשיתיו גל ועד לאוה"ע <sup class="footnote-marker">טז</sup><i class="footnote">עי' מש"כ לעיל אות ב' וג'.
</i> ואיזו זו, זו מלחמת מדין <sup class="footnote-marker">יז</sup><i class="footnote">ר"ל הר שמרטתם אותו, כלומר שמתאר את מדין בשם הר מפני שעשאוה שוממה כמו הר, עשיתיו גל ועד, לאוה"ע שלא יתחרו בכם.
</i>, ומה הגלשה הגלשתם מתוכו שנייך כעדר הקצובות <sup class="footnote-marker">יח</sup><i class="footnote">דריש שנייך בכינוי לעורכי מלחמה על שם שאוכלים את שונאיהם, וכמ"ש ואכלת את כל העמים (דברים ז׳:ט״ז), וכמ"ש בריש ב"ק ובער זה השן, ועי' עוד לעיל מזה אות ד'*).
</i>, מלין קצובין י"ב אלף בנדבה וי"ב אלף במסירה, שנאמד (פ' מטות) וימסרו מאלפי ישראל אלף למטה <sup class="footnote-marker">יט</sup><i class="footnote">הבאור הוא דמקודם כתיב החלצו מאתכם אלף למטה אלף למטה, ואח"כ כתיב וימסרו אלף למטה [פעם א'] משמע ליה דבמסירה, היינו בע"כ היו רק אלף אחד למטה ואלף א' בנדבה. והסבה מהאלף שנמסרו בע"כ מבואר במדרשים שהיו יודעים דמיתת משה תלויה בנקמת מדין, ולכן לא רצו ללכת כדי להמשיך חייו של משה.
</i>, שעלו מן הרחצה רב הונא אמר, שלא הקדים אחד מהן תפלין של ראש לתפלין של יד <sup class="footnote-marker">כ</sup><i class="footnote">ר"ל כמו שהעולה מן הרחצה הוא נקי וטהור בכולו כך היו הם נקיים ותמימים מעבירות ואפי' מעבירה קלה כמו הקדמת תפילין ש"ר לש"י. ויתכן דתפס ענין זה ברמז להפסוק (פ' מטות) בענין זה עבדיך נשאו את ראש אנשי המלחמה אשר בידינו ולא נפקד ממנו איש, שהמשך ענינו אינו דבוק כל כך, ורמז שנשאו מצוה שבראש וביד ולא נפקד איש להכשל בהם ובסדרם, ומה שיש לפרש עוד בזה עיין לעיל אות ו' מה שכתבנו בענין דשני כתרים, ודו"ק.
</i>, שכולם מתאימות שבשעה שהיו נכנסין זוגות זוגות אצל האשה <sup class="footnote-marker">כא</sup><i class="footnote">והיינו מתאימות מלשון תאומים וזוגות.
</i> היה אחד מהם מפחם פניה ואחד מפרק נזמיה <sup class="footnote-marker">כב</sup><i class="footnote">כדי לנוולה, תחת שהיו מתיפות לפני ישראל בשטים, וגם כדי שלא יכשלו עתה ביפין.
</i>, ושכולה אין בהם שלא נחשד אחד מהם בעבירה, כחוט השני שפתותיך בשעה שאמרו למשה לא נפקד ממנו איש לעבירה, ומדברך נאוה שאמרו לו ונקרב את קרבן ה'. א"ל משה, אם לא חטאתם קרבן למה, א"ל, א"א שלא הזיע יצה"ר קימעא <sup class="footnote-marker">כג</sup><i class="footnote">דריש כן מלשון לכפר על נפשותינו לפני ה', דמשמע שלא הוצרכו כפרה רק על החטא אשר בלב אשר לא נודע רק לה' לבדו.
</i>. באותה שעה התחיל משה לשבחן כפלח הרמון רקתך אפי' ריקנין שבכם מלאים מצות ומע"ט כרמון הזה, ואצ"ל מבעד לצמתך על הצנועין והמצומתין שבכם <sup class="footnote-marker">כד</sup><i class="footnote">עיין מש"כ בבאור לשון זה לעיל אות י'.
</i>. כמגדל דוד צוארך מה שגדל אתכם דוד בספרו, לסיחן מלך האמורי ולעוג מלך הבשן וגו', בנוי לתלפיות ספר שאמרוהו פיות הרבה <sup class="footnote-marker">כה</sup><i class="footnote">עיין מש"כ לעיל אות י"ב.
</i>, אלף המגן תלוי עליו כל הרבבות והאלפים שהלכו למלחמת מדין והגנתי עליהם לא הגנתי אלא בזכות אותו שבא לאלף דור <sup class="footnote-marker">כו</sup><i class="footnote">ע' מש"כ לעיל אית י"ג.
</i>, ולא אתם בעצמכם נתליתם בו אלא כל שלטי הגבורים, כל ששולט ומתגבר ביצרו קרוי גבור וכל דורו נתלה בהם, וע"י מי נעשית מלחמת מדין – ע"י שני שדיך, ע"י משה ופנחס <sup class="footnote-marker">כז</sup><i class="footnote">ששניהם היו משפיעים מצדקתם ומקנאתם לה' במעשה מדין על כל ישראל, ואשר על כן בשלוח משה למלחמה על מדין שלח את פינחס כדי שתגן זכותו, כמבואר פ' מטות.
</i>.<br>(שם)

<b>שערך כעדר וגו'. </b>רב הונא פתר קראי בירדן, שערך כעדר העזים – עדר שעברו את הירדן לא עברו אלא בזכות אבינו יעקב, הדא הוא דכתיב מה לך הים כי תנוס וגו' מלפני אלוה יעקב <sup class="footnote-marker">כח</sup><i class="footnote">ור"ל מדיחד שם הקב"ה כאן על יעקב משמע דעיקר מנוסת הירדן היתה בזכותו, כדכתיב בי' כי במקלי עברתי את הירדן. ומפרש שערך מלשון מעבר ושער.
</i>, שגלשו מהר גלעד – הר שגלשתם מתוכו עשיתיו גל ועד לאוה"ע <sup class="footnote-marker">כט</sup><i class="footnote">עיין משכ"ל אות ב' וג', וקרא את הירדן בשם הר על שם שמימיו קמו נד אחד כמו הר.
</i> ואיזה זה, זה הירדן, ומה דגלשה הגלשתם מתוכו – שנייך כעדר הקצובות – ביזת סיחן ועוג <sup class="footnote-marker">ל</sup><i class="footnote">ומפרש שנייך על עורכי מלחמה על שם שאוכלים את שונאיהם וכמש"כ לעיל אות י"ח. ואע"פ דביזת סו"ע היה לפני העברת הירדן י"ל דסמיך על המבואר בסמוך שהס' אלף הלכו בין החלוץ למאסף, והחלוץ הוא בני ראובן ובנ"ג, והם נטלו נחלת סו"ע ובתנאי שיעברו את הירדן, ונמצא שביזת סו"ע נחלו לאחר העברת הירדן.
</i>, שעלו מן הרחצה <sup class="footnote-marker">לא</sup><i class="footnote">כאן לא דריש על זה מאומה כמו בדרשות הקודמות, יען דפשוט הוא כיון דבירדן איירי שהוא מקום רחיצה, והיינו שעלו מן הרחצה.
</i>, א"ר אלעזר, בששים אלף נכבשה ארץ כנען, שכולם מתאימות – שהיו מותאמים בין החלוץ למאסף, הדא היא דכתיב (יהושע ו׳:ט׳) והחלוץ הולך וגו' <sup class="footnote-marker">לב</sup><i class="footnote">החלוץ הם בני ראובן ובני גד והם היו עוברים לפני המחנה לפי שהיו גבורים, ומכונים החלוץ ע"ש שאמרו נחנו נעבור חלוצים (פ' מטות) וכתיב והחלוץ הולך לפני הכהנים תוקעי השופרות והמאסף הולך אחרי הארון, הרי שהיו מותאמים בין החלוץ למאסף.
</i>, ושכולה אין בהם – שלא היה נזוק אחד מהם. כחוט השני שפתותיך – כשאמרו ליהושע כל אשר צויתנו נעשה, ומדברך נאוה – שאמרו כל אשר ימרה את פיך וגו', באותה שעה מקלסן יהושע, כפלח הרמון רקתך, אפילו ריקנין שבכם מלאים מצות כרמון, ואין צ"ל מבעד לצמתך – על הצנועין ועל המצומתין שבכם <sup class="footnote-marker">לג</sup><i class="footnote">עיין מש"כ לעיל אות י' בבאור המובן צנועים וצדיקים בלשון צמתך.
</i> כמגדל דוד צוארך – במה גדל אתכם דוד בספרו למכה מלכים גדולים, בנוי לתלפיות – ספר שאמרוהו פיות הרבה <sup class="footnote-marker">לד</sup><i class="footnote">ע' משכ"ל אות י"ב.
</i>. אלף המגן, כל אותן האלפים והרבבות שעברו את הירדן והגנתי עליהם לא הגנתי אלא בזכות אותו הבא לאלף דור <sup class="footnote-marker">לה</sup><i class="footnote">עיין מש"כ לעיל אות י"ג.
</i>. ולא אתם בעצמכם נתליתם בו אלא כל שלטי הגבורים, שכל מי שיעמוד ישלוט ויתגבר ביצרו כל דורו נתלה בהם, וע"י מי עברו ישראל את הירדן – ע"י שני שדיך – אלו יהושע ואלעזר <sup class="footnote-marker">לו</sup><i class="footnote">שהם היו המשפיעים על ישראל בגשמיות ורוחניות, יהושע בפקידת ההעברה ונחלת הארץ ואלעזר בשאלה באורים ותומים.
</i>.<br>(מ"ר)

<b>שערך כעדר העזים. </b>א"ר ששת, שער באשה ערוה, שנאמר שערך כעדר העזים <sup class="footnote-marker">לז</sup><i class="footnote">ר"ל כיון שמשבחה בזה הרי היא נויה, ונ"מ שאסור לקרות ק"ש לפני שער אשה, מפני שמביא לידי הרהור. ואמנם זה הוא רק בנשואה, אבל לא בבתולה, משום דרגילות הבתולות לצאת כך. ועיין מש"כ בתו"ת פ' נשא בפסוק ופרע את ראש האשה.
</i>.<br>(ברכות כ"ד א')

<b>שגלשו מהר גלעד. </b>הר שגלשתם מתוכו עשיתיו גל ועד לאוה"ע <sup class="footnote-marker">לח</sup><i class="footnote">עיין משכ"ל אות ב' וג'.
</i> ואיזה זה, זה ביהמ"ק, שנאבד נורא אלהים ממקדשיך <sup class="footnote-marker">לט</sup><i class="footnote">וקרי לביהמ"ק הר ע"ש הכתוב (דה"י ב' ג') ויחל שלמה לבנות את בית ה' בירושלים בהר המוריה, וקראו גלעד ע"ש שהוא גל ועד לאוה"ע שהשכינה שורה בישראל ומשם מורא יוצאה לעולם וכמש"כ נורא אלהים ממקדשיך.
</i>, ומה הגלשה הגלשתם מתוכו <sup class="footnote-marker">מ</sup><i class="footnote">כלומר איזה זכות ותועלת קרחתם ממנו, דשורש גלש הוא מענין מריטה וקריחה [תרגום גבח הוא (פ' תזריע) גלוש הוא].
</i> שניך כעדר הקצובות, מלין קצובין אלו בגדי כהונה גדולה <sup class="footnote-marker">מא</sup><i class="footnote">שמכפרין, כבסמוך, ויתכן דסמיך הלשון מלין קצובין ללשון שנייך, מפני שמספר השינים באדם הם קצובין ומוגבלין [ל"ב] ועם זה הם סדורים ועומדים כעדר.
</i>, שעלו מן הרחצה – שמכפרין על ישראל <sup class="footnote-marker">מב</sup><i class="footnote">עי' זבחים פ"ח ב' ולפנינו בתו"ת פ' תצוה (כ"ח א'), ודריש לפי"ז מן הרחצה מלשון רחצו הזכו הסירו רוע מעלליכם (ישעיהו א׳:ט״ז).
</i>, שכולם מתאימות אלו ב' שרשרות של זהב שיוצאות מבין החושן והיו נראות מתוכו כמין שתים נרתיקות <sup class="footnote-marker">מג</sup><i class="footnote">שלשלאות, כמש"נ ורתוקות כסף צורף (ישעיהו מ׳:י״ט) והם מחברים את החושן על כתפות האפוד.
</i>, ושכולה אין בהם – שלא נתאכלה אחת מהן <sup class="footnote-marker">מד</sup><i class="footnote">ר"ל שלא נשחק ונחלש עובי שלהם.
</i>, כחוט השני שפתותיך זה נזר הקודש <sup class="footnote-marker">מה</sup><i class="footnote">הם הפתילים שבהם מהדקין בראשו שהיו עושין כמין כתר, כמש"כ רש"י בפ' תצוה, ומכל מקום אין נחשבין הנזר והציץ אלא לאחד.
</i> ומדברך נאוה – זה הציץ <sup class="footnote-marker">מו</sup><i class="footnote">יתכן דסמיך לייחס הציץ ללשון ומדברך נאוה, יען כי ע"י הציץ היו מקבלין כמה ידיעות הנוגעות לקדושת הטהרה כמבואר ביבמות ס' ב'.
</i>.<br>(מ"ר)

<b>שגלשו מהר גלעד. </b>הר שגלשתם מתוכו עשיתיו גל ועד לאוה"ע <sup class="footnote-marker">מז</sup><i class="footnote">עיין מה שכתבתי לעיל אות ב' וג'.
</i>, ואיזה זה, אלו המשמרות <sup class="footnote-marker">מח</sup><i class="footnote">ומפרש שערך כעדר העזים בכנוי לישראל, ור"ל טהרתם של ישראל שבאה מביהמ"ק ע"י משמר המשמרות כדמפרש.
</i>, ומה הגלשה הגלשתן מתוכו <sup class="footnote-marker">מט</sup><i class="footnote">כמש"כ לעיל אות מ'.
</i> שנייך כעדר הקצובות מלין קצובין ב"ד משמרות כהונה וכ"ד משמרות לויה י"ב מחלקות <sup class="footnote-marker">נ</sup><i class="footnote">כל מחלקה היתה באה בתחלת החודש ויוצאת בסופה ונכנסת אחרת תחתיה וחוזר חלילה לכל חדשי השנה, וכן בכל שנה, כמבואר בדה"י א' כ"ז.
</i>, שעלו מן הרחצה – שמשמרין לישראל <sup class="footnote-marker">נא</sup><i class="footnote">ר"ל שע"י משמרתם בהקרבת תמידין כסדרם הם שומרים לישראל שמכפרים עליהם ע"ש רחצו הזכו.
</i>, שכולם מתאימות – דתנינן בג' פרקים בשנה היו כל המשמרות שוות <sup class="footnote-marker">נב</sup><i class="footnote">בג' פרקים ר"ל בג' רגלים כל המשמרות שוות בקרבנן שברגל, כגון חזה ושוק של שלמי חגיגה של כל יחיד ועולות של עולות ראיה ושל מוספי צבור ושל שעירי חטאות. ונתבאר זה לפנינו בתו"ת בפ' שופטים בפסוק וכי יבא הלוי.
</i>, ושכולה אין בהם – דתנינן הראשון בראש וברגל <sup class="footnote-marker">נג</sup><i class="footnote">ומונה שם כל הדברים של התמיד אחד לא נעדר, ע' יומא כ"ה א'.
</i>, כחוט השני שפתותיך, דתנינן שחה לנסך הניף הסגן בסודר והקיש בן ארזא בצלצל <sup class="footnote-marker">נד</sup><i class="footnote">בתמיד פ"ז מ"ג איתא נתנו לו לכהן גדול יין לנסך, הסגן עומד על הקרן [אצל הכה"ג שבא לנסך] והסודרים בידו להניף כשנסך הכהן כדי שידעו הלוים וידברו בשיר וידע בן ארזא.<br>(שם אדם ממונה על כך] ויקיש בצלצל, כדאמר בסמוך, שחה לנסך והניף הסגן בסודרין והקיש בצלצל.
</i>, ומדברך נאוה – זה השיר.<br>(שם)

<b>שגלשו מהר גלעד. </b>הר שגלשתם מתוכו עשיתיו גל ועד לאוה"ע <sup class="footnote-marker">נה</sup><i class="footnote">ע' משכ"ל אות ב' וג'.
</i>, ואיזה זה, אלו הקרבנות <sup class="footnote-marker">נו</sup><i class="footnote">כמש"כ לעיל אות מ"ח.
</i>, ומה הגלשה גלשתם מתוכו <sup class="footnote-marker">נז</sup><i class="footnote">כמשכ"ל אות מ'.
</i> שניך כעדר הקצובות מלין קצובין כבש אחד בבקר וכבש אחד בין הערבים <sup class="footnote-marker">נח</sup><i class="footnote">עיין משכ"ל אות מ"א.
</i>, שעלו מן הרחצה – שמכפרים על ישראל <sup class="footnote-marker">נט</sup><i class="footnote">כמשכ"ל אות נ"א.
</i>, שכולם מתאימות – דתנן איל קרב בי"א בט"ו <sup class="footnote-marker">ס</sup><i class="footnote">ר"ל בי"א ובט"ו כהנים, ומבואר הסדר במשנה ו" פ"ב דיומא.
</i>, ושכולה אין בהם דתנן הקרבים והסולת והיין בשלשה שלשה, כחוט השני שפתותיך כמו דתנן חוט של סיקרא חוגרו באמצע כדי להבדיל בין דמים העליונים לדמים התחתונים <sup class="footnote-marker">סא</sup><i class="footnote">חוט של סיקרא פירש"י חוט אדום, והיינו כחוט השני.
</i> [מ"ר]

<b>שגלשו מהר גלעד. </b>הר שגלשתם מתוכו עשיתיו גל ועד לאוה"ע <sup class="footnote-marker">סב</sup><i class="footnote">עיין משכ"ל אות ב' וג'.
</i>, ואיזה זה _ אלו סנהדרין <sup class="footnote-marker">סג</sup><i class="footnote">וקרי להם הר על שם הכתוב וקמת ועלית אל המקום וגו', ועיין מש"כ לעיל אות ל"ט וצרף לכאן.
</i>, ומה הגלשה הגלשתם מתוכו <sup class="footnote-marker">סד</sup><i class="footnote">כמשכ"ל אות מ'.
</i> שנייך כעדר הקצובות מלין קצובין אלו מזכין ואלו מחייבין <sup class="footnote-marker">סה</sup><i class="footnote">עיין משכ"ל אות מ"א.
</i>, שעלו מן הרחצה – שמזכין את ישראל <sup class="footnote-marker">סו</sup><i class="footnote">ע"ש הכתוב רחצו הזכו.
</i>, שכולם מתאימות – דתנינן מצאו לו זכות פטרוהו ואם לאו מעבירין דינו למחר <sup class="footnote-marker">סז</sup><i class="footnote">ולמחר מזדווגין זוגות זוגות ונושאין ונותנין בדבר אולי ימצאו לו זכות.
</i>, ושכולה אין בהם – שאין הלכה קוהה בהם <sup class="footnote-marker">סח</sup><i class="footnote">מלשון אם קהה הברזל, ור"ל שהיתה ברורה בפיהם בלי ספק.
</i>, כחוט השני שפתותיך – כגזירת מלך בן גזירת בית דין <sup class="footnote-marker">סט</sup><i class="footnote">ר"ל כגזירת מלך שלבושו שני וארגמן, והכונה שגזירת ב"ד מתקבלת וקיימת כמו גזירת מלך, מבלי הרהור וטענה.
</i>.<br>(שם)

<b>שגלשו מהר גלעד. </b>הר שגלשתם מתוכו עשיתי אותו גל ועד לאוה"ע ואיזה זה – זה ים סוף <sup class="footnote-marker">ע</sup><i class="footnote">כבר פרשנו כ"פ שפי' גלשתם הוא ענין מריטה וחטיפה ע"ל [אות ב'], וגל הוא ענין חורבן והריסה, מלשון גלים נצים, ועד הוא אות וסימן לאוה"ע על השגחת הקב"ה, וכמש"נ שמעו עמים ירגזון, ומפרש את הלשון שערך כמו מעבר ושער שעברו בים כעדר הקצובות, ולהמצרים נעשה קבר וגל, ונקרא הים בשם הר ע"ש שנוזליו נצבו אז כמו הר ונד.
</i>, ומה הגלשה הגלשתם מתוכו <sup class="footnote-marker">עא</sup><i class="footnote">עיין באות הקודם ולעיל אות מ'.
</i> שנייך כעדר הקצובות מלין קצובין ביזת מצרים וביזת הים <sup class="footnote-marker">עב</sup><i class="footnote">עיין מש"כ לעיל אות מ"א, וקרי שיניך לביזה כמו שאוכלים בשינים, וע' ב"ק ג' א'.
</i>, שעלו מן הרחצה – שהשירה מחלה להם <sup class="footnote-marker">עג</sup><i class="footnote">ר"ל ששירת הים ע"י שבאה לקדש השם מחלה להם על עוניתיהם שבמצרים, וזהו שעלו מן הרחצה שהיו כמו מרוחצים וטהורים, ומלשון רחצו הזכו.
</i>, שכולם מתאימות – שהיו כולם מותאמים בין שכינה למלאך, כמש"נ ויסע מלאך האלהים ההולך וגו' <sup class="footnote-marker">עד</sup><i class="footnote">כאן כתיב ההולך לפני מחנה ישראל וילך מאחריהם, ולפניהם הרי כתיב וה' הולך לפניהם יומם.
</i> ושכולה אין בהם – שלא ניזוק אחד מהם. כחוט השני שפתותיך – בשעה שאמרו השירה, ומדברך נאוה – שמראין באצבע ואומרים זה אלי ואנוהו. באותה שעה התחיל משה משבחן כפלח הרמון רקתך, אפי' ריקן שבך מלא מצות כרמון ואין צ"ל מבעד לצמתך על הצנועין והמצומתין שבכם <sup class="footnote-marker">עה</sup><i class="footnote">עיין מש"כ לעיל אות י' במובן צדיקים וצנועים בלשון צמתך.
</i>. כמגדל דוד צוארך, מה שגדל אתכם דוד בספרו – לגוזר ים סוף לגזרים. בנוי לתלפיות – ספר שאמרוהו פיות הרבה <sup class="footnote-marker">עו</sup><i class="footnote">עי' מש"כ לעיל אות י"ב.
</i>, אלף המגן תלוי עליו – כל אותן האלפים ורבבות שעמדו על הים והגנתי עליהם לא הגנתי אלא בזכות אותו שבא לאלף דור <sup class="footnote-marker">עז</sup><i class="footnote">עיין מש"כ לעיל אות י"ג.
</i>, כל שלטי הגבורים – להביא מי שהוא עומד ושולט ומתגבר ביצרו כל דורו נתלה בו, וע"י מי נקרע לכם ים סוף – ע"י שני שדיך – אלו משה ואהרן <sup class="footnote-marker">עח</sup><i class="footnote">טעם כנוי זה למשה ואהרן יתבאר בסמוך פסוק ה'.
</i>.<br>(שם)


Verse 2



Verse 3

<b>כחוט השני וגו'. </b>כחוט השני שפתותיך – זה לשון של זהורית <sup class="footnote-marker">עט</sup><i class="footnote">פי' צמר צבוע אדום קשרו בראש שעיר המשתלח.
</i> ומדברך נאוה – זה שעיר המשתלח <sup class="footnote-marker">פ</sup><i class="footnote">דריש מדברך מלשון מדבר, ע"ש שהשעיר המשתלח נשלח למדבר כנודע, והיה המחזה נאוה מאוד ע"י שלווהו זקני ירושלים וכל הסדר, כמבואר במס' יומא, וזהו מדברך נאוה. וגם י"ל דמפרש ומדברך נאוה מלשון דיבור, ורומז להוידוי שהתודו עליו על חטאות בני ישראל כמבואר בפרשה.
</i>, אמרו ישראל לפני הקב"ה, רבש"ע, אין לנו לשון של זהורית ושעיר המשתלח <sup class="footnote-marker">פא</sup><i class="footnote">שיכפרו עלינו.
</i>, אמר להם, כחוט השני שפתותיך – רחישת פיך חביבה עלי כחוט של זהורית, ומדברך נאוה – מדברתיך יאי <sup class="footnote-marker">פב</sup><i class="footnote">ר"ל דבריך שאתה קוראם בפיך, נאה ומקובל לפני כענין שעיר המשתלח, והוא ע"ד שאמרו [סוף מנחות ק"י א'] כל העוסק בתורת עולה כאלו הקריב עולה, וכן בכל הקרבנות, וכן תורת שעיר המשתלח.
</i>.<br>(שם)

<b>ומדברך נאוה. </b>מדבר שלך נאוה, דא"ר אבא בר כהנא, אע"פ שהוא מדבר חייבין על מחיצתו עכשיו כשם שחייבין על מחיצתו בזמן שהוא בנוי <sup class="footnote-marker">פג</sup><i class="footnote">דריש מדברך על ביהמ"ק ע"ש שהוא עתה תרב ועזוב כמדבר וכמש"כ (ישעיה ס"ד, ט') ציון מדבר היתה, וכ"ז הוא נאה שקדושתו בו כדמפרש, וכשם שהיה בנוי אם היה אדם נכנס בטומאה במחיצתו היה חייב כך עכשיו אף שהוא חרב אם יכנס אדם במקום מחיצתו חייב.
</i>.<br>(שם)

<b>כפלח הרמון רקתך. </b>ת"ר, הרואה רמונים בחלום, אם ע"ה הוא יצפה למצות, שנאמר כפלח הרמון רקתך – אפילו ריקנין שבך מלאים מצות כרמון <sup class="footnote-marker">פד</sup><i class="footnote">גפן כנוי לצדיקים שמקיימים התורה בטעם ובהשכל ודעת כמו יין גפן, ורמון כנוי לעמי הארץ, לפי שהרמון הוא יבש בלי לחלוחית, וכך הע"ה מקיימים התורה בלי כל רגש נפשי.
<br>ועיין במגילה ו' א', דריש בשם העיר רקת שהיא טבריה, ולמה נקרא שמה רקת שאפי' ריקנין שבה מלאים מצות כרמון, ולפי הדרשות שבכאן בלשון זה דקאי על כלל ישראל בכל מקום שהם קשה מאי רבותא דטבריה ואולי ס"ל אותו מ"ד דהלשון רקתך בא לענין דרשה אחרת שבכאן, והיינו לענין הסנהדרין, כבדרשה הבאה.
</i>.<br>(ברכות נ"ז א')

<b>כפלח הרמון רקתך. </b>רבי אבא ורבי אחא, חד אמר, הריקן שבשלש שורות [שבסנהדרין] רצוף תורה כרמון הזה <sup class="footnote-marker">פה</sup><i class="footnote">עי' סנהדרין ל"ז א' דלפני הסנהדרין היו יושבן ג' שורות של ת"ח שלא ממנין הסנהדרין ואמר בזה שאפילו הם שלא היו מסנהדרין היו גדולי תורה.
</i> ואין צ"ל מבעד לצמתך – על היושבין בסנהדרין עצמה <sup class="footnote-marker">פו</sup><i class="footnote">עיין משכ"ל אות י' בבאור המובן תלמידי חכמים בלשון צמתך.
</i>, וחד אמר, הריקן שבסנהדרין רצוף תורה כרמון הזה, ואין צ"ל על יושבין תחת הזית ותחת הגפן והתאנה ועוסקין בדברי תורה <sup class="footnote-marker">פז</sup><i class="footnote">אולי הוא ציור לחכמים הלומדים תורה לא לתכלית המשפט וההוראה כי אם לתכלית הלמוד עצמו, והם הוו חכמים ביותר, יען כי אין להם הטרדה הבאה לסנהדרין לרגלי משמרתם ופקודתם, והם יושבים בשלוה ומנוחה ועוסקים בתורה, וישיבה שלוית כזו מתוארת בישיבת תחת גפן ותאנה ע"פ לשון הפסוק במלכים המצייר שלות ישראל איש תחת גפנו ותחת תאנתו.
</i>.<br>(מ"ר)

<b>כפלח הרמון רקתך. </b>מעשה בחמריה דר' יונתן שהשיב תשובה נצחת לכותי אחד, קרי עליה ר' יונתן, כפלח הרמון רקתך מבעד לצמתך, אפילו ריקנין שבך מלאים תשובות כרמון, ואין צ"ל מבעד הצנועין והמצומתין שבכם <sup class="footnote-marker">פח</sup><i class="footnote">עיין מש"כ לעיל פסוק א' אות י'.
</i>.<br>(מ"ר)


Verse 4

<b>כמגדל דויד צוארך. </b>זה ביהמ"ק, ולמה מדמהו בצואר, שכל הימים שהיה ביהמ"ק בנוי קיים היה צוארן של ישראל פשוט בין אוה"ע <sup class="footnote-marker">פט</sup><i class="footnote">פשוט – הוא ההיפך מלשון וענין נכפף שבסמוך, ור"ל היו ברוח טוב וחירות, והוא כמו הלשון קומה זקופה.
</i>, וכיון שהרב כביכול נכפף צוארן הדא הוא דכתיב ושברתי את גאון עוזכם – זה ביהמ"ק.<br>(שם)

<b>כמגדל דויד צוארך. </b>זה ביהמ"ק, ולמה מדמהו בצואר, מה צואר זה נתון בגבהו של אדם כך ביהמ"ק נתון בגבהו של עולם <sup class="footnote-marker">צ</sup><i class="footnote">ואע"פ שהראש עוד גבוה מהצואר, אך כפי המתבאר בזבחים נ"ד ב' יש עוד מקום גבוה מביהמ"ק, ולכן אי אפשר לציירו להראש שאין גבוה ממנו.
</i>, ומה צואר זה רוב תכשיטין תלוין בו, כך כהונה מביהמ"ק ולויה מביהמ"ק <sup class="footnote-marker">צא</sup><i class="footnote">ר"ל שם היו נכרים ומצויינים הכהנים בעבודתן ולוים בדוכנם.
</i>, ומה צואר זה אם נוטל אין לאדם חיים, כך משחרב ביהמ"ק אין חיים לשונאי ישראל <sup class="footnote-marker">צב</sup><i class="footnote">לישנא מעליא נקט, כנהוג בכ"מ.
</i>.<br>(שם)

<b>בנוי לתלפיות. </b>זה ביהמ"ק, ומהו תלפיות – תל שכל פיות פונים אליו <sup class="footnote-marker">צג</sup><i class="footnote">דקיי"ל היה עומד בחו"ל יכוין את לבו כנגד א"י, היה עומד בא"י יכוין את לבו כנגד ירושלים, בירושלים – יכוין כנגד ביהמ"ק, ונמצא שכולם מתכונים ומצמצמים להתפלל כנגד ביהמ"ק. ובמ"ר מתבאר עוד כונה בלשון כל פיות פונים אליו, כל המתפללים, כלומר בכל מיני התפלות מזכירים את ירושלים, בברכות ק"ש אומרים הפורס סוכת שלום וגו' ועל ירושלים, בתפלה בונה ירושלים ובברהמ"ז בונה ירושלים, ותכלית בנין ירושלם הוא המקדש.
</i>.<br>(ברכות ל' א')

<b>בנוי לתלפיות. </b>זה ביהמ"ק, ומהו תלפיות – טטרגונין <sup class="footnote-marker">צד</sup><i class="footnote">בעל ארבע זויות, מרובע, שכך היה שטת בנינו, הר הבית ועזרה וההיכל ולפני ולפנים.
</i>, חייא בר בון אמר, יופי היה ונעשה תל <sup class="footnote-marker">צה</sup><i class="footnote">דריש תל פיות כמו תל יפות בהפוך אותיות כמו כבש כשב שמלה שלמה, נאקה אנקה, זועה זעוה, עולה עלוה, לשון עלגים נלעג לשון, ובשבת פ"ה א' דריש חורי הארץ כמו ריח הארץ וביומא ע"ה ב' אל תקרא וישטחו אלא וישחטו, ובקה"ר ר"פ ח' דריש פשר דבר כמו פרש [פירוש] דבר, וביבמות ט"ז ב' כתב מהרש"א דדריש שם ידו פרש צר כמו שרף, ועוד כהנה. ובא לרמז שעתיד ביהמ"ק להחרב ולהעשות תל, ושוב יתיפה מחדש.
</i>, אמר הקב"ה, אני הוא שעשיתיו לתל בעוה"ז, אני הוא שעתיד לעשותו יפה לעוה"ב.<br>(מ"ר)

<b>אלף המגן. </b>אמר ר' ברכיה, אמר הקב"ה, אלף דור קפלתי והבאתי אותו המגן שהיה תאות לבכם <sup class="footnote-marker">צו</sup><i class="footnote">מוסב על אברהם דכתיב בי' אנכי מגן לך, ודריש המלה תלוי בנוטריקון היה תאות לבכם, או מפרש תלוי עליו במובן תקוה כמו ועמו תלואים למשובתי (הושע ו', ז'), וענין קפול האלף דור אולי מכוין למ"ש במ"ר ס"פ בראשית (פ' כ"ח) אלף דורות עלו במחשבה להבראות ונמוחו וכו', והכונה כאן כי עלו במחשבה לברוא אלף דורות עד אברהם וכמש"כ דבר צוה לאלף דור, וקאי על המילה שצוה לו, אך מפני התאוה לאברהם הקדימו לבא קודם האלף דורות.
</i>.<br>(שם)

<b>אלף המגן וגו'. </b>ר' יצחק אומר, אמר אברהם לפני הקב"ה, רבש"ע, לי נעשית מגן <sup class="footnote-marker">צז</sup><i class="footnote">כמש"נ אנכי מגן לך, מגן אברהם.
</i> ולבני אין אתה נעשה מגן, אמר ליה הקב"ה, לך הייתי מגן אחד, שנאמר אנכי מגן לך, אבל לבניך אני נעשה מגינים הרבה <sup class="footnote-marker">צח</sup><i class="footnote">ר"ל בהרבה זמנים ומקרים.
</i>, הדא הוא דכתיב אלף המגן תלוי עליו כל שלטי הגבורים – זו כהונה ומלכות <sup class="footnote-marker">צט</sup><i class="footnote">אשר המה כח השלטון והגבורה בישראל.
</i>.<br>(שם)


Verse 5

<b>שני שדיך. </b>אלו משה ואהרן, מה השדים הללו הודה והדרה, נויה, כבודה ושבחה של אשה, כך משה ואהרן הודן והדרן, נוין וכבודן ושבחן של ישראל, ומה השדים הללו כל מה שהאשה אוכלת התנוק אוכל ויונק מהן, כך כל תורה שלמד משה רבינו למדה לאהרן, הדא הוא דכתיב (פ' שמות) ויגד משה לאהרן את כל דברי ה", ומה השדים הללו אין אחד מהם גדול מחבירו, כך משה ואהרן לא זה גדול מזה ולא זה גדול מזה בתורה, הדא הוא דכתיב (פ' וארא) תא משה ואהרן הוא אהרן ומשה <sup class="footnote-marker">ק</sup><i class="footnote">ר"ל פעם הקדים משה לאהרן ופעם אהרן למשה ללמד ששקולים הם, ועיין מש"כ בתורה תמימה במקומו בפ' וארא.
</i>.<br>(מ"ר)

<b>תאומי צביה. </b>ר' לוי אמר, מה התאומים הללו כיון שפורש אחד מהן מדדי אמן דדן נסתם <sup class="footnote-marker">קא</sup><i class="footnote">ר"ל כיון שאחד פוסק מלינק פוסק גם השני וכשפוסקים מלינק אז גם החלב פוסק.
</i>, כך כתיב (זכריה י״א:ח׳) ואכחיד את שלשת הרועים בירח אחד <sup class="footnote-marker">קב</sup><i class="footnote">מוסב על משה ואהרן ומרים וכמש"כ (מיכה ו׳:ד׳) ואשלח לפניך את משה אהרן ומרים, ור"ל ואשלח לפניך שלשת רעים אלו.
</i>, והלא לא מתו אלא בשנה אחת, אלא בירח אחד נגזרה גזירה על שלשתן.<br>(שם)


Verse 6

<b>עד שיפוח היום. </b>עיין לעיל פרשה ב' פסוק י"ז .

<b>אל הר המור. </b>בשעה שמל אברהם אבינו את עצמו ובני ביתו, ויש אומרים בשעה שמל יהושע את ישראל, עשה ערלותיהן גבעה וזרחה עליהן החמה והתליעו ועלה ריחן לפני הקב"ה כריח קטורת הסמים וכריח קומץ של לבונה שעל גבי אישים, ואמר הקב"ה, לכשיבאו בניהם של אלו לידי עבירות אני נזכר להם ריח זה ומתמלא עליהם רחמים והופך להם מדת הדין לרחמים, הדא הוא דכתיב אלך לי אל הר המור ואל גבעת הלבונה <sup class="footnote-marker">קג</sup><i class="footnote">ודריש עד שיפוח היום רמז לזריחת החמה, דהיינו עד שיפוח החמה בחמימותה, וטעם הענין ועלה ריחן לפני וכו', הכונה דלפי ששפכו דמם ונתנו בשרם להיות רמה ותולעה בחייהם, והרי זה חשוב כקרבן גדול ולכן עלה ריחן לפני כריח מבחר הקרבנות, והלשון אלך לי אל הר המור ואל גבעת הלבונה, דריש ברמז מקום שנעשה הר מהערלות שחביב עלי כמור שהוא ראש לכל סממני הקטורת, ואל מקום שנעשה גבעה מהערלות שחביב עלי כקומץ הלבונה שנעשה כמין גבעה והר.
</i>.<br>(שם)

<b>אל הר המור. </b>אל הר המור זה אברהם שהוא ראש לכל הצדיקים, ואל גבעת הלבונה זה יצחק שנתקרב בקומץ לבונה על גבי המזבח <sup class="footnote-marker">קד</sup><i class="footnote">ר"ל אברהם הוא ראש לכל הצדיקים כמו המור שהוא ראש לכל סממני הקטורת, ויצחק נקרב כקומץ שהוא כמו גבעה, והוא עולה לאישים על כל לבונתה אזכרה לה', וכן יצחק חשוב כאלו עלה כליל לאישים לזכרון לפני ה' תמיד.
</i>.<br>(שם)


Verse 7

<b>כולך יפה רעיתי. </b>זה יעקב אבינו שהיתה מטתו שלמה ולא נמצא בה פסול <sup class="footnote-marker">קה</sup><i class="footnote">ר"ל לא כמו אברהם שיצא ממנו ישמעאל ולא כמו יצחק שיצא ממנו עשו, אבל תולדותיו של יעקב כולה יפה.
</i>.<br>(מ"ר)

<b>כולך יפה רעיתי. </b>תנא רשב"י, בשעה שעמדו ישראל לפני הר סיני ואמרו כל אשר דבר ה' נעשה ונשמע <sup class="footnote-marker">קו</sup><i class="footnote">בשעת מתן תורה אמרו ישראל רק נעשה לבד, והפסיק נעשה ונשמע כתיב ס"פ משפטים, ואם אין כאן ט"ס ויתור לשון ונשמע צ"ל כמש"כ רש"י ס"פ משפטים דהפסוק נעשה ונשמע אע"פ שהוא כתוב ס"פ משפטים אך נאמר הוא בשעת מת"ת, יעו"ש, ומש"כ לעיל פסוק א' אות ו'.
</i> באותה שעה לא היו בהם לא זבים ולא מצורעים ולא חגרין ולא סומין ולא אלמין ולא חרשין ולא שוטין ולא שממין <sup class="footnote-marker">קז</sup><i class="footnote">ר"ל שעממין, משוגעים ומבולבלים, והוא מלשון הכתוב (קהלת ז׳:ט״ז) למה תשומם.
</i> ולא טפשין ולא חלוקי לב <sup class="footnote-marker">קח</sup><i class="footnote">בין איש לרעהו בענין קבלת התורה, שכולם הסכימו לזה בלב אחד, ויתכן דסמיך לכלול זה בין המומין, משום דלפי אותו הזמן והמקום היה נחשב חסרון מחלוקי לב כמום.
</i> ועל אותה שעה נאמר כולך יפה רעיתי <sup class="footnote-marker">קט</sup><i class="footnote">וע' מש"כ בענין זה בתורה תמימה פ' תזריע ריש פרשה נגעים.
</i>.<br>(שם)

<b>כולך יפה רעיתי. </b>תניא, מה ראה הכתוב ליחס בספר שמות ראובן שמעון לוי אצל משה ואהרן <sup class="footnote-marker">קי</sup><i class="footnote">בפרשה וארא (ו' י"ד) בתולדות משה ואהרן הקדים יחס ראובן ושמעון, אלה ראשי בית אבותם בני ראובן וגו' ובני שמעון וגו', ואלה שמות בני לוי וגו' ותלד לו את אהרן ואת משה ומכיון שהגיע להם פסק מלמנות שאר השבטים.
</i>, לפי שקבלו תוכחת אביהם, ולכך נאמר כולך יפה רעיתי <sup class="footnote-marker">קיא</sup><i class="footnote">ר"ל אע"פ שקנטרם ודבר אתם קשות, כמבואר בפ' ויחי, אעפ"כ קבלו את הדברים באהבה וכבוד ולא הרהרו אחריו.
</i>.<br>(שם)

<b>כולך יפה רעיתי. </b>כתיב (זכריה ד') ראיתי והנה מנורת זהב כולה וגולה על ראשה ושנים זיתים עליה, אמר הקב"ה, הואיל וכך, כולך יפה רעיתי ומום אין בך <sup class="footnote-marker">קיב</sup><i class="footnote">כי ענין מראה מנורה זו היא משל אל ישראל ופרנסיו, ותחת אשר יחזקאל בשעתו אמר (יחזקאל כ"ב) היו לי בית ישראל לסיג כולם נחושת ובדיל וברזל ועופרת וגו', אמר זכריה שהיא כולה זהב טהור, וזהו משל לישראל, ועל זה אמר הקב"ה כולך יפה רעיתי ומום אין בך.
</i>.<br>(שם)

<b>ומום אין בך. </b>אין בודקין ביוחסין מסנהדרין ומעלה <sup class="footnote-marker">קיג</sup><i class="footnote">ר"ל מי שיושב בסנהדרין שוב א"צ לבודקו אם הוא מיחוסי משפחה הכשרים לכהונה, יען דקודם שמנוהו בסנהדרין כבר בדקוהו.
</i>, מאי טעמא, דתנא רב יוסף, כשם שבית דין מנוקין בצדק כך מנוקין מכל מום, מאי קרא, כולך יפה רעיתי ומום אין בך <sup class="footnote-marker">קיד</sup><i class="footnote">וליכא למימר דאיירי במום ממש, יען דזה נפקא לן מפסוק אחר, עיין לפנינו בתורה תמימה פרשה יתרו בפסוק ונשאו אתך.
</i>.<br>(קדושין ע"ו ב')


Verse 8

<b>אתי מלבנון. </b>א"ר לוי, לא היה צריך קרא לומר אלא אתי ללבנון, ולמה הוא אומר מלבנון, אלא מתחלה הוא נוער מביהמ"ק ואח"כ הוא פורע מאוה"ע <sup class="footnote-marker">קטו</sup><i class="footnote">לבנון הוא ביהמ"ק כמש"כ (ר"פ ואתחנן) הארץ הטוב הזה והלבנון, [ועיי"ש לפנינו בתו"ת] והיה צ"ל ללבנון, אלא בא לרמז שמקודם יתנער הקב"ה כביבול מחורבן ביהמ"ק כמש"כ התנערי מעפר קומי שבי ירושלים (ישעיהו נ״ב:ב׳), והיינו שיבנה אותו מחדש, ומשם יפרע מאוה"ע, והיינו מלבנון, ממקום המקדש.
</i>.<br>(מ"ר)

<b>אתי מלבנון כלה. </b>תמן תנינן, נותנין לבתולה שנים עשר חודש משתבעה הבעל לפרנס את עצמה, ובאחשורוש הוא אומר ששה חדשים בשמן המור, אמר הקב"ה, אני לא עשיתי כן, אלא עד שאתם עוסקין בטיט ולבנים קפצתי וגאלתי אתכם, הדא הוא דכתיב אתי מלבנון כלה <sup class="footnote-marker">קטז</sup><i class="footnote">ודריש מלבנון כמו מלבנים, כלומר עד שאתם עוסקין בטיט ובלבנים מיד לקחתי אתכם לי.
</i>.<br>(מ"ר)

<b>אתי מלבנון כלה. </b>א"ר שמואל בר נחמני, בעשרה מקומות נקראו ישראל כלה, שש בשיר השירים, אתי מלבנון כלה, לבבתני אחותי כלה, מה יפו דודיך אחותי כלה,

<b>נפת תטופנה שפתותיך כלה. </b>גן נעול אחותי כלה, באתי לגני אחותי כלה, וארבעה בנביאים, קול חתן וקול כלה (ירמיהו ל״ג:י״א) <sup class="footnote-marker">קיז</sup><i class="footnote">ומה דלא חשיב עוד לשונות כאלה בירמיה ז' ל"ד, ט"ז י'. כ"ה י', צ"ל משום דענינם הם לרעה, שישבית ה' שמחת חתן וכלה, ובילקוט גריס תחת הפסוק קול חתן וקול כלה דחשיב כאן – את הפסוק דירמיה ב' ל"ב התשכח כלה קשוריה ועמי שכחוני ואותה גירסא מסתבר יען דפסוק זה שלפנינו כאן לא איירי ביחס הקב"ה לישראל אלא רק שישמע בערי יהודה קול חתן וקול כלה. משא"כ אותו הפסוק דאיירי ביחס זה.
</i> וככלה תעדה כליה (ישעיהו ס״א:י׳) ותקשרים ככלה (שם מ"ט) ומשוש חתן על כלה (שם ס"ב) וכנגדן לבש הקב"ה עשרה לבושין, גאות לבש, לבש ה' עוז התאזר <sup class="footnote-marker">קיח</sup><i class="footnote">ומפרש דהשם עוז מוסב למעלה ולמטה, לבש ה' עוז, עוז התאזר.
</i> (תהילים צ״ג:א׳), וילבש צדקה, וילבש בגדי נקם, תלבושת, ויעט כמעיל קנאה (ישעיהו נ״ט:י״ז), הדור בלבושו, אדום ללבושיך (שם ס"ג) הוד והדר לבשת (תהילים ק״ד:א׳), [וכל כך למה], כדי להפרע מאוה"ע שבטלו מישראל עשרת הדברות שהיו מצטצמים עליהם ככלה <sup class="footnote-marker">קיט</sup><i class="footnote">כלומר מקשרין ומחברין.
</i>.<br>(שם)

<b>אתי מלבנון תבאי. </b>אמר הקב"ה לישראל, כשגליתם לבבל עמכם הייתי שנאמר (ישעיהו מ״ג:י״ד) למענכם שלחתי בבלה, לכשתחזרו לבית הבחירה בקרוב אני עמכם, הדא הוא דכתיב אתי מלבנון תבאי <sup class="footnote-marker">קכ</sup><i class="footnote">הוא ע"פ הדרשה המובאה לפנינו בתו"ת פ' ויגש על הפסוק אנכי ארד עמך מצרימה ואנכי אעלך גם עלה, מלמד שכשירדו ישראל למצרים ירדה שכינה עמהם, וכן כשעלו עלתה שכינה עמהם, וע' מש"כ שם ובמגילה כ"ט א'.
</i>.<br>(שם)

<b>תשורי מראש אמנה. </b>א"ר יוסטא בר שונם, לכשיגיעו הגליות לטורי אמנה הן עתידות לומר שירה, מה טעם – תשורי מראש אמנה <sup class="footnote-marker">קכא</sup><i class="footnote">תרגום יונתן הר ההר (פ' חקת) טוורוס אומנוס. והוא הגבול מא"י, ומשיגיעו בני הגלות להתם יחלו לומר שירה על שהגיעו לא"י.
</i>.<br>(ירושלמי שביעית פ"ו סוף הלכה א')

<b>תשורי מראש אמנה. </b>אין לשון תשורי אלא לשון קרבן, עתידין אוה"ע להביא תשורות למלך המשיח, ובאיזה זכות – בזכות אבנה שהאמין אברהם כמש"נ והאמין בה', ובזכות אמנה שהאמינו ישראל במצרים, כמש"כ ויאמן העם.<br>(שם)

<b>מראש שניר. </b>זה יצחק, מה שניר זה אינו מקבל זריעה אלא פעם אחת כך לא נתנסה יצחק אלא פעם אחת <sup class="footnote-marker">קכב</sup><i class="footnote">בענין העקדה, ולא כמו אברהם שנתנסה בעשר נסיונות, ושניר הוא מין הר כזה שאי אפשר לחרוש עליו כי אם פעם אחת, וטעם הדבר שלא היה צריך יצחק להרבה נסיונות כמו אברהם, י"ל משום דאברהם היה הראשון שהחל לפרסם שם ה' כמבואר בתורה ובאגדות היה צריך לכמה וכמה מקרים ונסיונות עד שיתפרסם היטב התכלית הנרצה לו בזה, אהבת ה' ויחודו, משא"כ יצחק כבר היה מוחזק באמונת אבות לא היה צריך לרבוי נסיונות. והנה יש בענין אגדה זו נוסחאות שונות וכולן מכוונות לכונה אחת.
</i>.<br>(שם)

<b>וחרמון. </b>זה יעקב, מה חרמון זה כל טובו נתן בזוטו <sup class="footnote-marker">קכג</sup><i class="footnote">כלומר בתחתיתו, שהר חרמון הוא הר הטל, כמ"ש כטל חרמון וגו'.
</i> כך כהונה מיעקב, לויה מיעקב ומלכות מיעקב <sup class="footnote-marker">קכד</sup><i class="footnote">שהוא זוטא ואחרון באבות.
</i>.<br>(שם)

<b>ממענות אריות. </b>זה סיחן ועוג, [דבר אחר ממענות אריות – זו גלות בבל ומדי, מהררי נמרים – זו אדום ] <sup class="footnote-marker">קכה</sup><i class="footnote">מה שבמוסגר העתקנו מש"ר פ' כ"ג.
</i>.<br>(מ"ר)

<b>מהררי נמרים. </b>אלו הכנענים, מה הנמר הזה חצוף כך הכנענים חצופים, הדא הוא דכתיב (יהושע ח׳:י״ז) ולא נשאר איש בעי אשר לא רדפו אחר ישראל.<br>(שם)


Verse 9

<b>לבבתני. </b>אמר הקב"ה, לב אחד היה לכם במצרים ונתתם לי שני לבבות – בדם הפסח ובדם המילה <sup class="footnote-marker">קכו</sup><i class="footnote">דריש לבבתני מלשון שני לבבות [וכמ"ש בב"ב י"ב ב' קודם שאכל אדם יש לו שני לבבות שנאמר ואיש נבוב ילבב], וכן דרשינן בכל לבבך – בשני יצריך, ור"ל במצרים היה להם לב אחד – כולו לרעה, כנודע שהיו שקועים שם בעבודה זרה. ואח"כ נצטרף להם גם יצר טוב בקיום מצות פסח ומילה, ונסמך על האגדות שקודם שיצאו ממצרים מלו עצמן, וזו היא גם כונת הדרשות הבאות. והנה דרשה זו והבאות אחריה כנראה בפנים המדרש מקוטעות ומשובשות הן, והעתקנו כפי הנאות לענין.
</i>.<br>(שם)

<b>לבבתני. </b>אמר הקב"ה, לב אחד היה לכם בים ונתתם לי שני לבבות – שעמדתם על הר סיני והקדמתם נעשה לנשמע <sup class="footnote-marker">קכז</sup><i class="footnote">עיין באות הקודם, והלב אחד שהיה להם בים הכונה עפ"י הכתוב בתהלים וימרו על ים בים סוף.
</i>.<br>(שם)

<b>לבבתני. </b>אמר הקב"ה, לב אחד היה לכם במרגלים ונתתם לי שני לבבות – ביהושע וכלב <sup class="footnote-marker">קכח</sup><i class="footnote">יתכן דמתחלה גם יהושע היה לבו שוה למרגלים לרעה, לולא ברכת משה, וכן כלב לולא נשתטח על קברי אבות בחברון, כנודע בדרשה ויבא עד חברון, ומדהוצרכו לברכה ולתפלה, ש"מ שזולת זה היו שוים לכולם.
</i>.<br>(שם)

<b>לבבתני וגו'. </b>א"ר שמואל בר נחמני א"ר יונתן, מאי דכתיב לבבתני אחותי כלה לבבתני באחת מעיניך, בתחלה באחת מעיניך ולבסוף בשתי עיניך <sup class="footnote-marker">קכט</sup><i class="footnote">ר"ל בתחלה כשקבלו התורה נתקרבו להקב"ה בעין אחת ולבסוף נתקרבו בשתי עינים, שאמרו נעשה ונשמע, דהיינו התקרבות מלאה ושלמה כאדם המביט במלא עיניו, שהרי סמכו עליו בכל עד שהקדימו נעשה לנשמע, ועיין לקמן פרשה ה' פסוק ב' בדרשה תמתי בבאור אות י"ג, ומפרש לבבתני מלשון התקרבות נלהבה.
</i>.<br>(שבת פ"ח א')

<b>לבבתני באחד מעיניך. </b>אמר הקב"ה, לב אחד היה לכם במדבר ונתתם לי שני לבבות, באחת מעיניך – בהקמת המשכן <sup class="footnote-marker">קל</sup><i class="footnote">ע' מש"כ לעיל אות קכ"ו.
</i>.<br>(שם)

<b>לבבתני באחד מעיניך. </b>אמר הקב"ה, לב אחד היה לכם בשטים ונתתם לי שני לבבות, באחת מעיניך – בפינחס, שנאמר (תהילים ק״ו:ל׳) ויעמוד פנחס ויפלל <sup class="footnote-marker">קלא</sup><i class="footnote">ר"ל בשטים היה לכם לכולכם לב אחד לרעה כמ"ש ויחל העם לזנות וגו', ועם תפלת פינחס נדמה לי כאלו נחלקה לבבכם גם ליצר טוב, שהועילה תפלתו ושכך כעסו.
</i>.<br>(שם)

<b>באחד מעיניך. </b>[מכאן לנשים צנועות שדרכן לגלות עין אחת] <sup class="footnote-marker">קלב</sup><i class="footnote">לפנים בעת שהיו נוהגות הנשים ללכת עטופות היו מגלות רק עין אחת כדי לראות מהלכן, ומכאן רמז שמנהג כזה הוא מנהג כשר וצנוע, שהרי כן משבחה הכתוב שלבבתו בעין אחת.
</i>.<br>(ירושלמי שבת פ"ח ה"ג)

<b>באחד ענק מצורניך. </b>זה משה המיוחד והגבור והמעולה שבשבטיך <sup class="footnote-marker">קלג</sup><i class="footnote">שלשת תוארים אלו מתיחסים ביחוד למשה, שהוא היה יחיד בנביאים כמש"כ ולא קם נביא עוד בישראל כמשה, וגם היה גבור כמ"ש אין הקב"ה משרה שכינתו אלא על גבור וילפו ממשה, [ע' לפנינו בתו"ת פ' פקודי בפ' ויפרש את האהל על המשכן], וגם היה ממעולה שבשבטים ששבט לוי היה מעודו מיוחד לה' שלא השתתפו בעגל וכתיב בהם מי לה' אלי ויאספו אליו כל בני לוי, וגם כתיב בהו יורו משפטיך ליעקב, וכל אלה התוארים מכוונים בהלשונות באחד ענק מצורניך, באחד – אחד מיוחד, [וכמ"ש במגילה כ"ח א' מאי אחד – מיוחד], ענק – גבור, מצורניך, הפאר והמעלה, כי עיקר יופיו של אדם תלוי בצואר, כמבואר לעיל בפ' ד'.
</i> [מ"ר]


Verse 10

<b>וריח שמניך. </b>א"ר שמואל בר נחמני, מה שמן זה חלק ע"י שאתה מפטמו אתה מריח בו כמה ריחות, כך הפסוק הזה אתה דורשו ומוצא בו כמה טעמים <sup class="footnote-marker">קלד</sup><i class="footnote">כי השמן בעצמו חלק ופשוט בלי כל טעם וריח, ורק כשמפטמין אותו בבשמים אז ריחו נודף יותר מאשר הבשמים עצמן, כך הוא הפסוק כשהוא לעצמו בתורה שבכתב אינו מובן טעמו, ורק אם יבארוהו בתורה שבעל פה אז יוטעם הפסוק בטעם מוטעם ומתקבל.
</i>.<br>(מ"ר)


Verse 11

<b>תטפנה. </b>א"ר חלבו, כשם שעמדו לישראל ששים רבוא של נביאים כך עמדו להם ששים רבוא של נביאות, ובא שלמה ופרסמן נופת תטופנה וגו' <sup class="footnote-marker">קלה</sup><i class="footnote">מפרש תטופנה מלשון נבואה, דכן מצינו לשון זה מתיחס לנבואה כמו (מיכה ב' ו') אל תטפו יטיפון לא יטיפו, וכן והיה מטיף העם הזה וגו' (שם שם י"א) והלשון ששים רבוא אולי דרך גוזמא תפס, וכמש"כ הרשב"ם בפסחים קי"ז א'.
</i>.<br>(שם)

<b>שפתותיך כלה. </b>מה כלה זו מתקשטת בכ"ד קשוטין ואם חיסר אחד מהן אינה כלום <sup class="footnote-marker">קלו</sup><i class="footnote">הכ"ד קישוטין נזכרים בתחלת ספר ישעיה, העכסים והשביסים וגו', והלשון אינה כלום יש לפרש עפ"י מ"ש בב"ב ס' ב' דגם בזה"ז עושה אשה כל תכשיטיה ומשיירת דבר מועט זכר לחורבן, וזה הוא בנשואה, אבל הכלה אינה משיירה אפי' דבר מועט, וזה הוא באור הלשון אינה כלום. ובזה יתבאר מ"ש שם עה"פ אם לא אעלה את ירושלם על ראש שמחתי זה הוא אפר מקלה שבראש חתנים, והנה לא אמרו כזה גם על הכלה, יען מפני שהכלה אנה משיירה מתכשיטיה אפי' דבר מועט.
</i> כך ת"ח צריך שיהיה רגיל בכ"ד ספרים ואם חיסר אחד מהם אינו כלום <sup class="footnote-marker">קלו</sup><i class="footnote">יש לפרש הכונה ע"פ מ"ד בפסיקתא רבתי פ"ג עה"פ דקהלת י"ב דברי חכמים כדרבונות וכמשמרות נטועים כתיב כמשמרות וקרינן כמסמרות מה משמרות כהונה כ"ד אף ספרי תורה כ"ד, ובארנו שם הכונה, דאי אפשר לחכם לקבוע מסמרות כלומר להחליט דבר בענין מעניני התורה אלא מי שהוא בקי בכ"ד כתבי הקודש, וזוהי הכונה כאן.
</i> ומה כלה זו צנועה כך ת"ח צריך שיהא צנוע, ומה כלה זו יושבת בפוריא ואומרת ראו שאני טהורה <sup class="footnote-marker">קלז</sup><i class="footnote">יש לפרש הכונה עפ"י מ"ש בכתובות י' ב' מאי פוריא שפרין ורבין עליה, ומבואר בספרי ראשונים מנהג קדמונים לברר תומת כבודה של הכלה לפני השושבינים, ועי' כתובות י"ב א', וזו היא כונת של לשון זה מה כלה זו יושבת בפוריא ואומרת ראו שאני טהורה, ונקט לשון נקיה וקצרה.
</i>, כך ת"ח צריך שלא יהיה בו דבר של דופי.<br>(שם)

<b>שפתותיך כלה. </b>ר' יוחנן אמר, כל מי שאומר דברי תורה ברבים ואינם ערבים על שומעיהם ככלה זו שעריבה על בני אדם בחופתה<sup class="footnote-marker">קלח</sup><i class="footnote">יתכן דרומז למ"ש בכתובות י"ז א' בחיוב ההלל להכלה שצ"ל כלה נאה וחסודה.
</i> נוח לו שלא אמרן, וריש לקיש אמר, ככלה זו שעריבה על בעלה בשעת חופתה.<br>(שם)

<b>דבש וחלב וגו'. </b>ר' יוסי אומר, כל מי שאומר ד"ת ברבים ואינם ערבים על שומעיהם כדבש זה שבא מצוף נוח לו שלא אמרן <sup class="footnote-marker">קלט</sup><i class="footnote">דבש הבא מצוף כלומר בעוד שהדבש בחלתו, שאז מתקו חזקה וערבה.
</i>, ורבנן אמרי כדבש וחלב המעורבין זב"ז.<br>(שם)

<b>דבש וחלב וגו'. </b>א"ר ברכיה, והלא אין משקה סורח יותר ממשקה שתחת הלשון <sup class="footnote-marker">קמ</sup><i class="footnote">שכל משקה שהיא בפה ותחת הלשון אם פולטים אותה היא מאוסה מאוד.
</i> ואת אמרת דבש וחלב תחת לשונך אלא אם הלכות קהות דבש וחלב, הלכות המאוששות, על אחת כמה וכמה <sup class="footnote-marker">קמא</sup><i class="footnote">ר"ל ומה אם הלכות קהות [כלומר שאינם מתוקים וברורים מלשון קהה הברזל] דומים לך כדבש וחלב מפני חביבות התורה בכלל, כש"כ להלכות ברורות וקבועות, ומאוששות הוא מלשון כי השתות יהרסון, מענין יסוד.
</i>.<br>(שם)

<b>תחת לשונך. </b>אמרו ליה סבי דפומבדיתא לרב יוסף, לגמר לן מר במעשה מרכבה, א"ל, תנינא בהו דבש וחלב תחת לשונך, דברים המתוקים מדבש וחלב יהיו תחת לשונך <sup class="footnote-marker">קמב</sup><i class="footnote">לכאורה צ"ע הא במשנה חגיגה י"א ב' קיי"ל דליחיד חכם ומבין מדעתו מותר ללמד במעשה מרכבה, ובסנהדרין י"ז ב' מבואר דסבי דפומבדיתא הם רב יהודה ורב עינא, והם הלא היו חכמים ראויים לזה, וא"כ למה לא רצה ללמדם, וצ"ל שבקשו ללמד להם ביחד, וזה אסור אפילו לחכמים.
</i>.<br>(חגיגה י"ג א')

<b>וריח שלמותיך וגו'. </b>[הדא נאמר ביעקב אבינו בשעה שנכנס אל יצחק בבגדי עשו דכתיב ביה] וירח את ריח בגדיו ויאמר ראה ריח בני כריח שדה אשר ברכו ה', והלא אין ריח רע יותר משטף של עזים, אלא כיון שנכנס נכנס עמו גן עדן <sup class="footnote-marker">קמג</sup><i class="footnote">ע' מש"כ בתו"ת בפסוק המובא כאן.
</i>.<br>(מ"ר)

<b>וריח שלמותיך וגו'. </b>שאל ר' אליעזר ב"ר שמעון את ר' שמעון ב"ר יוסי, [כתיב שמלתך לא בלתה מעליך וגו' זה ארבעים שנה] וכי לא היו עושין ריח רע מזיעת הגוף, אמר ליה, מתגעגעין היו בעשב הבאר <sup class="footnote-marker">קמד</sup><i class="footnote">ר"ל מתאפרים ומתפלשים בעשבים שהיה מגדל להם הבאר כמבואר בבמד"ר פרשה י"ט, והיו העשבים בולעים הזיעה והזוהמא ופולטים ריח טוב וכדמפרש.
</i> הדא הוא דכתיב בנאות דשא ירביצני, והיה ריחן נודף מסוף העולם ועד סופו ובא שלמה ופירש וריח שלמותיך כריח לבנון.<br>(שם)


Verse 12

<b>גן נעול וגו'. </b>א"ר פנחס, גן נעול אלו הבתולות, גל נעול אלו הבעולות, מעין חתום אלו הזכרים <sup class="footnote-marker">קמה</sup><i class="footnote">יש גירסא גן נעול אלו הבעולות גל נעול אלו הבתולות, ונראה עיקר גירסא זו, יען דגן הוא זה שכבר נחרש ונזרע בו, משא"כ גל הוא שלא עבר בו אדם עדיין, וגם הגירסא מעין חתום אלו הזכרים קשה טובא דהא אדות זכרים לא איירי כלל כאן, וכן משמע מברכת בתולים דקאי לשון זה אנקבות בתולות, דזה נוסח הברכה לבל ישלט זר במעין חתום. אכן הנה דרשה זו הובאה במ"ר בס"פ בלק לראיה שעד סרחונם של ישראל בשטים לא היו פרוצים בזנות, ומזה משמע דאמנם מפרש המדרש לשון זה אזכרים, ועיי"ש עוד וצ"ע.
</i>.<br>(שם)

<b>גן נעול וגו'. </b>לפי שהיו האומות מליזין על ישראל במצרים והיו אומרים אם בעבודה הם מכריחין אותם כש"כ בגופן ובנשותיהם לפיכך העיד הקב"ה גן נעול אחותי כלה גל נעול מעין חתום.<br>(שם)

<b>גן נעול וגו'. </b>א"ר פנחס, כדאי זכות זה שהיו ישראל גדורים בערוה במצרים שבשבילה יגאלו, דכתיב גן נעול אחותי כלה וכתיב בתריה שלחיך פרדס רמונים <sup class="footnote-marker">קמו</sup><i class="footnote">ר"ל אלה שנשתלחו ממצרים הם דומים לפרדס רמונים שמפני יקרתו הוא נעול וסגור מכל צד, והיתה זה סבה לשלוחם.
</i>.<br>(שם)

<b>גן נעול וגו'. </b>תני בשם ר' נתן, גן נעול גל נעול שתי פעמים למה, אלא ב' ביאות לאשה, כדרכה ושלא כדרכה<sup class="footnote-marker">קמז</sup><i class="footnote">ר"ל שהיו הנשים במצרים טהורות מכל צד טומאה שהיא, ואפילו מטומאה שלא כדרכה.
</i>.<br>(שם)

<b>מעין חתום. </b>כתיב (פ' בהעלותך) זכרנו את הדגה אשר נאכל במצרים חנם, רב ושמואל, חד אמר דגה ממש, וח"א דגה – עריות <sup class="footnote-marker">קמח</sup><i class="footnote">ר"ל שהתאוננו על שנאסר להם קרובות, ומפרש דגה מלשון וידגו לרוב, ומדייק זה מלשון חנם, דעריות של קרובים ישיגו בחנם לא כמו רחוקות, ומאן דאמר דגה ממש ס"ל דהלשון חנם יתבאר ע"פ המבואר באגדות שהקב"ה היה מזמין להם דגים קטנים בתוך המים, ואם כן השיגו זה בחנם.
</i>, מ"ד דגה ממש, אבל עריוות לא פריצי בהו דכתיב מעין חתום, ומ"ד עריות – מאי מעין חתום, מהנך דאסירי לא פריצי בהו <sup class="footnote-marker">קמט</sup><i class="footnote">ר"ל אותן שהיו נאסרות לבני נח כגון הנך דאמרינן בפ"ז דסנהדרין ערוה שב"ד של מטה היו ממיתין עליה בן נח מוזהר עליה והם בכו על הנוספות. וע"ע מש"כ בענין אגדה זו בתורה תמימה בפרשה בהעלותך בפ' הנזכר.
</i>.<br>(יומא ע"ה א')


Verse 13

<b>שלחיך פרדס רמונים. </b>[בדם נדות איירי, לומר לך, מה פרדס זה נעול כך האשה בשעת נדותה נעולה מלהזקק לבעלה] <sup class="footnote-marker">קנ</sup><i class="footnote">ומפרש שלחיך מלשון הפסוק מי השלח ההלכים לאט (ישעיהו ח׳:ו׳) וכטבע דם נדות.
</i>.<br>(נדה י"ט ב')

<b>שלחיך פרדס רמונים. </b>מהו שלחיך, לשון בני אדם הוא, מה שלח פלוני לארוסתו – רמונים, [משל לכנסת ישראל והקב"ה] היא הכניסה לו כלים ובשמים במנין <sup class="footnote-marker">קנא</sup><i class="footnote">רומז לכלים שהכניסו ישראל לבית המקדש ובשמים לקטורת, הכל במדה ובמשקל.
</i> והוא הכניס לה כלים ובשמים שלא במנין, בא שלמה ופירש כפרים עם נרדים <sup class="footnote-marker">קנב</sup><i class="footnote">ובפסוק הסמוך נרד וכרכם וגו' מור ואהלות וגו', והיינו שלא במנין.
</i>.<br>(מ"ר)

<b>שלחיך פרדס רמונים. </b>שלחיך – עתיד הקב"ה לעשותך כפרדס רמונים לעתיד לבא, זה הבאר <sup class="footnote-marker">קנג</sup><i class="footnote">מלשון ושולח מים על פני חוצות (איוב ה׳:י׳), והכמי מן שלחיך מוסב לישראל, ור"ל עתיד הקב"ה להנחילך כל הטובות שהיו בבאר במדבר וכדמפרש.
</i>, מאין היו ישראל [מנסכין יין] כל מ' שנה שהיו במדבר – מן הבאר, שהיה מעלה להם מיני דשאים וזרעונים ואילנות, ותדע לך שהוא כן, שכיון שמתה מרים ופסק הבאר אמרו לא מקום זרע ותאנה וגפן ורמון <sup class="footnote-marker">קנד</sup><i class="footnote">מכלל דעד השתא מה דהוי להו היה בזכות הבאר, והכונה שכמו במדבר כך לעתיד לבא יעשה שיעלה פרדס ומינים שונים למעלה מן הטבע הרגיל.
</i>.<br>(שם)

<b>שלחיך פרדס רמונים. </b>שילוחך – עתיד הקב"ה לעשותך כפרדס רמונים לעתיד לבא, ואיזה זה – זה הנחל, דכתיב (יחזקאל מ״ז:י״ב) ועל הנחל יעלה על שפתו וגו' <sup class="footnote-marker">קנה</sup><i class="footnote">וסוף הפסוק כל עץ מאכל והיה פריו למאכל ועלהו לתרופה. ולכאורה הוא מפרש שלחיך מלשון ושולח מים על פני חוצות, אבל לא נתבאר תכלית הדרשה איזו הטבה הוא מבטיח בזה, ויתכן דדריש שלחיך מה שהוא נעזב ומשולח ממך ואינו עושה פירות יעשנו הקב"ה כפרדס רמונים, וכמו שפת הנחל שאינו מוכשר לגדל פירות אעפ"כ לעתיד יעשה כאלו. וגם יתכן שמפרש שלחיך מלשון משקין בית השלחין, בריש מו"ק, שפירושו שדה שצריכה להשקות בידי אדם, שאע"פ שדבר קשה הוא אפ"ה תעשה פירות כפרדס רמונים.
</i>.<br>(שם)

<b>שלחיך פרדס רמונים. </b>שלוחך – עתיד הקב"ה לעשותך כפרדס רמונים לעתיד לבא, ואיזה זה – זה אליהו זכור לטוב, שהוא בא לעשות שלום בעולם שנאמר(מלאכי ג׳:כ״ג) הנה אנכי שולח לכם את אליהו הנביא והשיב לב אבות על בנים <sup class="footnote-marker">קנו</sup><i class="footnote">ודריש שלחיך מלשון שלוחך כנוי לאליהו, כדמפרש, ור"ל כמו שפרדס רמונים אהוב וחביב לבני אדם כך יהיה בואו של אליהו אהוב וחביב, לפי שיבא לעשות שלום בעולם.
</i>.<br>(שם)


Verse 14

<b>נרד וכרכם. </b>גרד – נרדינון, כרכם – כמשמעו <sup class="footnote-marker">קנז</sup><i class="footnote">ר"ל נרד הוא שקורין בלשון ירושלמי נרדינון, וכרכם כמשמעו, שגם בימיהם היה ידוע בשמו זה שגם בלשון רומי נקרא כן.
</i>.<br>(שם)

<b>קנה וקנמון. </b>קנה זה קנה בושם, שנאמר (פ' תשא) וקנה בשם. קנמון – ר' יוסי אומר, קנמן היה גדל בא"י והיו עזים וצבאים אוכלים ממנו <sup class="footnote-marker">קנח</sup><i class="footnote">יש מפרשים הרבותא בזה בגודל גדול הבהמות שבא"י, שהקנמון הוא עץ גבוה ואעפ"כ מגיעין העיזים וצבאים לאכול מראש האילן, אבל במ"ר אסתר פרשה ג' סי' ד' מבואר דהרבותא פשוטה שכל כך היה רבוי מין זה עד שלא הקפידו שיאכלום גם עזים וצבאים, וכן הבין הרמב"ן בר"פ תשא בפסוק וקנמן בשם.
</i>.<br>(שם)

<b>מר ואהלות. </b>מור – אגמרנון <sup class="footnote-marker">קנט</sup><i class="footnote">יין מעורב עם מור ובשמים.
</i>, ואהלות – ר' יוסי אומר, פילטא <sup class="footnote-marker">קס</sup><i class="footnote">הוא פולייטון הנזכר במס' שבת, מיין הנותן ריח טוב.
</i>, ולמה קורא אותה אהלות, מפני שהוא פוסה באהל <sup class="footnote-marker">קסא</sup><i class="footnote">מתפשט ויורד באהלים, מלשון ואם פשה יפשה הנגע, ור"ל שמגדלים אותם באהלים כדי שיהנו מריחם.
</i>.<br>(שם)


Verse 15

<b>באר מים חיים. </b>ת"ר, הרואה באר בחלום ישכים ויאמר הפסוק באר מים חיים קודם שיקדמנו פסוק אחר (ירמיה ז') כהקיר בור מימיה <sup class="footnote-marker">קסב</sup><i class="footnote">ענין אמירת פסוק זה הוא משום דבכלל צריך אדם לפתור לו חלומו לטובה, יען כי החלומות הולכין אחר הפתרון כמבואר בירושלמי מעש"ש פ"ד ה"ז, ובבבלי ברכות נ"ה ב' הלשון אחר הפה והכונה – אחר הפתרון, ועיין מש"כ בתו"ת ר"פ מקץ בענין זה בכלל, ולכן טוב שיפתור לו האדם את חלומו בלשון טוב, וכה מבואר בפ' הרואה בברכות כמה ענינים שרואה האדם בחלום ויש בהם נטיות בלשון לרעה ולטובה יתפוס בלשון הנוטה לטובה וכך יעלה מפני שהחלומות הולכין אחר הפתרון, ובזה דרשה מבוארת. והנה העתקנו דרשה זו כאן ע"פ התורה אור שציין זה הפסוק בגמרא לכאן, אבל לדעתנו שייך לדרשה זו הפסוק דפ' תולדות (כ"ו י"ט) וימצאו שם באר מים חיים, יען דמאותו הפסוק ילפינן בברכות שם דבאר הוא בכלל חלום טוב מדכתיב בענין שלום, באותה פרשה, ולבד זה הוא מוקדם בתורה.
</i>.<br>(ברכות נ"ו ב')

<b>באר מים חיים. </b>א"ר יוחנן, מ"ח פעמים כתוב בתורה באר <sup class="footnote-marker">קסג</sup><i class="footnote">מ' פעמים כתיב באר ובארות בארות חומר (פ' לך) שתים שהן ארבע, וכן בארות בארות דגבי יצחק (פ' תולדות) הרי מ"ח, ובארות דבני יעקן לא חשיב אולי משום דשם לויי להם.
</i>, כנגד מ"ח דברים שהתורה נקנית בהם <sup class="footnote-marker">קסד</sup><i class="footnote">ר"ל במ"ח מעלות ומדות טובות בגוף ובנפש, ומנויין בפרטן בפ"ו מ"ה דאבות.
</i>, הדא הוא דכתיב מעין גנים באר מים חיים <sup class="footnote-marker">קסה</sup><i class="footnote">ובאר רמז לתורה על שם הכתוב באר חפרוה שרים שנדרש על התורה.
</i>.<br>(מ"ר)

<b>ונזלים מן לבנון. </b>מהו ונוזלים מן לבנון, א"ר עזריה, זה מזיל מקצת דבר וזה מזיל מקצת דבר עד שתהא הלכה יוצאת כמן לבנון <sup class="footnote-marker">קסו</sup><i class="footnote">יתכן דרומז למ"ש באגדה דהמים הנוזלים משלג הלבנון הם צלילים ומנוקים [עיין בפירש"י לירמיה י"ח י"ד], וכן יתברר הדין בחברת תלמידי חכמים, כשזה מזיל מקצת דבר, ר"ל אומר איזה טעם וסברא וזה מזיל דבר.
</i>.<br>(שם)


Verse 16

<b>עורי צפון וגו'. </b>מהו עורי צפון ובאי תימן – תתנער אומה שמעשי קרבנותיה בצפון ותבא אומה שמעשי קרבנותיה בצפון ובדרום <sup class="footnote-marker">קסז</sup><i class="footnote">מפרש עורי מלשון ערו ערו עד היסוד בה (תהילים קל״ז:ז׳) מלשון עקור ומהפכה, ואומה שמעשיה בצפון קאי על אומות העולם, שכל קרבנותיהם שהם מביאים הם רק עולות שנשחטות בצפון, וכמבואר לפנינו בתו"ת פ' אמור (כ"ב כ"ב) שאין מקבלין קרבנות מהעובדי כוכבים רק עולות שהיא כולה כליל, ובזה רצונם, ותבא אל מלך המשיח אומה שמעשיה בצפון ובדרום, כלומר ישראל, שמעשה קרבנותיהם בצפון ובדרום, והיינו שהם מביאים גם קרבנות שמקריבין בצפון [עולות] וגם בדרום [שלמים הנאכלין]. וטעם המעלה בזה מפני שגם האכילה שאוכלים מהקרבנות יש בה קדושה וטהרה, וכמ"ש שהכהנים אוכלים ובעלים מתכפרים.
</i>.<br>(זבחים קט"ז א')

<b>עורי צפון וגו'. </b>עורי צפון ובאי תימן – לכשיתעוררו הגליות הנתונות בצפון ויבאו ויחנו בדרום, כמש"נ (ירמיהו ל״א:ח׳) הנני מביא אותם מארץ צפון וגו' <sup class="footnote-marker">קסח</sup><i class="footnote">מה שאמר הגליות הנתונות בצפון אע"פ דבכל כנפות הארץ נתפזרו ישראל אך עיקר גלותם הוא בצפון כמבואר בירמיה ט"ז חי ה' אשר העלה את בני ישראל מארץ צפון ומכל הארצות אשר הדיחם שמה, וכן הוא שם כ"ג ח'. ומה שאמר ויבאו ויחנו בדרום פשוט הוא דמכוין לא"י, ואע"פ דא"י באמצע העולם היא קרי לה בדרום כלפי המקום שממנו הגליות באות דהוי צפון העולם, וכן בדרשה הבאה בגוג ומגוג.
</i>.<br>(מ"ר)

<b>עורי צפון וגו'. </b>עורי צפון ובאי תימן – לכשיתעורר גוג ומגוג שנתון בצפון ויבא ויפול בדרום כמש"נ (יחזקאל ל״ט:ב׳) ושבבתיך וששאתיך והעליתך מארץ צפון <sup class="footnote-marker">קסט</sup><i class="footnote">וסוף הפסוק והביאותיך על הרי ישראל. ועיין מש"כ באות הקודם.
</i>.<br>(שם)

<b>עורי צפון וגו'. </b>עורי צפון ובאי תימן – לכשיתעורר מלך המשיח שנתון בצפון ויבא ויבנה ביהמ"ק שנתון בדרום, כמש"נ (ישעיהו מ״א:כ״ז) העירותי מצפון ויאת <sup class="footnote-marker">קע</sup><i class="footnote">וכתיב אחריו ראשון לציון הנה הנם. ומה שאמר שמלך המשיח נתון בצפון סמך על זה הפ' העירותי מצפון, ובפ' חלק (סנהדרין צ"ז א)' איתא שיושב ברומי, וע"ע מש"כ לעיל אות קס"ח.
</i>.<br>(שם)

<b>עורי צפון וגו'. </b>א"ר יהושע ב"ר בנימין, בעוה"ז כשרוח דרומית מנשבת אין רוח צפונית מנשבת וכשרוח צפונית מנשבת אין רוח דרומית מנשבת, אבל לעתיד לבא מביא הקב"ה רוח ארגרסיטים <sup class="footnote-marker">קעא</sup><i class="footnote">מלה יונית. ובאורה רוח המשמש לשתי רוחות, וכן מכינה לרוח של שלום שלא יטבעו בו הספינות.
</i> לעולם ומנהיג שתי רוחות כאחת ושתיהן משמשות, הדא הוא דכתיב (ישעיהו מ״ג:ו׳) אומר לצפון תני ולתימן אל תכלאי <sup class="footnote-marker">קעב</sup><i class="footnote">וזהו עורי צפון ובאי תימן הפיחי גני, עורי רוח צפונית ובאי רוח דרומית לקבץ גליות המפוזרים, והראיה מפ' אומר לצפון וגו' באה כאן בקצור, ובמלואה מבוארה במ"ר פ' נשא פרשה י"ג בזה הלשון, רוח דרום אומרת אני מביאה גלות תימן וכל הדרום ורוח צפונית אומרת אני מביאה גלות צפון והמקום נותן שלום ביניהם והם נכנסות בפתח אחד לקיים מה שנאמר אומר לצפון תני ולתימן אל תכלאי הביאי בניך מרחוק, ע"כ, והענין מבואר, וע"ע השייך לאגדה זו במ"ר אסתר פרשה א' בפסוק לעשות כרצון איש ואיש.
</i>.<br>(שם)


Verse 17

<b>יבא דודי לגנו. </b>א"ר יוחנן, למדתך תורה דרך ארץ שלא יהיה החתן נכנס לחופה עד שתתן לו הכלה רשות <sup class="footnote-marker">קעג</sup><i class="footnote">דרשה זו צריכה באור, דפשיטא הוא, דהא לא שייך קדושין בעל כרחה, ובודאי קודם כניסתם לחופה הסכימו ביניהם, ונראה דכלל דרשה זו בלשון נקיה נאמרה, ועיקר הכונה בזיווגין איירי, והוא ע"פ מ"ש הראב"ד בשער הקדושה [והובא בב"י לטור או"ח סי' ר"מ] שאין רשאי אדם להזדקק לאשתו כי אם לרצונה ואם היה לו כעס עמה יפייסנה, וע' נדרים כ' ב' בני אנוסה וכו', וזוהי כונת הדרשה כאן בלשון צחה ונקיה ובדרך ארץ.
</i>.<br>(מ"ר)

<b>יבא דודי לגנו. </b>א"ר יהושע בן לוי, להוטים היו ישראל אחר שכינה במדבר [כמש"נ משכני אחריך נרוצה] היך מה דאת אמר יבא דודי לגנו – לגינונו <sup class="footnote-marker">קעד</sup><i class="footnote">לחופתו, כלומר למשכנו, וזה הוא מפני כי משנגמר המשכן בכ"ה בכסלו עד ר"ח ניסן היו ישראל מבקשים מתי תבא השכינה כדאיתא במ"ר פ' נשא פרשה י"ג.
</i>.<br>(שם פרשה א' פסוק ד')

<b>יבא דודי לגנו וגו'. </b>דבר אחר עורי צפון זו עולה שנשחטת בצפון ובאי תימן אלו שלמים שנשחטים בדרום <sup class="footnote-marker">קעה</sup><i class="footnote">ר"ל אף בדרום, דהשלמים שחיטתן בכל מקום בעזרה, ורק כלפי צפון דעולה [דשם צפון דוקא הוא] נקט הצד שכנגדו – דרום.
</i>, הפיחי גני זה אהל מועד, יזלו בשמיו אלו קטורת הסמים, יבא דודי לגנו זו השכינה <sup class="footnote-marker">קעו</sup><i class="footnote">גן כנוי לאהל מועד ע"ש הרחבת מקומו ושטחו כשטת גן, [וע' עוד לעיל אות קע"ד]. ובשמים כנוי לקטורת ע"ש ריחם הטוב, ויבא דודי לגנו כנוי לשכינה שתבא לאהל מועד ע"ש הכתובים וכבוד ה' נראה באהל מועד, ויקרא אליו מאהל מועד, וכדומה.
</i> ויאכל פרי מגדיו אלו הקרבנות. באתי לגני אחותי כלה זה יום שמיני <sup class="footnote-marker">קעז</sup><i class="footnote">יום השמיני למלואים שאז נגמרה הקמת המשכן ואז נגמרה ההתקשרות המוחלטת בין ישראל להקב"ה בערך התקשרות זיווגין, ולכן מכונים ישראל אז בשם כלה.
</i> אריתי מורי עם בשמי זה לבונת הקטורת ולבונת המנחה, אכלתי יערי עם דבשי אלו אברי העולה ואימורי קדשי קדשים <sup class="footnote-marker">קעח</sup><i class="footnote">מה שיחס יער לעולה דכמו דעצי היער עיקרם להסקה קיימי כך עולה כולה כליל, ודבש יחס לקדשי קדשים, לפי שמקריבים מהם רק האימורים והוי כמו דבש שמעוטו יפה.
</i> שתיתי ייני עם חלבי אלו הנסכים ואימורי קדשים קלים, אכלו רעים זה משה ואהרן, שתו ושכרו דודים זו כנסת ישאל <sup class="footnote-marker">קעט</sup><i class="footnote">מה שאמר אכלו רעים זה משה ואהרן אולי מכוין להכתוב מאיל המלואים למשה היה למנה ואהרן נטל חלק בראש כמבואר ביומא י"א א'.
</i>.<br>(מ"ר פ' נשא פ' י"ג)


Chapter 5



Verse 1

<b>באתי לגני. </b>מהו באתי לגני, אומרים ישראל לפני הקב"ה, וכי יש בעה"ב שיעשה סעודה לאורחים ולא יסב עמהם, הדא הוא דכתיב (ד' י"ז) יבא דודי לגנו ויאכל פרי מגדיו, באותה שעה בא הקב"ה לגן עדן ומיסב עמהם, הדא הוא דכתיב באתי לגני וגו'.<br>(שם שם)

<b>באתי לגני. </b>אמר ר"ש בר יוסנה, באתי לגן אין כתיב כאן אלא לגני – למקום שהיה עקרי מתחלה, הדא הוא דכתיב וישמעו את קול ה' אלהים מתהלך בגן <sup class="footnote-marker">א</sup><i class="footnote">ר"ל כי מתחלת בריאת העולם היתה הכונה והתכלית להשרות שכינתו ית' בעולם זה התחתון, ורק לאחר חטא אדה"ר והדורות שאחריו עלתה השכינה כביכול ממדרגה למדרגה למעלה [עיין במ"ר בראשית פרשה י"ט], ועתה כששב להשרות שכינתו בישראל בגמר בנין המקדש באהבה וחבה יתירה הוא אומר באתי לגני – למקור שהיה עיקר תכליתי מתחלה מראש ומקדם, וזהו גם באור דרשה הבאה.
</i>.<br>(מ"ר)

<b>באתי לגני. </b>א"ר יהודה ב"ר סימון, לשעבר היה הקב"ה מקבל הקרבנות מלמעלה, דכתיב וירח ה' את ריח הניחח, עכשיו מקבל מלמטה, הדא הוא דכתיב באתי לגני אחותי כלה אריתי מורי עם בשמי <sup class="footnote-marker">ב</sup><i class="footnote">עיין מש"כ באות הקודם וצרף לכאן.
</i>.<br>(מ"ר)

<b>אחותי כלה. </b>אחותי – שנתאחו לי בגלות <sup class="footnote-marker">ג</sup><i class="footnote">שנתדבקו לי, מלשון מאחים את הקרע.
</i> כלה שנתכלו בגלות, כמש"נ (תהילים מ״ד:כ״ג) כי עליך הורגנו כל היום, לפיכך עתיד לקראם אחותי שיהיו אחויים אצלו, כלה – כמש"נ (ישעיהו ס״א:י׳) וככלה תעדה כליה.<br>(מ"ר פ' נשא פ' י"ג)

<b>אריתי שרי וגו'. </b>אריתי מורי עם בשמי, שנתמררו בגלות והיו מבשמין עצמן בקדוש שם שמים, לכך עתיד הקב"ה לענגם בגן עדן ולקטר לפניהם מן כל הבשמים <sup class="footnote-marker">ד</sup><i class="footnote">הוא ע"פ מ"ש צדיקים יושבים בג"ע ונהנין מזיו השכינה, ע' ברכות י"ז א'.
</i>.<br>(שם שם)

<b>אכלתי יערי עם דבשי. </b>אמר הקב"ה, לפי שהערו ישראל נפשם למיתה בגלות, כמש"נ (ישעיהו נ״ג:י״ב) תחת אשר הערה לשת נפשו והיו עוסקים בתורה המתוקה מדבש, לפיכך עתיר הקב"ה להשקותם יין המשומר בענביו מששת ימי בראשית ולהרחיצם בנחלי חלב, אכלו רעים אלו ישראל, אלו בעלי מצות, שתו ושכרו דודים אלו תלמידי חכמים <sup class="footnote-marker">ה</sup><i class="footnote">המשתה היא מעלה יתירה מאכילה, שכן עיקר סעודה נקראת בשם משתה, כמש"כ ויעש משתה, עשה המלך משתה, ולכן יחס הלשון אכלו רעים לסתם ישראל בעלי מצות, ושתו ושכרו דודים לת"ח.
</i>.<br>(שם שם)

<b>אכלו רעים וגו'. </b>א"ר ינאי, משל למלך שעשה סעודה וזימן אורחים אצלו והיה מחזיר עליהם ואומר להם יערב לכם ויבסס לכם.<br>(מ"ר)

<b>אכלו רעים וגו'. </b>הובא בדרשה יבא דודי לגנו וגו', סוף פרשה הקודמת.


Verse 2

<b>אני ישנה ולבי ער. </b>אמרה כנסת ישראל לפני הקב"ה, רבש"ע, אני ישנה מן המצות ולבי ער לגמלות חסדים, אני ישנה מן הצדקות ולבי ער לעשותן, אני ישנה מן הקרבנות ולבי ער לק"ש ולתפלה, אני ישנה מביהמ"ק ולבי ער לבתי כנסיות ולבתי מדרשות, אני ישנה מן הקץ ולבי ער מן הגאולה, אני ישנה מן הגאולה ולבו של הקב"ה ער לגאלני, והיכן מצינו שהקב"ה נקרא לבן של ישראל דכתיב (תהילים ע״ג:כ״ו) צור לבבי וחלקי אלהים לעולם <sup class="footnote-marker">ו</sup><i class="footnote">חשיב כאן כל הדברים שהנפש הישראלי משתוקקת להם ורק סבות שונות תניאוהו מהם, אם סבת היצה"ר או סבת דוחק המעמד והפרנסה וכדומה. ומפרש אני ישנה, ר"ל אע"פ שאני ישנה מן המצות מסבת היצה"ר אעפ"כ לבי ער לגמילות חסדים, שדבר זה בא בטבע נפש ישראל, וכמ"ש ג' סימנים יש באומה זו גומלי חסדים וכו', וכ"א באחאב (מלכים א כ׳:ל״א) כי מלכי בית ישראל מלכי חסד הם, ור"ל אע"פ שעבדו עבודה זרה בכ"ז מלכי חסד הם בין אדם לחבירו. ושוב אומר, אני ישנה מן הצדקות שאין בידי לעשותן אבל לבי ער לקיימן, והוא כמ"ש ישראל קדושים הן, רוצה ואין לו. אני ישנה מקרבנות שאין לנו עתה ולבי ער לק"ש ולתפלה שבאים במקום קרבנות, כנודע. אני ישנה מביהמ"ק שאין לנו עתה ולבי ער לבתי כנסיות ולבתי מדרשות שנקראים מקדש מעט. אני ישנה מן הקץ שנעלם ממני ולבי ער לגאולה כי בכל יום אחכה לו. אני ישנה מן הגאולה ולבו של הקב"ה ער לגאלני, [ומכנה את הקב"ה בשם לבי וכדמפרש שנקרא לבן של ישראל], והוא ע"ד ע"ש זכו אחישנה לא זכו – בעתה, ור"ל אני ישנה לקץ של בעתה מפני שהוא רחוק ממני ומפני עונותי אין לי זכות לקוות לאחישנה אבל לבו של הקב"ה ער לגאלני ע"י אחישנה.
</i>.<br>(שם)

<b>קול דודי דופק. </b>ע"י משה, בשעה שאמר כה אמר ה' כחצות הלילה אני יוצא בתוך מצרים <sup class="footnote-marker">ז</sup><i class="footnote">ר"ל כאדם השולח ברכה ע"י שליח, כך דפק לנו הקב"ה אות אהבה וישועה ע"י משה,
</i>.<br>(מ"ר)

<b>פתחי לי. </b>ר' יוסי אומר, אמר הקב"ה לישראל, בני פתחו לי פתח אחד של תשובה כחודה של מחט ואני פותח לכם פתחים שיהיו עגלות וקרניות נכנסות בו <sup class="footnote-marker">ח</sup><i class="footnote">הוא ע"ד שאמרו הבא לטהר מסייעין אותו.
</i>.<br>(שם)

<b>אחותי. </b>שנתאחו לי במצרים <sup class="footnote-marker">ט</sup><i class="footnote">נתאחו הוא מלשון חבור ודבוק, מלשון מאחים את הקרע.
</i> בשתי מצות, בדם הפסח ובדם המילה, הדא הוא דכתיב (יחזקאל ט״ז:ו׳) ואעבור עליך ואראך מתבוססת בדמיך ואומר לך בדמיך חיי, זה דם הפסח, ואומר לך בדמיך חיי – זה דם המילה <sup class="footnote-marker">י</sup><i class="footnote">הלשון חיי כאן הוא מענין חופש הנפש, מלשון להחיות רוח שפלים (ישעיהו נ״ז:ט״ו), [וע' מש"כ בבאור שם זה במובן זה בתו"ת פ' בראשית בפסוק כי היא אם כל חי] ור"ל בזכות אלה הדמים הנך נגאלת, ודריש כן מכפל הלשון ואומר לך בדמיך חיי. וע' בב"י לטור יו"ד סי' רס"ה כתב לענין סדר ברכות המילה וז"ל, ונוהגים לכפול ואומר לך בדמיך חיי, וכתב האבודרהם שע"י המילה יזכה לעוה"ז ולעוה"ב, עכ"ל, ומסגנון הלשון מבואר שהבין שכפילת הלשון הוא מנהג המברכים ולא מלשון הכתוב ולכן נותן טעם לזה לשתי זכיות, וכמה נפלא הדבר שהרי כן מפורש כפול בפסוק ולא שייך לומר על זה ונוהגים וגם לתת טעם על המנהג, וקצת יש ליישב הענין דכיון דכאן נדרש כפילת הלשון על שני מיני דמים, דם המילה ודם הפסח, א"כ א"צ לומר במילה רק פעם אחת, ועל זה אמר דנוהגין לכפול במילה, אבל זה דוחק, דכל כי האי הו"ל לפרש, וצע"ג.
<br>ומ"ש האבודרהם שע"י המילה יזכה לעוה"ז ולעוה"ב, אולי ירמז למ"ש הילקוט (יחזקאל רמז שנ"ד), ר' אליעזר אומר וכי מה ראה הקב"ה לומר שני פעמים בדמיך חיי אלא אמר הקב"ה בזכות דם פסח ודם מילה תגאלו ממצרים ובזכותם אתם עתידים להגאל כו'. וע' מש"כ עוד בזה בתו"ת (ויקרא דף צ"א ע"ב) עוין שם.
</i>.<br>(שם)

<b>רעייתי. </b>שריעו אותי בים ואמרו זה אלי ואנוהו, ה' ימלוך לעולם ועד <sup class="footnote-marker">יא</sup><i class="footnote">ודריש כאן רעיתי מלשון רועה ואדון והיינו שקבלו מלכותו.
</i>.<br>(שם)

<b>יונתי. </b>יונתי – במרה, ששם נצטוו ונצטיינו בכל הפצות וצדקות ומעשים טובים כיונה זו שמצויינת, כמש"נ שם שם לו חק ומשפט <sup class="footnote-marker">יב</sup><i class="footnote">היונה היא מצויינת במיני צבעונין יתר משאר מיני עופות, ועיין מש"כ בתו"ת פ' יתרו בפסוק ביום הזה באו מדבר סיני.
</i>.<br>(שם)

<b>תמתי. </b>תמותי – שנתממו עמי בסיני ואמרו לי כל אשר דבר ה' נעשה ונשמע <sup class="footnote-marker">יג</sup><i class="footnote">דאין זה מסדר הרגיל להקדים הבטחת המעשה טרם שומעין מה היא, אלא מפני שהיו תמימין עמי והאמינו בי באמונה יתירה לכן בטחו בי והקדימו נעשה לנשמע.
</i>.<br>(שם)

<b>תמתי. </b>ר' ינאי אמר, תמתי – תאומתי, כביכול לא אני גדולה ממנה ולא היא גדולה ממני <sup class="footnote-marker">יד</sup><i class="footnote">כמ"ש ישראל והקב"ה חד הוא [וע' חגיגה ג' ב' בתוס'] ואמרו (שבת קי"ח ב') כל האומר ויכלו הוי כמו שנעשה שותף להקב"ה במעשה בראשית.
</i>, ור' לוי אמר, מה התאומים הללו אם חושש אחד מהם בראשו חבירו מרגיש, כך כביכול אמר הקב"ה עמו אנכי בצרה.<br>(שם)

<b>שראשי נמלא וגו'. </b>שראשי נמלא טל – על שם שנאמר (תהילים ס״ח:ט׳) ארץ רעשה אף שמים נטפו, קווצתי רסיסי לילה על שם שנאמר (שופטים ה׳:ד׳) גם עבים נטפו מים <sup class="footnote-marker">טו</sup><i class="footnote">הפסוק ארץ רעשה נדרש על זמן מת"ת, וגם כאן דריש הלשון תמתי לזמן מת"ת כמבואר למעלה, ואמר שראשי נמלא טל וגו' מצד מה שאז שמים נטפו וגם עבים נטפו מים [וגם זה הפ' נדרש במת"ת]. ויתכן עוד לומר כי ע"ד המליצה דמה את השמים להראש שהוא ג"כ בגובה גו האדם ואת העבים החשכים לקווצות שערות שחורות כמ"ש לקמן שחרות כערב.
</i>.<br>(שם)


Verse 3

<b>איככה אלבשנה. </b>א"ר יוחנן, והלא אפילו תמה שבתמות יודעת לפשוט וללבוש ואת אמרת פשטתי את כתנתי איככה אלבשנה, אלא יום שנזדווג להם נבוכדנצר הרשע לישראל פשט מהם שני לבושים גדולים, לבוש כהונה ולבוש מלכות <sup class="footnote-marker">טז</sup><i class="footnote">דריש פשטתי כמו פֻּשַׁטתּי – על ידי אחרים, ועל זה אמר איככה אלבשנה כאדם המתייאש מרוב צרותיו, ומתמיה ואומר איכה יבא לו כבודו ושלותו מחדש.
</i>.<br>(מ"ר)

<b>איככה אלבשנה. </b>ריש לקיש אמר, והלא אפילו תמה שבתמות יודעת לפשוט וללבוש ואת אמרת פשטתי את כתנתי איככה אלבשנה, אלא מהו זה, לפי ששעת העצרת עריבה והלילה קצרה <sup class="footnote-marker">יז</sup><i class="footnote">כבר נתבאר שדריש פסוקים אלו במתן תורה, ואמר במליצת הלשון פשטתי את כתנתי איככה אלבשנה, דמנהגם היה לפשוט הכתונת קודם השינה, וכאשר בא קולו של הקב"ה [היינו קול דודי] לדפוק לקום למת"ת כמש"כ ויהי ביום השלישי בהיות הבקר ויהי קולות וברקים [להקיצם] התאוננו ששינת העצרת עריבה והלילה קצרה ואך זה פשטו את כתנתם לשכב לישן ואיך זה ימהרו ללבוש, כלומר לקום, והענין הוא שהתאוננו שעוד לא הכינו עצמם להתקדש ולהטהר למאורע זו הקדושה של מת"ת. –
<br>ועיין במג"א ריש סי' תצ"ד שמזה שרש המנהג [והוא מזהר] להיות נעורין בליל שבועות לתקן זה שישנו אז בלילה בזמן מת"ת, וכ"מ ממה שדרשו עוד במדרש שכשבא הקב"ה ומצאם ישנים קרא מדוע באתי ואין איש, וע' בראב"ע בפ' היו נכונים ליום השלישי ודבריו צ"ע.
</i>.<br>(שם)

<b>רחצתי את רגלי. </b>רחצתי מטנוף עבודה זרה, יודעת הייתי שאבק של אותו מקום <sup class="footnote-marker">יח</sup><i class="footnote">שעשיתי בו העגל.
</i> משיאני לעבודה זרה, ואע"פ כן – דודי שלח ידו מן החור <sup class="footnote-marker">יט</sup><i class="footnote">כלומר אע"פ שהייתי במקום מאוס ונתעב, ומצוייר בשם חור, שהוא מקום מקונן לשקצים, אפילו הכי מאהבתו אותי לא מנע לשלוח ידו לקבל תשובתי, ויהיה הפי' רחצתי את רגלי מטנוף עבודה זרה של מצרים, ואיככה אטנפם בעגל, כלומר לולא האבק של אותו מקום שגרם לא הייתי מטנפם ברצון נפשי, ואעפ"כ, אע"פ שנפתיתי למעשה זו, אפ"ה שלח הקב"ה ידו מן החור לקבל תשובתי.
</i>.<br>(שם)


Verse 4

<b>מן החור. </b>וכי מה טיבו של חור זה להיות מגדל שרצים <sup class="footnote-marker">כ</sup><i class="footnote">נראה דהלשון צריך תקון קצת, וכך צ"ל וכי מה טיבו של חור זה שהוא מגדל שרצים, ור"ל דפריך מה טיבה של מליצה זו לענין שייכות הקב"ה וישראל אחרי שהוא דבר מאוס ודרכו רק לגדל שרצים, וא"כ איך שייך למשל בו כזה.
</i>, אלא כך אמרה כנס"י לפני הקב"ה, רבש"ע, כל נסים שעשית לי ע"י כורש, וכי לא היה מוטב לעשותן לי ע"י דניאל וע"י אדם צדיק, ואע"פ כן – ומעי המו עליו <sup class="footnote-marker">כא</sup><i class="footnote">ר"ל ואעפ"כ אין לי בלבי עליו, אלא אדרבה מעי המו עליו מאהבה וגעגועים, ולפי"ז הוי הלשון מן החור תואר לכורש.
</i>.<br>(שם)

<b>מן החור. </b>א"ר אמי, כעני שמבקש צדקה <sup class="footnote-marker">כב</sup><i class="footnote">ופושט ידו לפנים מן החור.
</i> ואע"פ כן – ומעי המו עליו, והוא אמר לי (ירמיהו ל״א:כ׳) המו מעי לו רחם ארחמנו נאום ה' <sup class="footnote-marker">כג</sup><i class="footnote">ר"ל ואע"פ שלא לכבוד הוא לשנינו שליחות יד באופן כזה מן החור, ומכוין להדרשות הקודמות והבאה דאיירי בזמן מת"ת, וזה הוא מפני שלא עלינו במעלה יותר עכובדה, אפ"ה אין בלבנו זה על זה אלא ומעי המו עליו ואף הוא אמר המו מעי לו.
</i>.<br>(שם)

<b>ומעי המו עליו. </b>אמר ר' עזריה, אמר הקדוש ברוך הוא, גזר טב אנא, אתון אמרין ומעי המו עליו, גם אני אמרתי (ירמיהו ד׳:י״ט) מעי מעי אוחילה <sup class="footnote-marker">כד</sup><i class="footnote">במ"ר פ' ואתחנן פרשה ב' סי' כ"ד איתא הלשון בענין זה, אמר הקב"ה לירמיהו לך אמור להם לישראל, חייכם איני כופר בכם, אתם אמרתם לי בסיני ומעי המו עליו אף אני אומר לכם הבן יקיר לי אפרים על כן המו מעי לו, עכ"ל, וענין אחד לאותה האגדה עם זו שלפנינו, ושם הלשון יותר מכוון לבאור הענין מאשר הלשון שבכאן. ומה שאמר אתם אמרתם לי בסיני ומעי המו עליו מכוון להדרשות הקודמות דרריש פסוקים אלו בענין מתן תורה.
</i>.<br>(מ"ר)


Verse 5

<b>קמתי אני וגו'. </b>קמתי אני – ולא אוה"ע, לפתוח לדודי – לתשובה <sup class="footnote-marker">כה</sup><i class="footnote">מכוין להדרשה במדרש לקמן פרשה ז' סי' י"ג שנבוכדנצר הכין צלם והעמיד שלשה שלשה אנשים מכל האומות ואמונות וכן שלשה מישראל להשתחות לו, וכולם השתחוו לבד השלשה מישראל, והם חנניה מישאל ועזריה, וזהו שאמר קמתי אני לפתוח לדודי לקדש את שמו באהבה שלמה ולא אוה"ע שלא עמדו בנסיון, והדיוק הוא מיתור המלה "אני" [דהו"ל קמתי לפתוח] וכמו שדרשו על הפסוק ועברתי בארץ מצרים וגו' אני ה' אני ולא מלאך.
</i>.<br>(שם)

<b>וידי נטפו מור. </b>מור מררים, כגזירת כורש שאמר דעבר פרת עבר, דלא עבר לא יעבור <sup class="footnote-marker">כו</sup><i class="footnote">פרת עובר באמצע העיר בבל וכשחזר כורש ממחשבתו להשיב את ישראל לארצו ולבנות את בית מקדשו מהטעם האמור במדרש כאן גזר אומר דעבר פרת עבר ודלא עבר שוב לא יעבור.
</i>, ואצבעותי מור עובר על כפות המנעול – שמשם ננעל פרת לפניהם.<br>(שם)

<b>וידי נטפו מור. </b>מור – מרורים, שאמרתי לעגל אלה אלהיך ישראל, ואצבעותי מור עובר אעפ"כ מר עובר, עבר על מררי <sup class="footnote-marker">כז</sup><i class="footnote">ר"ל נשא את עוני, ועבר עליו מבלי משים לענשני, וכמו שנאמר וינחם וגו', והוי הטעם עבר על מררי כמו עובר על פשע.
</i> שנאמר וינחם ה' על הרעה וגו' על כפת המנעול – שמשם ננעל בפניהם שלא יכנסו לא"י <sup class="footnote-marker">כח</sup><i class="footnote">ר"ל ממעשה העגל נגזרה גזירה שלא יכנסי לארץ ישראל, ואעפ"י דבתורה מפורש עונש זה במעשה מרגלים, אפ"ה במחשבה עלתה זו במעשה העגל אלא שהמתין להם הקב"ה עד שתתמלא סאתן. וזהו שנאמר בעגל וביום פקדי [במרגלים] ופקדתי עליהם חטאתם זו, וזהו שאמר הכתוב במרגלים תשאו את עונותיכם, שני עונות, עון העגל ועון מרגלים, ועיין ברש"י שם.
</i>.<br>(שם)


Verse 6

<b>פתחתי וגו'. </b>פתחתי אני לדודי ודודי חמק עבר – נתחבא, נתמלא עלי עברה, נפשי יצאה בדברו – בדבורו של כורש דגזר דלא עבר פרת לא יעבור <sup class="footnote-marker">כט</sup><i class="footnote">כמבואר לעיל בדרשה וידי נטפו מור, ודריש חמק מלשון הסתתר התחבא, ועבר מלשון עברה וזעם.
</i>.<br>(שם)

<b>פתחתי וגו'. </b>פתחתי אני לדודי ודודי חמק עבר – נתמלא עלי עברה כאשה עוברת <sup class="footnote-marker">ל</sup><i class="footnote">כונת המשל שמילוי העברה כמלוי אשה מעוברת. ודכותה בלשון חז"ל (גיטין ע' א') אכול שליש ושתה שליש ולכשתכעוס תעמוד על מלואך.
</i>.<br>(שם)

<b>נפשי יצאה בדברו. </b>א"ר יהושע בן לוי, בכל דבור ודבור שיצא מפי הקב"ה במתן תורה יצאת נשמתן של ישראל, שנאמר נפשי יצאה בדברו, וכי מאחר שמדבור ראשון יצאה נשמתן האיך קבלו דבור שני, הוריד הקב"ה טל שעתיד להחיות בו מתים והחיה אותם, שנאמר (תהילים ס״ח:י׳) גשם נדבות תניף אלהים נחלתך ונלאה אתה כוננת <sup class="footnote-marker">לא</sup><i class="footnote">מדלא פריך האיך חיו אחר שיצאה נשמתן נראה דהכונה יצאה נשמתן לאו דוקא יצאה ממש אלא כנוי לחלישות ועיפות יתירה עד שנראה כמת, והוא כעין הלשון אין התורה מתקיימת אלא במי שממית נפשו עליה, שאין הכונה ממית ממש, שהרי אח"כ לא שייך שוב קיום התורה, אלא הכונה שמצער ומחליש עצמו, וכן מצינו בלשון הכתוב וגם בעליו יומת שפירושו עונש, ובאיוב הן יקטלני לו איחל, דאין הפי' מיתה ממש, ובלשון חז"ל מה לי קטלא פלגא, שפירושו נזק, ועוד הרבה, וע' מש"כ בתו"ת פ' בראשית בפסוק כי היא היתה אם כל חי ובפ' חוקת בפסוק אדם כי ימות באהל.
<br>וגם ראיה לזה דהלשון יצאה נשמתן הוא ע"ד צחות הלשון לחלישות ועיפות ולא כפשוטו מהא שנאמר שאמרו ישראל אם יוספים אנחנו לשמוע את קול ה' אלהינו עוד ומתנו, הרי דבדבור הראשון לא מתו, אלא שהיו קרובים לזה.
</i>.<br>(שבת פ"ח ב')


Verse 7

<b>מצאוני השומרים וגו'. </b>מצאוני השומרים הסובבים בעיר – זה (עזרא ה׳:ג׳) תתני פחת עבר נהרא וחביריו <sup class="footnote-marker">לב</sup><i class="footnote">שכתבו שטנה על ישראל שלא יניחום לבנות את ביהמ"ק כמבואר בעזרא כאן, וזהו הכוני פצעוני וכדמפרש.
</i>, הכוני פצעוני – שכתבו שטנה על יושבי יהודה וירושלים, נשאו את רדידי מעלי שומרי החומות – חומותיה של ירושלים <sup class="footnote-marker">לג</sup><i class="footnote">מוסב על נחמיה וסיעתו שהיו בונים החומה ושומרים אותה כמבואר בנחמיה ג' וד', ודריש מעָלַי כמו מֵעֲלֵי שומרי החומות, כלומר שנטלו כלי זינם.
</i>.<br>(מ"ר)

<b>מצאוני השומרים וגו'. </b>מצאוני השומרים – זה שבטו של לוי דכתיב בהו (פ' ברכה) כי שמרו אמרתך, הסובבים בעיר – כמו שנאמר (פרשה תשא) עברו ושובו משער לשער, הכוני פצעוני – כמו שנאמר (שם) והרגו איש את אחיו, נשאו את רדידי מעלי – זה הזיין, דתני רשב"י, זיין שנתן להם לישראל בחורב, שם המפורש היה חקוק עליו וכיון שחטאו ניטל מהם. שומרי החומות – שומרי חומותיה של תורה <sup class="footnote-marker">לד</sup><i class="footnote">דכתיב בלוי יורו משפטיך ליעקב ותורתך לישראל, ובהיותם במצרים והיו חפשים משעבוד מצרים היו סובבים ושומרים ומשגיחים על קיום הדת בין ישראל העובדים.
</i>.<br>(שם)


Verse 8

<b>השבעתי אתכם. </b>כפול ומפורש לעיל פרשה ב' פסוק ז'. 
<b>שחולת אהבה אני. </b>מה חולה מצפה לרפואה כן היה הדור שבמצרים מצפה לגאולה <sup class="footnote-marker">לה</sup><i class="footnote">כי מטבע החולה שאינו רואה חובה לעצמו אלא מצפה להבריא כך היו ישראל במצרים בענותם ובשפלותם לא נפל רוחם ולא אבדה תקותם לגאולה. </i>.<br>(מ"ר) 

Verse 9

<b>מה דודך מדוד. </b>אומרים אוה"ע לישראל, מה אלוה הוא מאלהות, מה פטרון הוא מפטרונין <sup class="footnote-marker">לו</sup><i class="footnote">פטרון הוא מענין משגיח ומגין, ועל הפ' בפ' ויגש וישימני לאב לפרעה מפרש בב"ר לפטרון, ותשובת ישראל מבואר בדרשה הבאה. </i>.<br>(שם) 

Verse 10

<b>דודי צח ואדום. </b>אומרים ישראל לאוה"ע <sup class="footnote-marker">לז</sup><i class="footnote">בתשובה לשאלתם מה אלוה הוא מאלהות, כבדרשה הקודמת.
</i> דודי צח ואדום, צח לי בארץ מצרים ואדום למצרים, צח לי בים ואדום להם בים <sup class="footnote-marker">לח</sup><i class="footnote">מפרש צח מענין מדת הטוב והחסד ואדום מענין מדת הדין, ואמר צח לי בים כמש"נ ובני ישראל הלכו ביבשה בתוך הים, ואדום להם בים, כלומר למצרים, כמש"נ וינער ה' את מצרים בתוך הים.
</i> צח לי בשבת ואדום לי כל ימי השבת, צח לי בראש השנה ואדום לי כל ימי השנה, צח לי בעוה"ב ואדום לי בעוה"ז.<br>(שם)

<b>דגול מרבבה. </b>מהו דגול מרבבה – דוגמא הוא ברבבה שלו <sup class="footnote-marker">לט</sup><i class="footnote">פירש"י לשון היכר, דבר העומד לדוגמא להראותו, כלומר כזה עשה לי ואין זה דבר הניכר אף כאן מקומו ניכר.
</i>.<br>(חגיגה ט"ז א')

<b>דגול מרבבה. </b>על שם ואתא מרבבות קודש (פ' ברכה) אות הוא בתוך רבבות קודש, הוא אש ומשרתיו אש <sup class="footnote-marker">מ</sup><i class="footnote">הבאור הוא מעין דרשה הקודמת עיי"ש. וע"ע מש"כ בתו"ת ר"פ ברכה בפסוק המובא כאן.
</i>.<br>(מ"ר)


Verse 11

<b>ראשו כתם פז. </b>ראשו זו התורה, שנאמר (משלי ח') ה' קנני ראשית דרכו <sup class="footnote-marker">מא</sup><i class="footnote">נסמך על המבואר בכמה אגדות שהתורה נבראת [כלומר היתה כתובה לפני הקב"ה] קודם שנברא העולם, ע' פסחים נ"ד א' ובמ"ר ר"פ בראשית, וזהו ה' קנני ראשית דרכו, וקנני מוסב על התורה דכן מתבאר בהמשך הפסוקים שם במשלי וראשית דרכו רמז לבריאת העולם.
</i> כתם פז – אלו ד"ת, שנאמר הנחמדים מזהב ומפז רב, קווצותיו תלתלים – אפילו דברים שאתה רואה אותן שהן קוצים בתורה – תלי תלין הם <sup class="footnote-marker">מב</sup><i class="footnote">נראה טעם ובאור דרשה זו ע"פ מ"ש בחולין ס' ב', הרבה מקראות בתורה שראויין לשרף [כלומר שנראין בעיני הבריות שאין בהם כל צורך בתורה ועוד גנאי הוא לחברם עם הקדושה, רש"י] והן הן גופי תורה, כי טעמים גדולים תלויין בהם, ומפרש שם איזו הם, כמו והעוים היושבים בחצרים עד עזה (פ' דברים), וכן (פ' חקת) כי חשבון עיר סיחן מלך האמורי היא והוא נלחם במלך מואב, מאי נ"מ, ומפרש התם דאעפ"כ ענינים חשובים הם, יעו"ש, וכן בסנהדרין צ"ט א' אמרו במנשה שהיה יושב ודורש דרשות של דופי בפסוק ואחות לוטן תמנע, ותמנע היתה פילגש לאליפז, וילך ראובן בימי קציר חטים, ומבואר שם בגמרא דענינים גדולים נרמזים בכל אלה הפסוקים [עיין לפנינו בתו"ת בכל אלה הפסוקים למקומותיהם], וזו היא כונת תוכן דרשא זו, ויתכן שזו היא גם כונת דרשא הבאה שחורות כעורב אלו פרשיות של תורה שנראין כעורות ושחורות לאמרן ברבים וכו'.
</i>.<br>(שם)

<b>קווצותיו תלתלים וגו'. </b>קווצותיו תלתלים זה השרטוט, שחורות כעורב אלו האותיות <sup class="footnote-marker">מג</sup><i class="footnote">ומכאן מוכיח הר"ן שכל השורות שבס"ת צריכין שרטוט מדאמר קווצותיו תלתלים דהיינו השורות שעשויות כתלתלים, ולאפוקי מדעת ר"ת שאין צריך שרטוט רק שורה ראשונה.
</i>.<br>(שם)

<b>שחורות כעורב. </b>במי אתה מוצא דברי תורה במי שמשכים ומעריב עליהן לביהמ"ד <sup class="footnote-marker">מד</sup><i class="footnote">והחשך של השכמה ושל לילה מתוארות בשם שחורות.
</i> רבה אמר, במי שמשחיר פניו עליהם כעורב, רבא אמר במי שמשים עצמו אבזרי על בניו ועל בני ביתו כעורב <sup class="footnote-marker">מה</sup><i class="footnote">מאן דאמר שמשחיר פניו עליהם כעורב הכונה שמענה עצמו על דברי תורה ומשחיר פניו, ורבא מוסיף כי לא די שמענה עצמו אלא גם אין דואג הרבה למצב בני ביתו, יען כי הדאגה מן החוץ וגם עת המלאכה תפריע את הרעיון הזך מתלמוד.
</i>.<br>(עירובין כ"ב א')

<b>שחורות כעורב. </b>וכתוב אחד אומר (דניאל ז') לבושיה כתלג חיור ושער רישיה כעמר נקי, הא כיצד, כאן בישיבה כאן במלחמה, דאמר מר, אין לך נאה בישיבה אלא זק ואין לך נאה במלחמה אלא בחור <sup class="footnote-marker">מו</sup><i class="footnote">שני המעמדים מוסבים בתואר להקב"ה בשעה שהוא יושב כביכול במסבת פמליא של מעלה נראה כזקן, ובשעה שהוא עושה מלחמה עם צוררי ישראל נראה כבחור.
</i>.<br>(חגיגה י"ד א')

<b>שחורות כעורב. </b>אלו תלמידי חכמים שנראין כעורין ושחורין בעוה"ז, אבל לעתיד לבא מראיהן כלפידים כברקים ירוצצו <sup class="footnote-marker">מז</sup><i class="footnote">ענין המראה שחור ועכור י"ל ע"פ הדרשה דלעיל שחורות כעורב במי אתה מוצא דברי תורה במי שמשחיר פניו עליהם כעורב, ועיין מש"כ שם אות מ"ה. וגם י"ל ע"פ מ"ש בתענית ז' א' שאמרה בת קיסר לר' יהושע בן חנניא תורה מפוארה בכלי מכוערה [שמראהו לא היה יפה] והשיב לה במשל ליין טוב שמשתמר יותר בכלי חרס, ושאלה אותו הלא יש אנשים נאים והם בעלי חכמה, והשיב לה דאי הוו סנו הוו גמירי טפי. וטעם הדבר משום דאם הוא נאה ביותר מטרידו יצרו ומבטלו מת"ת וכמ"ש בנזיר ד' ב' מעשה באדם אחד יפה ופחז עליו יצרו וכו', משא"כ אם אין להם יתרון זה הם פנויים ונתונין ביותר לעסק התורה, ומכל זה מבואר מ"ש אלו ת"ח שנראין כעורין ושחורין בעוה"ז וכו'.
</i>.<br>(מ"ר)

<b>שחורות כעורב. </b>אלו פרשיות של תורה שנראין כעורות ושחורות לאומרן ברבים ואומר הקב"ה עריבות הן עלי, כמש"נ וערבה לה' מנחת יהודה <sup class="footnote-marker">מח</sup><i class="footnote">נראה דדרשה זו מכוונת להדרשה דלעיל ריש פסוק זה ראשו כתם פז קווצותיו תלתלים אפילו דברים שאתה רואה אותן שהן קוצים בתורה – תלי תלים הם, ובארנו הענין שם אות מ"ב וצרף לכאן. אמנם כפי שמשמע מהמשך לשון המדרש נראה דמכוין לאיזו פרשיות דאיירו בעניני טומאה, וכגון פרשת זב וזבה.
</i>.<br>(שם)


Verse 12

<b>עיניו כיונים. </b>עיין לעיל פרשה ד' פסוק א' בלשון עיניך יונים, וצרף לכאן.

<b>עיניו כיונים וגו'. </b>עיניו כיונים אלו סנהדרין שהם עינים לעדה, על אפיקי מים – שהם אפיקים על מימיהם של תורה <sup class="footnote-marker">מט</sup><i class="footnote">שהם מתחזקים לקיים מהלך מצב הדת והתורה, ויתכן הכונה למ"ש שיש כח ביד חכמים לעקור דבר מן התורה בשב ואל תעשה היכי שהשעה צריכה לכך, וכן ב"ד מכין ועונשין שלא מן הדין ג"כ כשהשעה צריכה, והיינו כדי לחזק מעמד הדת.
</i>, רוחצות בחלב אלו ההלכות שהן רוחצין אותן בשנים עד שעושין אותן נקיים כחלב <sup class="footnote-marker">נ</sup><i class="footnote">הוא ע"ד מ"ש מיני ומינך תסתייע שמעתתא, כי טובים השנים לברר דבר לאשורו. ויש מפרשים רוחצין אותן בשינים ע"ד שאמרו בב"ר ולבן שינים מחלב שהם יושבים וסודרים ד"ת בשנים עד שהם מוציאים אותה נקיה כחלב.
</i>, יושבות על מלאת – מלאתה של תורה, דבר אחר על מלאת של ירושלים כמש"נ (ישעיה א') מלאתי משפט <sup class="footnote-marker">נא</sup><i class="footnote">ר"ל שיושבות לתכלית מלאת משפט בירושלים. והלשון על הוא כמו בשביל, וכמו (פ' וירא) הנך מת על האשה אשר לקחת.
</i>.<br>(שם)


Verse 13

<b>לחיו כערוגת הבושם. </b>[אמר רבי תנחומא, בתלמידי חכמים איירי], זה מלחים מקצת דבר וזה מקצת דבר עד שתהא הלכה יוצאת כמין לחיים <sup class="footnote-marker">נב</sup><i class="footnote">מלחים ענינו מדביק כמו בויק"ר פ"ג כאדם שמלחים שני נסרים ומדביקם זה בזה, והוא לשון ערבי, והכונה כאן זה נותן מקצת טעם להדבר וזה מקצת עד שתהא הלכה יוצאת כמין לחיים, ולא נתבאר מהו זה כמין לחיים, ונראה דדרשה זו היא בהמשך ללשון הפסוק הקודם יושבות על מלאת, והוי הכונה שהלכה יוצאת במלואה כמו לחיים, כלומר מלאה בטעם ובסברא כמו מלואת הלחיים לפרצוף הפנים מזה ומזה, והלשון צריך תקון והג"ה קצת, ואולי צ"ל לחייו וגו וסמיך ליה יושבות על מלאת, זה מלחים וכו' עד שתהא הלכה יוצאת מלאה כמין לחיים, או עד שתהא הלכה יוצאת כערוגת הבשם.
</i>.<br>(מ"ר)

<b>לחיו כערוגת הבושם. </b>אמר ר"א, מאי דכתיב לחייו כערוגת הבושם, אם משים אדם עצמו כערוגה זו שהכל דשין בה וכבושם זה שהכל מתבשמין בו תלמודו מתקיים ואם לאו אין תלמודו מתקיים <sup class="footnote-marker">נג</sup><i class="footnote">דריש בזה שני ענינים, האחד לענין התלמיד שצריך שלא יהיה בו גסות הרוח, דבאופן כזה אי אפשר לתלמודו להתקיים שיבוש מלשאול מה שחסר לו בידיעת התלמוד, והשני לענין מי שראוי ללמד שלא ימנע תלמודו ללמד לאחרים.
</i>.<br>(עירובין נ"ד א')

<b>לחיו כערוגת הבושם וגו'. </b>אמר ריב"ל, מאי דכתיב לחייו כערוגת הבושם, מכל דבור ודבור שיצא מפי הקב"ה במתן תורה נתמלא כל העולם בשמים. וכי מאחר שמדבור ראשון נתמלא – דבור שני להיכן הלך, הוציא הקב"ה רוח מאוצרותיו והיה מעביר ראשון ראשון, שנאמר שפתותיו שושנים נוטפות מור עובר, אל תקרא שושנים אלא ששונים <sup class="footnote-marker">נד</sup><i class="footnote">מדייק מדלא כתיב שפתותיו כשושנים, כמו מראהו כלבנון כערוגת הבושם, ולכן דריש שושנים מלשון שנוי דהיינו ששינה בכל דבור ודבור להוציא רוח להעביר המור, ועיין עוד בסמוך אות נ"ז.
</i>.<br>(שבת פ"ח ב')

<b>מגדלות מרקחים. </b>א"ר תנחומא, מה מגדלות הרקח הזה יש בו מכל מיני בשמים כך ת"ח צריך להיות מלא מקרא משנה ותלמוד הלכות ואגדות.<br>(מ"ר)

<b>שפתותיו שושנים. </b>זה תלמיד חכם הרגיל במשנתו <sup class="footnote-marker">נה</sup><i class="footnote">דריש שושנים כמו ששונים [כמו בדרשה הבאה] כלומר השפתים ששונות ולומדות תמיד והוא רגיל עי"ז במשנתו. ויתכן עוד לפרש, כי מי שאינו רגיל בתלמודו, או שאינו מסודר לו, אז עד שיביעו שפתותיו שושנים, כנוי לדבר מבורר ומאומת, יצאו מפיו גם פסולת ודברים שאינם אליבא דאמת, שזה מכונה בשם קוצים, משא"כ זה הרגיל בתלמודו ותלמודו מסודר לו הוא מביע אך דברים כנים ואמתים, והוא כולו שושנים.
</i>.<br>(שם)

<b>שפתותיו שושנים וגו'. </b>אמר רב גידל אמר רב, כל ת"ח שיושב לפני רבו ואין שפתותיו נוטפות מר <sup class="footnote-marker">נו</sup><i class="footnote">מרירות מחמת אימה ויראת הרוממות של הרב.
</i> תכוינה, שנאמר שפתותיו שושנים נוטפות מור עובר אל תקרא מור עובר אלא מר עובר, אל תקרא שושנים אלא ששונים <sup class="footnote-marker">נז</sup><i class="footnote">מדייק מדלא כתיב שפתותיו כשושנים כמו דכתיב כאן מראהו כלבנון, כערוגת הבושם, וכן קשה לו שהרי המור אין שייך בו נטיפה שהיא מין גידול שמתבשמין מריחו, ולכן דריש שושנים מלשון שנון ולמוד, ומר מענין מרירות וכדמפרש, וכפי דמשמע מערוך ערך טף הוא מוסיף לדרוש עוד עובר כמו בוער בהיפוך אותיות, וכמו אל תקרא מר עובר אלא מר בוער, וזוהי כונת הדרשה תכוינה. וענין הדרשה בהיפוך אותיות מצוי מאד באגדות, כמש"כ בבאור קהלת ח' ח'.
</i>.<br>(שבת ל' ב')

<b>נוטפות מור עובר. </b>זה תלמיד שאינו רגיל במשנתו ששפתיו נוטפות מור ואע"פ כן עובר הוא וחוזר ומברר תלמודו <sup class="footnote-marker">נח</sup><i class="footnote">עיין מש"כ לעיל אות נ"ה, ודריש מר מלשון מרירות, כי מי שאינו רגיל במשנתו אין בדבריו טעם ומתיקות אלא מעין מרירות, ואמנם אעפ"כ הוא מרירות עוברת לאחר שחוזר ומברר תלמודו.
</i>.<br>(מ"ר)


Verse 14

<b>ידיו גלילי זהב. </b>אלו הלוחות שהיו של סמפרינין והיו נגללין <sup class="footnote-marker">נט</sup><i class="footnote">בתרגום השבעים מתורגם ספיר – סמפרינון. והמשיל הלוחות לידים, כי כמו שהידים הן שתים ובכללם עשר אצבעות כך הלוחות שתים ובכללם עשרת הדברות. והתואר זהב היא ביחס אל התורה בכלל ע"ש הכתוב הנחמדים מזהב דכתיב בדברי תורה.
</i>.<br>(שם)

<b>ידיו גלילי זהב. </b>ר' חנינא בן גמליאל אומר, הלוחות היו כתובים חמשה דברות על לוח זה וחמשה על לוח זה, על שם ידיו גלילי זהב <sup class="footnote-marker">ס</sup><i class="footnote">הבאור כמש"כ באות הקודם, וע' מש"כ בתו"ת פ' תשא בפסוק מזה ומזה הם כתובים.
</i>.<br>(מ"ר)

<b>גלילי זהב. </b>ר' שמעון בן לקיש אומר בלוחות איירי קרא, מה הגלים הללו בין גל גדול לגל גדול גלים קטנים <sup class="footnote-marker">ס</sup><i class="footnote">ודריש המלה גלילי משרש גל והלמ"ד הכפול בא לסימן ההקטנה, וכמו בשביעית פ"ח מ"ו ובספרא ומכניס לבדידה, הכונה בד קטן.
</i>, כך בין כל דבור ודבור שעל הלוחות היו כתובים פרשיותיה ודקדוקיה של תורה <sup class="footnote-marker">סא</sup><i class="footnote">ע' מש"כ בסמוך אות ס"ג.
</i>.<br>(שם)

<b>גלילי זהב. </b>אלו דברי תורה שנאמר בהם הנחמדים מזהב <sup class="footnote-marker">סב</sup><i class="footnote">וקאי על הלוחות, ובאור הלשון גלילי זהב הוא ע"פ הדרשה דלעיל ידיו גלילי זהב אלו הלוחות שהיו של סמפרינון והיו נגללין.
</i>.<br>(שם)

<b>ממולאים בתרשיש. </b>חנניה בן אתי ר' יהושע אומר, בין כל דבור ודבור שבלוחות היו כתובים דקדוקיה ואותיותיה של תורה ' דכתיב ממולאים בתרשיש – כתרשיש, ומהו כתרשיש – כימא רבה <sup class="footnote-marker">סג</sup><i class="footnote">הדקדוקים והאותיות אולי הכונה המסורות וקריין וכתיבין ופסקי טעמים.
</i>.<br>(ירושלמי שקלים פ"ו ה"א)

<b>ממולאים בתרשיש. </b>זה התלמוד שהוא כים הגדול, האיך מה שנאמר (יונה א') וילך תרשישה, ונאמר כל הנחלים הולכים אל הים <sup class="footnote-marker">סד</sup><i class="footnote">וכל חדושי התורה עיקרם ויסודם בתלמוד.
</i>.<br>(מ"ר)

<b>מעיו עשת שן וגו'. </b>מעיו עשת שן זו תורת כהנים, מה עשת שן אתה עושה ממנה כמה יתדות כמה רמחים, כך תורת כהנים יש בה כמה מצות, כמה דקדוקין, כמה קלין וחמורין, מעלפת ספירים, מעלפת כחן של בני אדם שהיא קשה כספיר <sup class="footnote-marker">סה</sup><i class="footnote">מעלפת כחן כלומר מתשת כחן, מלשון התעלפות, עולפו בראש חוצות, וע' ברכות י"ח ב' דמצייר לימוד ס' ויקרא [הוא ת"כ] להכאת הארי, והוא ע"פ דרשה זו מפני שכמה וכמה מצות ויסודי התורה תלויין בו יושר משאר הספרים. וקרא לספר ויקרא בשם מעים משום שהוא באמצע ספרי התורה כמו שהמעים הם באמצע הגוף, וכמ"ש לקמן על הכתוב בטנך ערמת חטים זו תו"כ מה כרס זו כו' כך תו"כ ב' ספרים מכאן וב"ס מכאן והוא באמצע.
</i>.<br>(שם)


Verse 15

<b>שוקיו עמודי שש. </b>שוקיו זה העולם <sup class="footnote-marker">סו</sup><i class="footnote">במ"ר פ' נשא פ' י' מפרש שוקיו זה העולם שנשתוקק הקב"ה לבראתו, מל' ועלי תשוקתו, יעו"ש.
</i>, עמודי שש – שהיה מיוסד בששה ימים <sup class="footnote-marker">סז</sup><i class="footnote">ורמז ענין זה כאן דאיירי בתורה להורות שכל מה שנברא בששת ימי בראשית קיומו תלוי בתורה, וכמ"ש אם לא בריתי יומם ולילה חוקות שמים וארץ לא שמתי.
</i>.<br>(שם)

<b>מיוסדים על אדני פז. </b>אלו פרשיותיה של תורה שנדרשות לפניהם ולאחריהם <sup class="footnote-marker">סח</sup><i class="footnote">כמ"ש בגמרא מקרא נדרש לפניו ולאחריו, ונקראים אלו אדנים מפני שדרשות התורה הם יסוד ובסיס לכל דיני ומצות התורה כמו האדנים המחזיקים את הבנין. ודריש פז מלשון פזיזות, מהירת ההתנועעת אנה ואנה, וכמו מפזז ומכרכר (שמואל ב' ו', ט"ז), ופרשיות התורה מתנועעות ונדרשות לפניהן ולאחריהן.
</i>.<br>(שם)

<b>מראהו כלבנון וגו'. </b>דרש ר' יהודה ב"ר סימון, כל המשחיר פניו על דברי תורה בעוה"ז, הקב"ה מבהיק זיוו לעוה"ב, שנאמר מראהו כלבנון בחור כארזים <sup class="footnote-marker">סט</sup><i class="footnote">סמיך אפסוק דלעיל (י"א) שחורות כעורב, ונדרש בדברי תורה, ושם בארנו ענין תואר שחור לתורה.
</i>.<br>(סנהדרין ק' א')


Verse 16

<b>חכו ממתקים. </b>כתיב (עמוס ה׳:ד׳) כי כה אמר ה' לבית ישראל דרשוני וחיו, ושוב כתיב (יחזקאל ל״ג:י״א) חי אני נאום ה' אם אחפוץ במות הרשע, ועוד כתיב (שם י"ח) כי לא אחפוץ במות המת והשיבו וחיו, ועוד כתיב (שם) ובשוב רשע מרשעתו ויעש משפט וצדקה הוא את נפשו יחיה – היש לך בכל אלה חיך מתוק מזה, הוי חכו ממתקים <sup class="footnote-marker">ע</sup><i class="footnote">ר"ל לא רק כי לא אייים בדברים קשים לענוש על חטאותיהם, אלא עוד משכם לתשובה בדברים נוחים ורכים כאב רחום החפץ בתקנת בנו.
</i>.<br>(מ"ר)

<b>חכו ממתקים. </b>בשעה ששמעו ישראל בסיני אנכי ה' אלהיך פרחה נשמתן הדא הוא דכתיב (פסוק ו') נפשי יצאה בדברו <sup class="footnote-marker">עא</sup><i class="footnote">עיין מש"כ בבאור הפסוק ההוא בבאור הענין פרחה נשמתן.
</i>, חזר הדבור לפני הקב"ה ואמר לו, רבש"ע, שלחתני אצל מתים, באותה שעה חזר הקב"ה והמתיק להם את הדבור ומלאכים מגפפין ומנשקין אותם ואומרים מה לכם אל תיראו, בנים אתם לה' אלהיכם, והקב"ה אומר בני אתם, עמי אתם, חביבים אתם, וחזרה נשמתן, הוי – חכו ממתקים.<br>(שם)

<b>חכו ממתקים וגו'. </b>משל למלך שקידש מטרונה, וכיון שראה אותה התחיל לשבחה, ואף היא התחילה בקילוסו, הדא הוא דכתיב זאת קומתך דמתה לתמר, והיא משיבה חכו ממתקים וכולו מחמדים זה דודי וזה רעי בנות ירושלים <sup class="footnote-marker">עב</sup><i class="footnote">כפי הנראה באה ענין דרשה זו בקצור, והכונה היא שבערך שקלסה הוא קלסתו היא, כי הוא קלסה וחכך כיין הטוב, זאת קומתך דמתה לתמר, והיינו בשבח החיך ובכל הגוף, ובערך כזה קלסתו גם היא, חכו ממתקים וכלו מחמדים, ג"כ בשבח החיך ובשבח כולו.
</i>.<br>(שם)


Chapter 6



Verse 1

<b>אנה הלך דודך. </b>אומרים אומות העולם לישראל אנה הלך דודך ממצרים לים לסיני, משיבה כנסת ישראל, מה לכם לשאול עליו ואין לכם חלק בו, אנכי, מאחר שנדבקתי בו והוא בי [כמש"נ אני לדודי ודודי לי], יכולה אני לפרוש ממנו, וכל היכי דהוא – לגבאי אתא <sup class="footnote-marker">א</sup><i class="footnote">הכונה שאוה"ע באו לקנטר לישראל בגלותו ואומרים בלעג והתול אנה הלך דודך אולי למצרים לים ולסיני לכו ובקשוהו שמה אולי תמצאוהו, [ויש להגיה כאן לפי פירושנו – למצרים לים כו'], ומשיבה כנסת ישראל, מה לכם לשאול עליו ואין לכם חלק בו, ובנוגע להפנותו ממני, אין בזה כל חשש, יען כי מכיון שנדבקנו זה בזה שוב א"א לנו להפרד, ולכן כל היכי שהוא, בטוח אני בבואו, וזהו דודי ירד לגנו וסמיך ליה אני לדודי ודודי לי. וכלל הענין יכוון למ"ש בעזרא (ד' ב') שאמרו העמים נבנה עמכם את ביהמ"ק, והשיבו לא לכם ולנו לבנות בית לאלהינו, ובנחמיה (ב' כ') ולכם אין חלק וצדקה וזכרון בירושלם.
</i>.<br>(מ"ר)


Verse 2

<b>דודי ירד לגנו וגו'. </b>והלא היה צ"ל דודי ירד לגנו [ומהו] לרעות בגנים, אלא דודי זה הקב"ה, ירד לגנו זה העולם, לערוגת הבושם אלו ישראל, לרעות בגנים אלו אוה"ע, וללקוט בשושנים אלו הצדיקים שמסלקן מביניהם <sup class="footnote-marker">ב</sup><i class="footnote">מבין אוה"ע, אם יש מי מהם הראוי להסתפח על בית ישראל לוקחו ומדבקו, כגון יתרו ורחב, ודריש דסיפא דקרא ארישא קאי, ותכלית מה שירד לרעות בגנים וללקוט שושנים הוא למען לשומם בערוגת הבושם אשר בגנו. ובמ"ר הגירסא בלשון וענין אחר, דודי ירד לגנו כו' לרעות בגנים אלו בתי כנסיות ובתי מדרשות, וללקוט שושנים לסלק את הצדיקים שבישראל. אמנם שתי הדרשות לא פליגי, כי דרשת הירושלמי מיירי בשעה שישראל עושין רצונו של מקום, ודרשת המדרש היא בשעה שאין עושין רצונו של מקום, וכהמשל המובא גם בירושלמי גם במדרש כאן ובקהלת בפסוק מתוקה שנת העובד.
</i>.<br>(ירושלמי ברכות פ"ב ה"ח)


Verse 3

<b>אני לדודי וגו'. </b>הובא לעיל פרשה ב' פסוק ט"ו בלשון דודי לי ואני לו.


Verse 4

<b>יפה את וגו'. </b>רבי יהודה ב"ר סימון פתר קרא בקרבנות, יפה את רעיתי כתרצה אלו הקרבנות שאתם מתרצים בהם כמש"נ ונרצה לו לכפר עליו, נאוה כירושלים אלו הקדשים שבירושלים, כמש"נ (יחזקאל ל״ו:ל״ז-ל״ח) כצאן קדשים כצאן ירושלים <sup class="footnote-marker">ג</sup><i class="footnote">קרבנות סתם הם קדשי המקדש הנאכלים במקדש וקדשי ירושלים הם קדשים קלים הנאכלים בכל העיר, ופסוק זה נאמר בגלות, ואמר יפה לי את כתרצה – כזמן שנתרצית לי בקרבנות המקדש ובקרבנות ירושלים, כמבואר.
</i>.<br>(מ"ר)

<b>יפה את וגו'. </b>דבר אחר יפה את רעיתי כתרצה אלו נשי דור המדבר שלא נהנו מנזמיהן למעשה העגל. נאוה כירושלים – שכל מי שהיה רוצה ומבקש טיפוסים של פעור היה הולך ומוצאה בירושלים, הדא הוא דכתיב (ישעיהו י׳:י׳) ופסיליהם מירושלים ומשומרון <sup class="footnote-marker">ד</sup><i class="footnote">ר"ל וזהו בעת שלא היו עושין רצונו של מקום, אבל בעת שעשו רצונו של מקום השליכו כולם הפסילים לחוץ לבערם. ונראה דלכן נקט בלשון מהופך וחיובי, להורות רבותא דאע"פ שכל כך היו מצויים הטפוסים של עבודה זרה בירושלים, אפ"ה בשעה ששבו בתשובה התגברו על יצרם ובערום כליל מירושלים, ואיירי קודם שנתבטל יצרו של עבודה זרה כמבואר ביומא נ"ד א'.
</i>.<br>(שם)

<b>יפה את וגו'. </b>דבר אחר יפה את רעיתי כתרצה – כשאת רוצה, כד את בעי אי את בעי למילף מכלום <sup class="footnote-marker">ה</sup><i class="footnote">ר"ל כשאתה רוצה בעבודת ה' אין אתה צריך ללמוד ממי שהוא אופן העבודה ומעצמך יודע ומכוין יפה, כדמפרש, ודריש כתרצה נוטריקון כשאת רוצה ר"ל כשתרצה.
</i>, מי אמר להם להביא עגלות ובקר לטעון המשכן, אם לא מהן עצמן, כמש"נ ויביאו את קרבנם לפני ה' שש עגלות צב.<br>(שם)


Verse 5

<b>הסבי עיניך וגו'. </b>א"ר סימון, משל למלך שכעס על מטרונה ודחפה והוציאה מפלטין לחוץ, הלכה וצמצמה פניה אחר העמוד, לכשעבר המלך, אמר העבירוה, שאיני יכול לסבול <sup class="footnote-marker">ו</sup><i class="footnote">ר"ל העבירוה מלפני כי לא אוכל לראות בצערה, אע"פ שחטאה ועליה לסבול עד שתמלא צבאה.
</i>, כך בשעה שב"ד גוזרים תעניות ויחידים מתענים, אומר הקב"ה איני יכול לסבול, שהם הרהיבוני, הם גרמו לי לפשוט ידי בעולמי <sup class="footnote-marker">ז</sup><i class="footnote">יחידים שבכאן פירושו תלמידי חכמים, והוי הפי' הם גרמו לי לפשוט ידי בעולמי, כלומר לפשוט ידי ולברוא את העולם, שבשבילם נברא העולם, כמבואר ביומא ל"ח ב' ובכ"מ, והלשון לפשוע יד יונח על בריאת העולם, כמ"ש בפדר"א פרק י"ח פשט יד ימינו ונטה שמים ופשט יד שמאלו ויסד ארץ.
</i>, ובשעה שגוזרין ותינוקות מתענים אומר הקב"ה, איני יכול לסבול, שהם הרהיבוני, הם המליכוני עליהם ואמרו ה' ימלוך לעולם ועד <sup class="footnote-marker">ח</sup><i class="footnote">לא נתבאר למה תלי זה בתנוקות והלא כל ישראל אמרו זה, ואולי מכוין להאגדה דסוטה י"א ב' דנשי ישראל במצרים היו יולדות בשדה והיה הקב"ה יורד בכבודו ומשפר את הולד [בגמרא הגירסא והקב"ה שולח משמי מרום מי שמנקר וכו', ובש"ר פ' א' הגירסא שולח מלאך, אבל בש"ר פכ"ג הגירסא הקב"ה יורד בכבודו, והיא יותר מכוונת לסוף הענין שאמרו זה אלי], וכשנגלה הקב"ה על הים הכירוהו התנוקות תחלה שנאמר זה אלי, דלשון "זה" מורה על הידוע שכבר ראוהו, יעו"ש, ולפי"ז יתבאר האגדה שבכאן, דבאמת היו התנוקות המכירים תחלה במלכותו, ורק תפס הלשון ה' ימלוך ע"ד באור צחות הענין.
</i>, ובשעה שגורין וזקנים מתענין אומר הקב"ה איני יכול לסבול, שהם הרהיבוני, הם קבלו מלכותי עליהם בסיני ואמרו כל אשר דבר ה' נעשה ונשמע <sup class="footnote-marker">ט</sup><i class="footnote">דבענין מתן תורה כתיב (פ' יתרו) ויבא משה ויקרא לזקני העם וישם לפניהם את כל הדברים האלה ויענו כל העם ויאמרו כל אשר דבר ה' נעשה, ומשמע דכל העם נגררו אחר הזקנים, וכ"א מפורש בש"ר ריש פרשה ט"ז, אלו לא קבלו הזקנים את דבריו של משה אף כל ישראל לא היו מקבלים וכו', יעו"ש, ומה שהביא כאן הפסוק נעשה ונשמע אע"פ דהוא כתיב בס"פ משפטים ולא במת"ת, סמיך על האגדה שהובא בפירש"י שם דבאמת נאמר במת"ת ורק נכתב שלא במקומו, וכ"מ במ"ר לעיל פרשה ד' פסוק ז' בדרשה כולך יפה רעיתי, תנא רשב"י, בשעה שעמדו ישראל לפני הר סיני ואמרו נעשה ונשמע, וע' מש"כ שם ושם פסוק א' אות ו' ראיה לזה.
</i>.<br>(שם)

<b>שערך כעדר העזים. </b>מה עז זו בזויה <sup class="footnote-marker">י</sup><i class="footnote">יתבאר עפ"י מ"ש בשבת נ"ד ב' שבית הבושת שלה מגולה, וזו היא בזויתה, ולא כמו הרחל שבית הבושת שלה מכוסה, כמ"ש שם הני מכסיין והני מגליין, ולכן אמר בדרשה הבאה מה רחל זו צנועה.
</i> כך היו ישראל בזויין בשטים, כמש"נ וישב ישראל בשטים ויחל העם לזנות וגו'.<br>(מ"ר)


Verse 6

<b>שניך כעדר הרחלים. </b>מה רחל זו צנועה <sup class="footnote-marker">יא</sup><i class="footnote">עיין מש"כ באות הקודם.
</i> כך היו ישראל צנועים וכשרים במלחמת מדין.<br>(שם)

<b>שכולם מתאימות. </b>לשון זה נדרש לעיל בפרשה ד' פסוק ב'.

<b>כפלח הרמון רקתך. </b>פסוק זה נדרש לעיל בפרשה ד' פסוק א' וג'.


Verse 7



Verse 8

<b>ששים המה וגו'. </b>רבי חייא צפוראה פתר קראה באוה"ע, ששים המה מלכות ושמונים פלגשים, ששים ושמונים הרי ק"מ, ארבעים מהם יש להם לשון ואין להם כתב וארבעים מהם אין להם לשון ויש להם כתב, ועלמות אין מספר, השאר מהם, שאין להם לא כתב ולא לשון, יכול אף ישראל כן, ת"ל (אסתר ט') ואל היהודים ככתבם וכלשונם.<br>(שם)

<b>ששים המה וגו'. </b>ר' לוי פתר קרא באוה"ע, ששים המה מלכות ושמונים פלגשים, ששים ושמונים היי ק"מ, שבעים מהם מכירים אבותיהם ואין מכירים אמותיהם, ושבעים מהם מכירין אמותיהם ואין מכירים אבותיהם, ועלמות אין מספר – שאין מכירין אבותיהם ואמותיהם, יכול אף ישראל כן, ת"ל ויתילדו על משפחותם לבית אבותם <sup class="footnote-marker">יב</sup><i class="footnote">מפרש ויתילדו על משפחותם שחשבו וידעו מי שילדה אותם היינו אמותם למשפחותם היינו קרוביהם, מפני שבמדבר היתה כל משפחה מיוחדת לעצמה בתוך בית אב של ראש המשפחה, ולבית אבותם מי הוא אביהם.
</i>.<br>(שם)

<b>ששים המה וגו'. </b>רבי יצחק פתר קראי בפרשיותיה של תורה, ששים המה מלכות – אלו ששים מסכתות של הלכות <sup class="footnote-marker">יג</sup><i class="footnote">והם י"ב מסדר זרעים, י"ב ממועד, ז' מנשים, י' מנזיקין, י' מקדשים, י"ב מטהרות, הרי ס"ג, וג' בבות נחשבות כחדא, ושבת ועירובין כחדא, הרי ס', ונקראות מסכתות התלמוד בשם מלכות, מפני שעל פיהם תחתך ההלכה, משא"כ הברייתות, שבהם לא נחקרה ההלכה כמו בתלמוד.
</i>, ושמונים פלגשים – אלו פ' פרשיות שבתירת כהנים <sup class="footnote-marker">יד</sup><i class="footnote">כך היה נחלק ומסודר אצלם התו"כ, אבל לפנינו אין מספר זה מכוון, כי מחולק הוא ליותר מק"י פרשיות, מפני שאין אנו בקיאים היטב בטיב ההפסקות.
</i>, ועלמות אין מספר – אין קץ לתוספתות <sup class="footnote-marker">טו</sup><i class="footnote">כמו תוספתות דר' חייא ור' אושעיא ודבי ר' ישמעאל ודבי חזקיה ודבי שמואל ועוד, וקורא אותם עלמות מפני שהיו נעלמות ולא היו נמצאות ביד כל אחד, וכמ"ש בגמרא כי אתא רב דימי אייתי מתניתא בידיה, וכן מצאתי מגילת סתרים בבי רב, וכדומה מן הלשונות.
</i>, יכול שהן חולקין אלו עם אלו, ת"ל יונתי תמתי אחת היא, כולן דורשין מטעם אחד, מהלכה אתת מגזרה שוה אחת, מק"ו אחד <sup class="footnote-marker">טז</sup><i class="footnote">ר"ל כל ענין הדרשות בנויות וקבועות על יסוד מוסד אחד, ע"פ הלמוד בי"ג מדות שהתורה נדרשת בהן, אבל לא שכל אחד דרש ע"פ סברא עצמית.
</i>.<br>(מ"ר)

<b>ששים המה וגו'. </b>רבי יודן ב"ר אלעאי פתר קרא בעץ חיים ובגן עדן, ששים המה מלכות אלו ששים חבורות של צדיקים שיושבות בגן עדן תחת עץ החיים ועוסקות בתירה, ושמונים פלגשים אלו שמונים הבורות בינוניות שעוסקות בתורה חוץ לעץ החיים <sup class="footnote-marker">יז</sup><i class="footnote">לא נתבאר לנו מקור מקומו של המספרים האלה, וגם לא מצאנו באורם.
</i>, ועלמות אין מספר, אין קץ לתלמידים, יכול מפני שהן חלוקין זה עם זה, ת"ל אחת היא יונתי תמתי, כולן דורשין מטעם אחד מהלכה אחת מגז"ש אחת מק"ו אחד.<br>(שם)

<b>ששים המת וגו'. </b>רבנן פתרי קראי ביוצאי מצרים, ששים המה מלכות, אלו ששים רבוא שיצאו מבן עשרים ולמעלה, ושמונים פלגשים אלו שמונים רבוא שיצאו ממצרים מבן עשרים ולמטה, ועלמות אין מספר – אין קץ ואין סכום לגרים <sup class="footnote-marker">יח</sup><i class="footnote">יש אגדות וגירסות חלוקות בענין זה, עמ"ש לעיל ג' ז' אות מ"ח, ועיין בשמ"ר ריש פרשה מ"ב ובבמ"ר פרשה י"א.
</i>.<br>(שם)


Verse 9

<b>אחת היא וגו'. </b>אחת היא יונתי תמתי – זו כנסת ישראל, שנאמר ומי כעמך ישראל גוי אחד בארץ, אחת היא לאמה, שנאמר (ישעיהו נ״א:ד׳) הקשיבו אלי עמי ולאומי אלי האזינו, לאמי כתיב <sup class="footnote-marker">יט</sup><i class="footnote">לפנינו כתיב ולאומי מלא ו', אך כבר כתבו התוס' בשבת נ"ה ב' דהמסורה שלנו מחולקת עם המסורה שהיתה לפני חכמי הגמרא.
</i>, ברה היא ליולדתה – בר מינה לית ליולדתה <sup class="footnote-marker">כ</sup><i class="footnote">ר"ל חוץ מישראל אין בנים להקב"ה, וברה פירושו חוצה לה, כלומר מבלעדה.
</i>, ראוה בנות ויאשרוה – כמש"נ (מלאכי ג׳:י״ב) ואשרו אתכם כל הגוים, מלכות ופלגשים ויהללוה – כמש"נ (ישעיהו מ״ט:כ״ג) והיו מלכים אומניך.<br>(שם)

<b>יארח היא וגו'. </b>אחת היא יונתי תמתי – זה אברהם, שנאמר (יחזקאל ל"ג) אחד היה אברהם <sup class="footnote-marker">כא</sup><i class="footnote">ר"ל הוא היה האחד שפרסם אחדות ה' בעולם, וכמו שדרשו על הפסוק דכתיב בי' ויקרא בשם ה' שפרסם יחודו של הקב"ה בעולם.
</i>, אחת היא לאמה – זה יצחק שהיה יחיד לאמו <sup class="footnote-marker">כב</sup><i class="footnote">ואע"פ שגם ישמעאל היה יחיד לאמו, וכמ"ש בסנהדרין פ"ט ב' בשעה שאמר הקב"ה לאברהם קח נא את בנך את יחידך, אמר לי' זה יחיד לאמו וזה יחיד לאמו, צ"ל ע"פ הדרשה קטורה זו הגר, ובקטורה מפורש שילדה בנים לאברהם, וא"כ מה שהיה ישמעאל יחיד לאמו היה רק בשעת העקדה.
</i>, ברה היא ליולדתה – זה יעקב שהיה ברור ליולדתו לצדיק גמור <sup class="footnote-marker">כג</sup><i class="footnote">כמש"כ ורבקה אוהבת את יעקב, ובודאי לא בכרה אהבת בן אחד על חבירו לולא ידעה בו ובצדקתו בברור גמור, ואע"פ דבעשו כתיב ויאהב יצחק את עשו, אך בו מפרש הכתוב סבת האהבה, כי ציד בפיו, משא"כ אהבת רבקה ליעקב היתה בלי כל סבה ובלי כל תנאי, אך מהכרה פנימית. ואולי מרמז בזה להאגדה כי בשעה שהיתה רבקה הולכת אצל בית הכנסת היה יעקב מפרכס לצאת וע"י האות הזאת היה יעקב ברור לצדיק גמור ליולדתו.
</i>.<br>(שם)

<b>ראוה בנות ויאשרוה. </b>אלו השבטים, שנאמר והקול נשמע בית פרעה <sup class="footnote-marker">כד</sup><i class="footnote">כי באו אחי יוסף, וסיפא דקרא וייטב הדבר בעיני פרעה ובעיני עבדיו. ובנות כנוי לאימות, כפי שהובא למעלה. ויש להעיר שלא דרשו כזה על משה דכתיב ביה שבת פרעה ראתה אותו כי טוב הוא בשעה שצף על פני המים, ובדרשה זו היה מכוון הלשון ראוה בנות – ממש.
</i>, דבר אחר, ראוה בנות ויאשרוה זו לאה, שנאמר באשרי כי אשרוני בנות.<br>(שם)

<b>מלכות ופלגשים ויהללוה. </b>זה יוסף, שנאמר ויאמר פרעה אל עבדיו הנמצא כזה <sup class="footnote-marker">כה</sup><i class="footnote">וסיפא דקרא וייטב הדבר בעיני פרעה ובעיני כל עבדיו, והיינו מלכות ופלגשים, כנוי לשריו ועבדיו.
</i>.<br>(מ"ר)


Verse 10

<b>כמו שחר. </b>כך תהיה גאולתן של ישראל מבצבצת, בתחלה היא באה קימעא קימעא, אח"כ מנצנצת ובאה, אח"כ פרה ורבה ואח"כ מרטבת והולכת <sup class="footnote-marker">כו</sup><i class="footnote">ר"ל מרחבת ומגדלת כגן רטוב.
</i> ודכותה בתחלה ומרדכי יושב בשער המלך, אח"כ ויקח המן את הלבוש ואת הסוס וגו', אח"כ ומרדכי יצא מלפני המלך בלבוש מלכות ואח"כ ליהודים היתה אורה ושמחה <sup class="footnote-marker">כז</sup><i class="footnote">מפרש המאורע מישיבת מרדכי בשער המלך ומהודעו ממחשבת בגתן ותרש כדמיון לאילת השחר שאך החלה להתבקע, דזה היתה תחלת הרפואה להצער הבא, ושוב המאורע מהעברת המן את מרדכי ברחוב הוא דמיון לעלות השחר דהיא תחלת זריחתה, ושוב הא דמרדכי יצא מלפני המלך בלבוש מלכות דמיון ליציאת השמש על הארץ שהיא סוף זריחה, וליהודים היתה אורה – היא תוקף אור השמש בצהרים, ומעשה אבות סימן לבנים כי כך תהיה גאולתם, קימעא קימעא.
<br>ועיין במגילה ט"ו ב' דהמזמור בתהלים למנצח על אילת השחר אמרו אסתר, משום דכתיב שם אלי אלי למה עזבתני, יעו"ש, וביומא כ"ט א' דרשו בפנים שונים למה נמשלה אסתר לאילת השחר, ויש להעיר למה לא דרשו ע"פ הדרשה שבכאן שישועת ישראל בעת ההיא היתה בערך אילת השחר, כפי המבואר, וי"ל משום דבכלל כל הגאולות דרכן לבא כן קימעא קימעא, כמ"ש כך תהיה גאולתן וכו', ואין יתרון בזה לגאולת אסתר.
</i>.<br>(שם)

<b>יפה כלבנה. </b>יכול מדכתיב כמו שחר, מה שחר שאין לו צל אף ישראל כן, ת"ל יפה כלבנה שיש לה גם צל <sup class="footnote-marker">כח</sup><i class="footnote">הבאור הוא, כי אע"פ שהשמש בכלל דבר טוב הוא, אבל בכ"ז כשהיא מתמדת לחמם בלתי הרף קשה לסבלה, ולכן טוב כי לפעמים יגונן גם הצל, וכמש"כ בצלו חמדתי וישבתי, ועל זה אמר, יכול מדכתיב כמו שחר מה שחר [מקור השמש] אין לו מעלת הצל, כך ישראל שנדמו לשחר אין להם מעלת הצל, ת"ל יפה כלבנה, כלומר, שנדמו גם ללבנה שיש לה גם מעלת הצל, והיינו שאורה נוחה ורצויה לעולם.
</i>.<br>(שם)

<b>יפה בלבנה. </b>יכול מדכתיב ברה כחמה מה חמה קופחת <sup class="footnote-marker">כט</sup><i class="footnote">לשון הכאה, כלומר אורה מכה בכח על האדם ושורפת עורו ומשחרת אותו.
</i> והיא משמשת ביום ולא בלילה אף ישראל כן, ת"ל יפה כלבנה, מה לבנה כתיב בה ולמשול ביום ובלילה <sup class="footnote-marker">ל</sup><i class="footnote">דעל החמה בודאי אינו קאי, כי אינה מושלת כלל בלילה, משא"כ הלבנה נראית גם ברקיע גם ביום.
</i> כך ישראל הן הן בעוה"ז הן הן לעוה"ב.<br>(שם)

<b>ברה כחמה. </b>יכול מדכתיב יפה כלבנה מה לבנה אין אורה ברור והיא לפעמים חסרה ולפעמים יתירה אף ישראל כן ת"ל ברה כחמה.<br>(שם)

<b>איומה כנדגלות. </b>יכול מדכתיב יפה כלבנה ברה כחמה מה חמה ולבנה אין להם אימה <sup class="footnote-marker">לא</sup><i class="footnote">ר"ל אין מטילין אימה על הבריות.
</i> אף ישראל כן, ת"ל איומה כנדגלות, כנדגלין של מעלה, מיכאל ודגלו, גבריאל ודגלו, דכתיב בהו (יחזקאל א׳:י״ח) וגבה להם ויראה להם <sup class="footnote-marker">לב</sup><i class="footnote">ענין האימה של ישראל הוא ע"ד הכתוב וראו כל עמי הארץ כי שם ה' נקרא עליך ויראו ממך.
</i>.<br>(שם)


Verse 11

<b>אל גינת אגוז. </b>דרש רבא, מאי דכתיב אל גינת אגוז ירדתי לראות באבי הנחל, למה נמשלו ת"ח לאגוז, לומר לך, מה אגוז זה אע"פ שמלוכלך בטיט ובצואה אין מה שבתוכו נמאס אף ת"ח אע"פ שסרח אין תורתו נמאסת <sup class="footnote-marker">לג</sup><i class="footnote">וכמו דקיי"ל במו"ק ט"ז א' אב ב"ד שסרח אין מבזין אותו בפרהסיא אלא חסין על כבודו וכו' יעו"ש, ויתכן בטעם הדבר ע"פ מ"ש בסוטה כ"א א' אין עבירה מכבה תורה שנאמר מים רבים לא יוכלו לכבות את האהבה, עיי"ש לפנינו.
</i>.<br>(חגיגה ט"ו ב')

<b>אל גינת אגוז. </b>מה אגוז זה [הקשה כאבן], האבן שוברו, כך תורה קרויה אבן כדכתיב ואתנה לך את לוחות האבן ויצה"ר קרוי אבן כדכתיב (יחזקאל ל״ו:כ״ו) והסרתי את לב האבן מבשרכם, אמר הקב"ה, תהא תורה [שקרויה אבן] משברת יצה"ר [שקרוי] אבן <sup class="footnote-marker">לד</sup><i class="footnote">הוא ע"ד שאמרו בקדושין ל' ב' אמר הקב"ה בראתי יצה"ר בראתי תורה תבלין אם אתה עוסק בתורה הרי הוא מסור בידך וכו'. ויש להעיר שאינו מביא ראיה דהתורה קרויה אבן מפסוק דירמיה כ"ג וכפטיש יפוצץ סלע ודרשו בסנהדרין ל"ד א' דקאי על התורה יעו"ש בתוס' ומש"כ בבאור קהלת בפסוק מסיע אבנים (י' ט').
</i>.<br>(מ"ר)

<b>אל גינת אגוז. </b>א"ר אלעשה, והלא לא היה צריך לומר אלא אל גינת ירק <sup class="footnote-marker">לה</sup><i class="footnote">כי לגדולי גינה יתיחסו ירקות אבל האגוז מתיחס לכרם או לפרדס.
</i> ואמר אל גינת אגוז, מלמד שנתן להם [לישראל] כחן של נטיעות וזיון של ירק <sup class="footnote-marker">לו</sup><i class="footnote">ר"ל יפין של ירק, כי על הרוב היפה אינו חזק, ואמר כאן שיהיה להם כח ויופי, ע"ד הלשון עוז והדר לבושה.
</i>.<br>(שם)

<b>אל גינת אגוז. </b>א"ר יהושע בן לוי, נמשלו ישראל לאגוז, מה אגוז זה לטובתו הוא נגזז ונחלף <sup class="footnote-marker">לז</sup><i class="footnote">ר"ל ע"י גזיזתו הוא מחליף וצומח יותר מבראשונה, אבל אין לפרש כפשוטו שנגזז ונצמח מחדש, יען שהרי כל האילנות כך טבען ומאי רבותי' דאילן אגוז.
</i> כך כל מה שישראל נגזזין מעמלן ונותנין לעמלי תורה בעוה"ז, לטובתן היא, שמרבין להם עושר בעוה"ז ושכר טוב לעוה"ב <sup class="footnote-marker">לח</sup><i class="footnote">נראה דבדיוק אמר ונותנין לעמלי תורה בעוה"ז, כלומר בעודם הנותנין בחיים, לאפוקי אם מצוים לחלק לאחר מיתה אין הזכות גדול כ"כ, יען כי אם נותנים בחיים נותנין הכל בעתו בעת שהמקבל נצרך לעזר, ועוד יתרונות שונות בנתינת צדקה בחיים על הנתינה לאחר מיתה, כנודע.
</i>.<br>(שם)

<b>אל גינת אגוז. </b>א"ר לוי, נמשלו ישראל לאגוז, לפי שכל הנטיעות אם את מכסה שרשיהם בשעת נטיעתן הן מצליחות, אבל האגוז הזה אם אתה מכסה שרשיו בשעת נטיעתו אינו מצליח, וכך ישראל כתיב בהו (משלי כ״ח:י״ג) מכסה פשעיו לא יצליח <sup class="footnote-marker">לט</sup><i class="footnote">ואע"פ דכנגד זה כתיב (תהילים ל״ב:א׳) אשרי נשוי פשע כסוי חטאה, צ"ל כמ"ש בסוטה ל"ב ב' דכל החטאים א"צ לפרסם ורק חטא עבודת כוכבים צריך לפרסם [כדי שיהיה לו כפרה יתירה בבזיונו], וא"כ כאן דאיירי ביחס כנס"י אל הקב"ה איירי בחטא הנוגע לעקרי האמונה ויחוד ה', והיינו חטא עבודת כוכבים. ולכן אוקים בי' הפסוק מכסה פשעיו לא יצליח.
</i>.<br>(שם)

<b>אל גינת אגוז. </b>א"ר עזריה, נמשלו ישראל לאגוז, מה אגוז זה עצו משמר פריו <sup class="footnote-marker">מ</sup><i class="footnote">ואע"פ דכל האילנות כך הם, אך יתבאר ע"פ גירסת הילקוט כאן, מי שלא ראה אגוז [אילן אגוז] ואינו יודע מה הוא סובר שאין בו כל אלא עצים, פעפעו [פזרו] הרי הוא מוצא בתוכו מגורת של אוכלין, וה"נ הכונה שהעץ והעלים רכים ועבים ומכסים את הפירות ושומרים אותם יותר משאר אילנות. וגם יתכן לומר כי הכונה אל הקליפה [הקשה כעץ] המשמרת את הגרעין שבתוכה.
</i> כך עמי הארץ שבישראל מחזיקין בדברי תורה <sup class="footnote-marker">מא</sup><i class="footnote">יתכן דמכוין למ"ש בחולין צ"ב א', אומה זו כגפן נמשלה, זמורות שבה אלו בעלי בתים, אשכולות שבה אלו ת"ח, עלין שבה אלו עמי הארץ, קנוקנות שבה אלו ריקנים שבישראל, והיינו דשלחו מתם, לבעי רחמים איתכליא על עליא דאלמלא עליא לא מתקיימין איתכליא, ופירש"י שעמי הארץ חורשים וזורעים וקוצרים ומאכילין לת"ח, והיינו מה שאמר כאן שעמי הארץ מחזיקים בדברי תורה, כלומר מחזיקין בת"ח שיוכלו לעסוק בתורה
</i>.<br>(שם)

<b>אל גינת אגוז. </b>נמשלו ישראל לאגוז, מה אגוז זה אם נופל לתוך הטנופת אתה נוטלו ומורקו ושוטפו ומדיחו והוא יפה לאכילה, כך כל מה שישראל מתלכלכין בעונות כל ימות השנה בא יוהכ"פ ומכפר עליהם <sup class="footnote-marker">מב</sup><i class="footnote">יתכן דסמיך אלשון הפסוק דכתיב ביוהכ"פ כי ביום הזה וגו' לטהר אתכם, וטהרה יונח על שטיפה והדחה כמש"נ כ"פ ורחץ וטהר.
</i>.<br>(שם)

<b>אל גינת אגוז. </b>אמר ר"י בר סימון, נמשלו ישראל לאגוז, מה אגוז זה יש לו שתי קליפות <sup class="footnote-marker">מג</sup><i class="footnote">קליפה ירוקה על קליפה הקשה. והכונה כי כשם שהאגוז נקרא אוכל רק אז כשתוסרנה ממנו שתי הקליפות, כך ישראל נקרא בשם זה, רק אז שיקים מצות מילה בהסרת קליפות הערלה ע"י החתוך והפריעה.
</i> כך ישראל יש להם שתי מצות [בגופן] מילה ופריעה <sup class="footnote-marker">מד</sup><i class="footnote">כנראה ס"ל להדורש הזה דמצות פריעה לא ניתנה לאברהם אבינו רק ליהושע בן נון צוה, וא"כ הן שתי מצות מיוחדות, אבל אם היה גם אברהם נצטווה בה היו נחשבו שתיהן למצוה אחת כללית, מצות מילה.
</i>.<br>(שם)

<b>אל גינת אגוז. </b>אמר ר"ל, נמשלו ישראל לאגוז, מה אגוז זה חלק <sup class="footnote-marker">מה</sup><i class="footnote">כלומר אילן אגוז חלק מן השריגים והסעיפים הרגילים בשארי אילנות.
</i> וכל מי שעולה לראשו ואינו נותן דעתו הוא נופל ומת, כך כל מי שהוא מנהיג שררה על הצבור בישראל ואינו נותן דעתו היך הוא מנהיג את ישראל סופו שהוא נופל, הדא הוא דכתיב (ירמיהו ב׳:ג׳) קודש ישראל לה' ראשית תבואתו כל אוכליו יאשמו <sup class="footnote-marker">מו</sup><i class="footnote">יתכן בכונת הענין שאינו נותן דעתו, כמ"ש בר"ה י"ז א' בדיין שמתגאה ופוסע על ראשי עם קודש והיינו שאינו נותן דעתו לכבוד הצבור, ומבואר שם בעונשו שאין רואה בן ת"ח, והיינו שהוא נופל, שאין לו עמידה לאחר מיתה, וכמ"ש בב"ב קט"ז א' דוד שהניח בן כמותו נאמר בו שכיבה ויואב שלא הניח בן כמותו, היינו איש המוני נאמר בו מיתה, וה"נ הכונה מעין זה.
</i>.<br>(מ"ר)

<b>אל גינת אגוז. </b>נמשלו ישראל לאגוז, מה אגוז זה שחוק לתינוקות ושעשוע למלכים <sup class="footnote-marker">מז</sup><i class="footnote">אולי הכונה שעולה על שולחן מלכים, ובעת שמסובין לשולחן משתעשעין בו, או דהיה להם להמלכים בימי קדם שעשוע מיוחד באגוזים.
</i> כך הן ישראל בעוה"ז, ע"י עונות נעשים שחוק, דכתיב (איכה ב') הייתי שחוק לכל עמי, אבל לעתיד לבא והיו מלכים אומניך.<br>(שם)

<b>אל גינת אגוז. </b>נמשלו ישראל לאגוז, מה אגוז זה יש בו אגוזי פרך, אגוזים בינונים ואגוזים קנטרנין <sup class="footnote-marker">מח</sup><i class="footnote">אגוזי פרך הם אגוזים טובים שנפרכים ביד ואגוזים קנטרנין בעלי קליפה קשה ואוכל בו מעט.
</i> כך ישראל יש מהן עושין צדקה מאליהן ויש שאם אתה תובען הם נותנין ויש שאתה תובען ואין נותנין <sup class="footnote-marker">מח</sup><i class="footnote">ומעין ענין זה איתא בחולין ז' ב' ישראל קדושים הן [לענין צדקה] יש מי שרוצה ליתן ואין לו ויש מי שיש לו ואינו רוצה, וכתבו התוס' ואפ"ה איקרי זה שיש לו ואינו רוצה קדוש משום שנותן מפני הבושה, ומכאן מבואר אמתת פירוש זה, משום דאם אינו נותן כלל הרי הוא נמשל לאגוזים קנטרנין שזה בודאי היפך מעלת הקדושה.
</i>.<br>(שם)

<b>אל גינת אגוז. </b>נמשלו ישראל לאגוז, מה אגוז זה אי אפשר לגונבי המכס לגנוב ממנו מפני שהוא נשמע וניכר, כך ישראל כל מקום שאחד מהם הולך אינו יכול לומר שהוא אינו יהודי, לפי שהוא ניכר, כדכתיב (ישעיהו ס״א:ט׳) כל רואיהם יכירום כי הם זרע בירך ה' <sup class="footnote-marker">מט</sup><i class="footnote">ואע"פ דפסוק זה הוא הבטחה לעתיד צ"ל דאעפ"כ לא חש להביא סמך ממנו משום דהפסוק הזה נאמר בנגוד זמן הגלות אשר אז ג"כ יכירום אך לרעה.
</i>.<br>(שם)

<b>אל גינת אגוז. </b>נמשלו ישראל לאגוז. מה אגוז זה שק מלא אגוזים בידך אתה נותן בו כמה שומשמים כמה חרדלים והם מחזיקין <sup class="footnote-marker">נ</sup><i class="footnote">בין חללי האגוזים.
</i> כך כמה גרים באו ונתוספו לישראל, הדא הוא דכתיב מי מנה עפר יעקב <sup class="footnote-marker">נא</sup><i class="footnote">ומרומזים במלת עפר מפני שהם טפלים לישראל, וע' מש"כ בריש קהלת בפסוק כל הנחלים הולכים וגו'.
</i>.<br>(שם)

<b>אל גינת אגוז. </b>נמשלו ישראל לאגוז, מה אגוז זה אתה נוטל אחד מן הכרי וכולן יורדין ומתגלגלין זה אחר זה, כך ישראל לקה אחד מהן כולן מרגישין, הדא הוא דכתיב האיש אחד יחטא ועל כל העדה תקצוף <sup class="footnote-marker">נב</sup><i class="footnote">ואע"פ דלשון זה אמר משה בתמיה, אך אעפ"כ כן הוא הדבר, שבשביל מעשה דקרח קצף הקב"ה על הכלל.
</i>.<br>(שם)

<b>אל גינת אגוז. </b>א"ר ברכיה, נמשלו ישראל לאגוז, מה אגוז זה עשוי ד' מגורות והסירה באמצע <sup class="footnote-marker">נג</sup><i class="footnote">ישנם מיני אגוזים שיש באגוז קוצים המחלקים האוכל לד' חלקים, וסירא פירושו קוץ.
</i> כך היו ישראל שרויים במדבר, ד' דגלים ד' מחנות ואהל מועד באמצע.<br>(שם)

<b>אל גינת אגוז וגו'. </b>דבר אחר, אל גינת אגוז ירדתי – זה העולם <sup class="footnote-marker">נד</sup><i class="footnote">סמיך אדרשה דלעיל, מה אגוז זה נגזז ונחלף, וכן הוא העולם דור הולך ודור בא.
</i> לראות באבי הנחל – אלו ישראל <sup class="footnote-marker">נה</sup><i class="footnote">שגדלין על התורה שנמשלה למים. כנודע.
</i> לראות הפרחה הגפן אלו בתי כנסיות ובתי מדרשות <sup class="footnote-marker">נו</sup><i class="footnote">יתכן דסמיך על האגדה דחולין צ"ב א' אומה זו כגפן נמשלה, אשכלות שבה אלו ת"ח, ובתי כנסיות ובתי מדרשות מגדילין ומפריחין תלמידי חכמים.
</i>, הנצו הרמונים – אלו התנוקות שיושבים ועוסקים בתורה ויושבין שורות שורות כגרעיני רמונים.<br>(שם)


Verse 12

<b>לא ידעתי נפשי. </b>בצאת ישראל ממצרים הכתוב מדבר, אתמול מלוכלכין בטיט ולבנים ומאוסים ובזויים בעיני המצרים והיום נעשו בני חורין וסגנים על כל העולם, וקראו על עצמן לא ידעתי נפשי שמתני <sup class="footnote-marker">נז</sup><i class="footnote">באור הלשון לא ידעתי נפשי שמתני הוא כאומר לא ידעתי במה זכיתי לכך, ואיירי לפי"ז בענותן של ישראל שלא חשבו גאולתן בזכות עצמן אלא בחסדי ה' ורחמיו, וכן צריך לפרש הכונה באגדות הבאות ביוסף ודוד ומרדכי.
</i>.<br>(מ"ר)

<b>לא ידעתי נפשי. </b>דבר אחר לא ידעתי נפשי שמתני, ביוסף הצדיק הכתוב מדבר, אתמול ענו בכבל רנלו ברזל באה נפשו (תהילים ק״ה:י״ח) והיום ויוסף הוא השליט על הארץ וקרא על עצמו לא ידעתי נפשי שמתני <sup class="footnote-marker">נח</sup><i class="footnote">כמש"כ באות הקודם.
</i>.<br>(שם)

<b>לא ידעתי נפשי. </b>דבר אחר לא ידעתי נפשי שמתני, בדוד המלך הכתוב מדבר, אתמול דדה בורח מפני שאול והיום (ש"ב ח') וימלוך דוד על כל ישראל וקרא על עצמו לא ידעתי נפשי שמתני <sup class="footnote-marker">נט</sup><i class="footnote">כמשכ"ל אות נ"ז.
</i>.<br>(שם)

<b>לא ידעתי נפשי. </b>דבר אחר לא ידעתי נפשי שמתני, במרדכי הכתוב מדבר, אתמול וילבש שק ואפר והיום ומרדכי יצא מלפני המלך בלבוש מלכות וגו', וקרא על נפשו לא ידעתי נפשי שמתני <sup class="footnote-marker">ס</sup><i class="footnote">כמש"כ לעיל אות נ"ז.
</i>.<br>(שם)

<b>לא ידעתי נפשי. </b>דבר אחר לא ידעתי נפשי שמתני, בכנסת ישראל הכתוב מדבר, אומרת כנס"י לאוה"ע, אל תשמחי אויבתי לי כי נפלתי קמתי (מיכה ז') שבשעה שהייתי יושבת בחושך הקב"ה הוציאני לאור, שנאמר (שם) כי אשב בחושך ה' אור לי, וקראה על עצמה לא ידעתי נפשי שמתני <sup class="footnote-marker">סא</sup><i class="footnote">ר"ל אע"פ שלא אדע יום גאולתי בכ"ז בטח לבי בה' כי יקימני. ובא בפסוק זה לשון עבר במקום עתיד, ויש כאלה בלשונות המקרא.
</i>.<br>(שם)

<b>מרכבות עמי נדיב. </b>[אל תקרא עַמי אלא עִמי, אמרה כנס"י] עמי מהלך נדיב חי העולמים <sup class="footnote-marker">סב</sup><i class="footnote">דריש נוטריקון – עמי הקב"ה שהוא נדיב העולמים, ויתכן דדריש כן משום דהיו"ד מן עמי הוא מיותר, דלפי הפשט הוי הפירוש עם נדיב, אך המפרשים כתבו שכן היא מדרך הכתובים וכמו גנובתי יום, שכני סנה, רבתי עם, בני אתונו, אך המדרש ניחא ליה לדרוש באופן שנתפרש המלה עמי במלואה עם היו"ד.
</i>.<br>(שם)


Chapter 7



Verse 1

<b>שובי שובי השולמית. </b>א"ר חנינא, ד' פעמים כתיב כאן שובי שובי כנגד ארבע מלכיות ששולטין בישראל והם נכנסין תחת ידיהם בשלום ויוצאין לשלום <sup class="footnote-marker">א</sup><i class="footnote">הארבע מלכיות הם בבל, מדי יון ואדום, אבל מצרים לא חשיב, דזה נאמר על העתיד, וכשנאמר פסוק זה כבר יצאו ממצרים.
</i>.<br>(מ"ר)

<b>השולמית. </b>מהו שולמית – אומה זו ששלום חי העולמים <sup class="footnote-marker">ב</sup><i class="footnote">ר"ל שהשלום, שהקב"ה, חי העולמים. דורש היה מתהלך ומתנהג תמיד באומה זו, כדכתיב ואהיה מתהלך וגו', והפעל הלך בבאו בבנין התפעל, מורה על ההליכה הנה והנה ר"ל הנהגה, ובזה ניחא דלא הביא הכתוב דדה"א י"ז, דהלשון מתהלך דייק כאן ושמה ליתא. ותהיה איפוא הוראת התאר שולמית לאומה ההולכת בתורת ה' שדרכיה דרכי נועם וכל נתיבותיה שלום.
</i> מתנהג בה, כדכתיב (שמואל ב ז׳:ו׳) ואהיה מתהלך באהל ובמשכן <sup class="footnote-marker">ג</sup><i class="footnote">וכל מקום שהמשכן היה נוסע היתה השכינה [השלום] נוסעת ומגינה על ישראל.
</i>.<br>(שם)

<b>השולמית. </b>מהו שולמית – אומה שמסיימים לה שלום בכל יום, כמ"ש וישם לך שלום <sup class="footnote-marker">ד</sup><i class="footnote">יש לפרש הכונה שהכהנים בדוכנם מסיימים בברכת השלום כלומר בפסוק וישם לך שלום, והכל הולך אחר החתום, שבלתי השלום אין קיום לכל הברכות וכמ"ש באגדות בפסוק ונתתי שלום בארץ (ר"פ בחקתי), שמא תאמרו הרי מאכל והרי משתה אם אין שלום אין כלום ת"ל אחר כל זאת ונתתי שלום בארץ מכאן שהשלום שקול כנגד הכל. ובזה יתבאר כונת הכתוב עושה שלום ובורא את הכל, שעם השלום יש קיום בכל. ומה שאמר שמסיימים שלום בכל יום פשוט הוא דבזמן המקדש היו הכהנים עולים לדוכן בכל יום.
</i>.<br>(מ"ר)

<b>השולמית. </b>מהו שולמית – אמר הקב"ה, אומה שאני עתיד להושיבה בנוה שלום, כמש"נ (ישעיהו ל״ב:י״ח) וישב עמי בנוה שלום <sup class="footnote-marker">ה</sup><i class="footnote">ובב"ר פרשה ס"ו מביא בזה הפסוק ונתתי שלום בארץ, אבל לפי הלשון שאני עתיד להושיבה בנוה שלום נראה עיקר גירסא שלפנינו, מפני השתוות הלשונות נוה שלום, וגם פסוק זה בעתיד איירי.
</i>.<br>(שם)

<b>השולמית. </b>מהו שולמית – אמר הקב"ה, אומה שאני נוטה אליה שלום, כמש"נ (ישעיהו ס״ו:י״ב) הנני נוטה אליה כנהר שלום.<br>(שם)

<b>השולמית. </b>ר"א ב"ר מרון אומר, מהו שולמית – אומה שמשלמת קיומו של עולם הן בעוה"ז והן בעוה"ב <sup class="footnote-marker">ו</sup><i class="footnote">יתכן דמרמז למ"ש בכ"מ באגדות דתנאי התנה הקב"ה עם מעשה בראשית אם יקיימו ישראל את התורה מוטב, ואם לאו יחזור העולם לתהו ובהו, ולפי"ז תלוי קיום העולם בהו, ובקיימם את התורה והמצוה הם מקיימים גם קיומו של עוה"ב, דבלא זה אין נוחלין אותה והוי כמו שאין לה צורך וקיום.
</i>.<br>(שם)

<b>השולמית. </b>דבר אחר מהו שולמית, א"ר לוי, אומה שכל טובות שבעולם אין באות אלא בזכותה, כמש"נ ויתן לך האלהים מטל השמים ומשמני הארץ, לך – בזכותך ובך הדבר תלוי, במש"נ יפתח ה' לך את אוצרו הטוב – בזכותך ובך הדבר תלוי <sup class="footnote-marker">ז</sup><i class="footnote">לא נתבאר טעם דרשה זו, ויתכן דמכוונת היא למה שדרשו בירושלמי ברכות פ"ו ה"א על הפסוק תהלים ט"ז אמרת לה' ה' אתה טובתי בל עליך, אם אכלת וברכת כביכול משלך אכלת, ופרשו המפרשים דהכונה שהטובה שנתתי לך אינה שלי אלא שלך שקנית אותה בברכתך, יעו"ש. וכה"ג דרשו בבבלי ברכות ל"ה א' כתוב אחד אומר לה' הארץ ומלואה וכתוב אחד אומר והארץ נתן לבני אדם, כאן קודם ברכה [הוי לה'] כאן לאחר ברכה [הוי לבני אדם], וה"נ הכונה שאם אתה זוכה באות עליך כל הטובות שבעולם ובך הדבר תלוי לזכות בזה, ושייכות התואר שולמית לזה יש לפרש ע"פ מה שאמרו במ"ר פ' מקץ פרשה פ"ט בשעה שהטובה בעולם שלום בעולם ואהבה ואחוה בעולם, וזהו הפי' שולמית שבסבת הטובות שאני מביא לעולם בזכותך היא גורמת אהבה ושלום בעולם. ובנדה ל"א ב' א"ר אמי כיון שבא זכר לעולם בא שלום בעולם, ולא נתבאר טעמו אלא מפני שאזיל לשיטתו שאמר שם בנוטריקון שם זכר – זה כר, דכיון שבא זכר לעולם בא ככרו בידו [שהפרנסה תלויה בו] ולכן ממילא בא השלום עמו, ועי' ב"מ נ"ט המאמר כד משלם שערי וכו'.
<br>וגם יש לפרש כונת הדרשה אומה שכל טובות שבעולם אין באות אלא בזכותה ע"פ מ"ש ביבמות ס"ג א' על הפסוק ונברכו בך כל משפחות האדמה, כל גויי הארץ, אפילו משפחות הגרות באדמה אין מתברכות אלא בשביל ישראל, ואפילו ספינות הבאות מגליא לאספמיא אין מתברכות אלא בשביל ישראל, ואל זה תכוין דרשה שלפנינו.
</i>.<br>(שם)

<b>השולמית. </b>דבר אחר מהו שולמית, א"ר ירמיה, אומה שעשתה שלום ביני ובין עולמי, שאלמלא קבלו תורתי הייתי מחזיר עולמי לתהו ובהו <sup class="footnote-marker">ח</sup><i class="footnote">כמש"כ אם לא בריתי יומם ולילה חקות שמים וארץ לא שמתי, ותנאי התנה הקב"ה עם מעשה בראשית אם יקיימו ישראל את התורה מוטב ואם לאו יחזיר העולם לתהו ובהו, כנודע בכמה אגדות. והיא מעין דרשה דלעיל בשם ר"א בר מרון ובשנוי באור הלשון שולמית.
</i>.<br>(שם)

<b>ונחזה בך וגו'. </b>אומרים אוה"ע לישראל, עד מתי אתם מתים ונהרגים על אלהיכם ומשלמין לו <sup class="footnote-marker">ט</sup><i class="footnote">יתכן בבאור הלשון ומשלימין לו מלשון מסירה ונתינה, וכמו שתרגם אונקלוס על הפסוק וה' הסגירם (פ' האזינו) וה' אשלמינון, וכן על הפ' במשלי אם תקעת לזר כפיך אשלימתא לנכרי ידך, ובלשון חז"ל בשבת קי"ט א' ומשלים להו אצנורא דדשא, ובחגיגה ה' א' והדר משלימנא ליה לדומה, ואף הכא הכונה ומשלמין לו – ונמסרין לו, וגם דרשו שולמית בנוטריקון משלמת למיתה.
</i>, כמש"נ כי עליך הורגנו כל היום, בואו אצלנו ונעשה אתכם דוכסין ואפרכין, ונחזה בך – ותהיון מחזותא דעלמא <sup class="footnote-marker">י</sup><i class="footnote">יתכן הכונה שתהיו סמל אורו של עולם, [ובלשון העם רגיל מאמר "דער שפיגל פון דער וועלט"].
</i>, משיבים להם ישראל, מה תחזו בשולמית במחולת המחנים, כלום יש בכם כח לתת לנו כאותה מעלה של הר סיני שהיו בו מחנות, מחנה ישראל ומחנה מלאכי השרת, כמו שנאמר (תהילים ס״ח:י״ח) רכב אלהים רבותים <sup class="footnote-marker">יא</sup><i class="footnote">ונדרש זה הפסוק במתן תורה שירד הקב"ה על הר סיני ברבבות מלאכי השרת, וישראל היו אז במדרגת מלאכים בקדושה ובטהרה, וזוהי הכונה כאותה מעלה של הר סיני.
</i>.<br>(מ"ר)


Verse 2

<b>מה יפו פעמיך. </b>דרש רבא, מה יפו פעמיך בנעלים – כמה נאים רגליהון של ישראל בשעה שעולין לרגל <sup class="footnote-marker">יב</sup><i class="footnote">פשוט דמדייק שאין לפרש כפשוטו שמקלסה בפעמי רגליה משום שאין מן המוסר והצניעות לקלס בלשון כזה, וכמו בדרשה הבאה שאפילו ההדיוט כשמקלס בלשון זה גנאי הוא לו.
</i>.<br>(חגיגה ג' א' )

<b>מה יפו פעמיך. </b>א"ר יודן, והלא אפילו ההדיוט כשמקלס בלשון זה גנאי הוא לו ואת אמרת מה יפו פעמיך, אלא – מה נאין עקבותיך במסאני את ברתא דרחמי <sup class="footnote-marker">יג</sup><i class="footnote">היינו הך דדרשה הקודמת, ודריש בת נדיב בתו של אברהם שנקרא נדיב, כפי שיבא בסמוך, ואברהם נקרא אוהבו של הקב"ה כמש"כ זרע אברהם אוהבי, וזהו שאמר ברתא דרחמי.
</i>.<br>(מ"ר)

<b>מה יפו פעמיך בנעלים. </b>ר' אליעזר ור' יהושע אומרים, מה יפו פעמיך בנעלים – מה היו יפין פעמיך שהיו נועלין בעד כל הצרות <sup class="footnote-marker">יד</sup><i class="footnote">מוסב ג"כ על ענין העליות לרגל כמבואר בדרשות הקודמות, שהיו מגינות על הצרות, והיינו נועלין, מלשון נעילה וסגירה, ויש גורסין בעד כל החצרות, ויתבאר ע"פ מ"ש בפסחים ח' ב' ופנית בבקר והלכת לאהליך, מלמד שתלך [כלומר שתשוב מירושלים לביתך] ותמצא אהלך בשלום, והיינו כי מצוה זו דעליה לרגל תגן שלא יאונה לך כל רע בחצרך ובביתך שתעזבם לזמן העליה לירושלים.
</i>.<br>(שם)

<b>בנעלים. </b>שתי נעלים, נעילה בפסח ונעילה בסכות, אמר הקב"ה לישראל, אתם – נועלים לפני בסכות ואני נועל לפניכם בפסח <sup class="footnote-marker">טו</sup><i class="footnote">ר"ל אתם נועלים לפני בחג הסכות בעד מלאכתם שבשדה שנמנעים לעשותם בזמן העליה לירושלים ועולים לרגל ואני נועל לפניכם בפסח שלא ירדו גשמים עוד בשעת הקציר ומלאכה שבשדות.
</i>.<br>(שם)

<b>בנעלים. </b>אמר ר' יהושע בן לוי, ראויה היתה העצרת של חג שתהא רחוקה מחג חמשים יום כעד העצרת של פסח, אלא לפי שעצרת של פסח אית ביומא למיזל ולמיתי, אבל עצרת של חג לית ביומי למיזל ולמיתי <sup class="footnote-marker">טז</sup><i class="footnote">ר"ל מפסח ועד עצרת האויר יפה והדרכים מתוקרים, ואפשר לשוב מירושלים אחר הפסח ולשוב בעצרת, משא"כ אחר הסכות יתחילו ימי הגשמים והדרכים מקולקלים, ואם ידחו עצרת של סכות לחמשים יום אחר הסכות לא יהיה באפשר לבא לירושלים.
</i>, אמר הקב"ה, עד דאינון הכא נעביד כולן חד יו"ט ונחדי, הוי אומר מה יפו פעמיך בנעלים <sup class="footnote-marker">יז</sup><i class="footnote">והיינו בנעלים מלשון נעילה וסגירה, שנועל יחד את החג עם העצרת.
<br>ודע דלפי המבואר כאן דחג השבועות נקרא עצרת של חג [הפסח], יתבאר הטעם שקראו חז"ל לחג זה גם בשם עצרת, והיינו מפני כי בעקרו אינו חג לעצמו, אלא המשך ועצרת לחג הפסח, ורבים עמלו בזה, ומה שלא קראה התורה אותו בשם זה אולי כדי להבדילו משום עצרת של שביעי של פסח (פ' ראה ט"ז ח'), או משם עצרת של סכות, משא"כ חז"ל קראו לעצרת של סכות בשם יו"ט האחרון של חג, כנודע, ואי אפשר למטעי, או משום דהתורה איירי בעת שישראל שרויים על אדמתם, שאז באמת נוח לקרא לו בשם חג הקציר או חג בכורים מענין מצב התבואות בשדה אז וכמו חג האסיף,
</i>.<br>(שם)

<b>בת נדיב. </b>בתו של אברהם אבינו שנקרא נדיב, כמש"נ (תהילים מ״ז:י׳) נדיבי עמים נאספו עם אלהי אברהם <sup class="footnote-marker">יח</sup><i class="footnote">יתבאר ע"פ מ"ש בסוכה אלהי אברהם שהיה תחלה לגרים, ופירש"י בנדבת לבו להתגייר.
</i>.<br>(חגיגה ג' א')

<b>חמוקי ירכיך. </b>פעם אחת גזר רבי שלא ישנו לתלמידים בשוק <sup class="footnote-marker">יט</sup><i class="footnote">אולי היה זה בשעת הגזירה.
</i> מאי דרש, חמוקי ירכיך, מה ירך בסתר אף דברי תורה בסתר <sup class="footnote-marker">כ</sup><i class="footnote">דריש חמוקי מלשון דודי חמק עבר, וכן עד מתי תתחמקין (ירמיהו ל״א:כ״ב), ודרש ענין הפסוק על דברי תורה על שם סופו כמו חלאים מעשה ידו אמן, שהתורה היא מעשה ידו אומנתו של הקב"ה, כמבואר במ"ר ר"פ בראשית, ור"ל לפעמים כבודה ותכליתה של התורה להיות בסתר, והיינו בשעת הגזירה, שלא יבאו פריצים ויחללוה.
</i>.<br>(מו"ק ט"ז א')

<b>חמוקי ירכיך וגו'. </b>א"ר יוחנן, שתין <sup class="footnote-marker">כא</sup><i class="footnote">הוא חלל שתחת המזבח עשו נקבים שנגרר עליהם יינות הנסכים.
</i> מששת ימי בראשית נבראו, שנאמר חמוקי ירכיך כמו חלאים מעשה ידי אמן, חמוקי ירכיך אלו השתין, כמו חלאים שמחוללין ויורדין עד התהום <sup class="footnote-marker">כב</sup><i class="footnote">ודריש חלאים מלשון חלל.
</i>, מעשה ידי אמן – זו מעשה אומנתו של הקב"ה.<br>(סוכה מ"ט א')

<b>חמוקי ירכיך וגו'. </b>א"ר יוחנן, כל תענוגים שמתענגים ישראל בעוה"ז בזכות מילה שנתנה בין ירכים, כמו חלאים – כמה חליים מתחת ידיה, כמה תנוקות נמולים ומתים תחת ידיה <sup class="footnote-marker">כג</sup><i class="footnote">נראה הכונה דמפרש מהו הזכות יתירה במילה מבשארי מצות – מפני שכמה חולאים ממנה וכמה תנוקות מתים תחת ידיה, ובכ"ז לא ימנע כל אב למול את בנו, לפיכך הזכות גדול, ודריש כמו חלאים מעשה ידי אמן – כמה חליים [מביא] מעשה ידי אמן, כלומר המוהל, וכמו האי אומנא דלא מייץ (שבת קל"ג ב').
</i>.<br>(מ"ר)


Verse 3

<b>שררך אגן הסהר. </b>שררך אלו סנהדרין, ולמה נקראו סנהדרין שררך, מה תנוק זה כל זמן שהוא במעי אמו אינו חי אלא מטבורו <sup class="footnote-marker">כד</sup><i class="footnote">כן היא הוראת השם שרר, וכמו לא כרת שרך (יחזקאל ט"ז ד') בהולדו, ובמעי אמו פיו סתום וכל חיותו באה לו מטבורו בהשפעת אמו כידוע. </i>, כך אין ישראל יכולין לעשות דבר חוץ מסנהדרין שלהם, אגן הסהר – אדרא דזהרא [זה לשכת הגזית] <sup class="footnote-marker">כה</sup><i class="footnote">שמאיר לכל ישראל, ודריש אגן הסהר על לשכת הגזית על שם שכך היתה מושב הסנהדרין כחצי גורן עגולה שהוא כחצי הירת בתחלת חדושה. </i>.<br>(שם) 
<b>שררך אגן הסהר וגו'. </b>שררך אלו סנהדרין, ולמה נקראו שררך, לפי שהיא יושבת בטבורו של עולם <sup class="footnote-marker">כו</sup><i class="footnote">על דרך הכתוב יורדים מעם טבור הארץ (שופטים ט' ל"ז), וביהמ"ק הוא בגבהו של עולם, ומקום הסנהדרין הוא בלשכת הגזית סמוך למזבח, כמבואר לפנינו בתו"ת ר"פ משפטים, ועיין לקמן אות מ"ח בדרשה אפך כמגדל הלבנון. </i>, אגן – שהיא מגינה על כל העולם כולו, הסהר – שהיא דומה לסהר <sup class="footnote-marker">כז</sup><i class="footnote">שעגול הוא, ובערך כזה היתה מושב הסנהדרין כמשכ"ל אות כ"ה, ויתכן דעל יסוד דרשה זו דרשו במ"ר (קהלת י"ב) והירח אלו סנהדרין שנא' כירח יכון עולם. </i>, אל יחסר המזג [אל יחסרון סנהדרין מעשרים ושלשה] לפיכך היה אחד מהם צריך לצאת [לדבר הרשות] רואה אם נשתיירו שם כ"ג יוצא ואם לאו אינו יוצא, בטנך ערמת חטים, מה ערמת חטים הכל נהנין ממנה אף סנהדרין הכל נהנין מטעמיהן <sup class="footnote-marker">כח</sup><i class="footnote">אולי הכונה שכל אחד מישראל צריך להלכותיהם, וע"ד מה שאמרו רז"ל הכל צריכין למרא דחיטי, ויתבאר מאד הדמיון לערמת חטים. </i>.<br>(סנהדרין ל"ז א') 
<b>אל יחסר המזג. </b>שררך אלו סנהדרין <sup class="footnote-marker">כט</sup><i class="footnote">כמש"כ לעיל אות כ"ד. </i>, אל יחסר המזג – אל תחסר סנהדרין ממופלא שבה <sup class="footnote-marker">ל</sup><i class="footnote">כי לבד מספר ע"א סנהדרין יש עוד אחד מופלא על כולם כמבואר לפנינו בתורה תמימה פ' בהעלותך בפסוק אספה לי שבעים איש. יעוי"ש בארוכה. </i>, דבר אחר אל יחסר המזג – אל תחסר סנהדרין מזה שהוא ממזג את ההלכה <sup class="footnote-marker">לא</sup><i class="footnote">יתכן דמכוין שלא יהיו סנהדרין בלא אחד מכריע והיינו שלא יהיו במספר זיווגי, וזהו כדי שאם יהיו מחולקים בדעות יהיה אחד מכריע לרוב ויקויים אחרי רבים להטות, וכמבואר אצלנו בתורה תמימה פרשה משפטים בפ' הנזכר. </i>.<br>(מ"ר)
<b>אל יחסר המזג. </b>דבר אחר אל יחסר המזג – לא נחסר מזגא דעלמא, כמש"נ (תהלים כ"ג) ה' רועי לא אחסר <sup class="footnote-marker">לב</sup><i class="footnote">ר"ל לא נחסר מזגא דעלמא, זה הקב"ה הזן ומפרנס לכל הברואים ע"י מזיגת ועירוב הכחות והיסודות של כל בריה, שזה צריך לזה וזה לזה, ולכן כולם מתפרנסים, וממילא מתקיים העולם. </i>.<br>(שם) 
<b>בטנך ערמת חטים. </b>זו תורת כהנים, מה כרס זו הלב מכאן והכרעים מכאן והיא באמצע / כך תו"כ שני ספרים מכאן ושני ספרים מכאן והוא באמצע [והוא] ערמת חטים – ערמה של חטאים <sup class="footnote-marker">לג</sup><i class="footnote">שרוב חייבי כריתות שהעובר עליהן בשוגג מביא חטאת כתובים בתו"כ. ועל אדות דמיון הספר תורת כהנים לאברי הבטן, עיין מה שדרשו חז"ל ומה שכתבנו לעיל פרשה ה' בפסוק מעיו עשת שן אות ס"ה. </i>.<br>(שם) 
<b>ערמת חטים. </b>נמשלו ישראל לחטה, מה חטה זו סדוקה כך ישראל סדוקה מילתן <sup class="footnote-marker">לד</sup><i class="footnote">בקרימת עור הפריעה. </i>.<br>(שם) 
<b>ערמת חטים. </b>נמשלו ישראל לחטה, מה חטה זו סופגת <sup class="footnote-marker">לה</sup><i class="footnote">ר"ל שואבת בקרבה המים כספוג. </i> כך ישראל סופגין נכסיהון של אוה"ע כמש"נ ואכלת את כל העמים וגו' וכתיב (ישעיה ס"א) חיל גוים תאכלו <sup class="footnote-marker">לו</sup><i class="footnote">פשוט דמוסב על העמים הפראים בימים קדמונים שלא היה כל דין ומשפט וחקי אזרח בחברה ומדינה והיו חובלים ומשחיתים כפריצי חיות, והם אינם בכלל מין האדם, וכמו שביארנו בארוכה בענין קרוב לזה בתו"ת פ' משפטים בפ' וכי יגח שור איש את שור רעהו, ובר"פ ברכה, יעוי"ש בארוכה. </i>.<br>(שם) 
<b>ערמת חטים. </b>נמשלו ישראל לחטים, מה חטים הללו פסולת שלהם נמדדות עמהן <sup class="footnote-marker">לז</sup><i class="footnote">רומז למ"ש בב"ב צ"ד א' שהלוקח חטים צריך לקבל רובע הקב טינופת, והיינו שהפסולת נמדדת עמהם. </i> כך ישראל כתיב בהו מחוטב עציך עד שואב מימך <sup class="footnote-marker">לח</sup><i class="footnote">ר"ל שנמנין יחד עם הנכבדים שבאומה, כמו הכא בענין בר"פ נצבים דפתח ראשיכם שבטיכם זקניכם וסיים מחוטב עציך עד שואב מימך. </i>.<br>(שם) 
<b>ערמת חטים. </b>נמשלו ישראל לחטים, מה חטים הללו כשהן יוצאין לזרע אין יוצאין אלא במנין <sup class="footnote-marker">לט</sup><i class="footnote">לראות כמה כורין הוא זורע. </i>, וכשהם נכנסין אל הגורן אין נכנסין אלא במנין, כך ישראל כשירדו למצרים ירדו במנין כמש"נ בשבעים נפש ירדו אבותיך מצרימה וכשעלו עלו ג"כ במנין כמש"נ (פ' בא) כשש מאות אלף רגלי.<br>(שם) 
<b>ערמת חטים. </b>התבן והמוץ והקש היו מדיינין זה עם זה, זה אומר בשבילי נזרעה השדה, וזה אומר בשבילי נזרעה, אמרה להם החטה, המתינו עד שנבא הגורן ואנו יודעין בשל מי נזרעה, כשנכנסין לגורן בא בעה"ב לזרותה, הלך לו המוץ לרוח, נטל התבן והשליכו לארץ, הקש ושרפו, נטל את החטין ועשה אותן כרי, כך אוה"ע אומרים בשבילנו נברא העולם וישראל אומרים בשבילנו נברא העולם, אמרו להם ישראל, המתינו עד שיבא היום של הקב"ה ואנו יודעין בשל מי נברא, הדא הוא דכתיב (מלאכי ג׳:י״ט) כי הנה היום בא בוער כתנור וכתיב (ישעיהו מ״א:ט״ז) תזרם ורוח תשאם, אבל ישראל נאמר בהם ואתה תגל בה' בקדוש ישראל תתהלל, [הוי בטנך ערמת חטים].<br>(שם) 
<b>ערמת חטים. </b>והלא של אסטרובלין <sup class="footnote-marker">מ</sup><i class="footnote">מין פרי ארז הנאכל ויש בו זרעונין הרבה. </i> יפה משל חטים, אלא אפשר לעולם בלא אסטרובלין ואי אפשר לעולם בלא חטים <sup class="footnote-marker">מא</sup><i class="footnote">נראה דחסר כאן סיום הענין כך אי אפשר לעולם בלא ישראל, וישראל נמשלו לחטין, כמבואר בדרשות הקודמות. </i>.<br>(שם) 
<b>סוגה בשושנים. </b>אמר ליה ההוא צדוקי לרב כהנא, אמריתו נדה שרי ליחודי בהדי גברא, אפשר אש בנעורת ואינה מהבהבת, אמר ליה, התורה העידה עלינו סוגה בשושנים, שאפילו כסוגה בשושנים לא יפרצו בהם פרצות <sup class="footnote-marker">מב</sup><i class="footnote">ר"ל אפי' רק גדר קל כשושנה, והיינו אפי' רק באזהרה קלה ובהבדלה מועטת הן נפרשין מן העבירה, ואין צריך גדר של אבנים להפרידן, וע"ע בדרשה הבאה. </i>.<br>(סנהדרין ל"ז א') 
<b>סוגה בשושנים. </b>אלו דברי תורה שהן רכים כשושנים [ואע"פ כן סיגים המה], הרי שנשא אדם אשה ובא להזקק לה והיא אומרת לו כשושנה אדומה ראיתי הוא פורש מיד, מי גרם לו שיפרוש, איזה כותל או עמוד ברזל או נחש נשכו או עקרב עקצו, אלא דברי תורה שרכין כשושנה שנאמר בה ואל אשה בנדת טומאתה לא תקרב <sup class="footnote-marker">מג</sup><i class="footnote">הפי' כשושנה אדומה ראיתי כנוי לטפת דם נדה, ומה שאמר אלו דברי תורה שרכין כשושנה, הפי' הוא שהם קלים לפרוץ ולעבור עליהם כמו גדר של שושנים, שהבחירה היא ביד האדם, וכפי הנראה מפרש סוגה מלשון נסוג אחור, ור"ל סוגה בשושנים, ע"י טפת דם כשושנה הוא נסוג אחור ופורש ממנה, וגם מפרש סוגה בשושנים בתואר על התורה מלשון סיג וגדר של שושנים כמש"כ, וע"ע בדרשה הקודמת. </i>.<br>(מ"ר) 

Verse 4

<b>שני שדיך. </b>כפול ונדרש לעיל פרשה ד' פסוק ה'.


Verse 5

<b>צוארך כמגדל השן. </b>כתיב ויבקש פרעה להרוג את משה ויברח משה, וכי אפשר לאדם לברוח מן המלכות, אלא בשעה שתפס פרעה את משה חייבו להתיז את ראשו וקהה החרב מעל צוארו ונשבר, הדא הוא דכתיב צוארך כמגדל השן זו צוארו של משה <sup class="footnote-marker">מד</sup><i class="footnote">עי' מש"כ בתו"ת פ' שמות בטעם כלל דרשה זו דמדייק מדלא כתיב ויבקש פרעה את משה להרגו, דאז היה במשמע שהיה מבקש למצוא את משה, אלא כתיב ויבקש פרעה להרוג את משה, משמע דהמבוקש וההשתדלות היתה לא למצוא כי אם להרגו, כלומר איך ובאיזה אופן להרגו, כי לא היה יכול זה, ומפרש סבת הדבר שלא היה יכול להרגו, מפני שקהה החרב מעל צוארו ונשבר, וע"ע מש"כ בתו"ת ר"פ יתרו בפ' ויצילני מחרב פרעה, ושייכות הדרשה נכלל לפסוק זה, משום דשן מורה על דבר קשה וחזק, כמ"ש במ"ר פ"ג, וקרא זה בכנ"י איירי, ואמר שיהיה צוארה חזק להקהות שיני האויבים כמו שאירע למשה, וכל מה שאירע לאבות סימן לבנים, וזו היא גם כונת דרשה הבאה מיעקב אבינו.
</i>.<br>(ירושלמי ברכות פ"ט ה"א)

<b>צוארך כמגדל השן. </b>דרש ר' אלעזר, בשעה שבא עשו לנשק ליעקב אבינו לא בא לנשקו אלא לנשכו ונעשה צוארו של יעקב כשל שיש וקהו שיניו של אותו רשע, הדא הוא דכתיב צוארך כמגדל השן <sup class="footnote-marker">מה</sup><i class="footnote">עי' מש"כ סוף אות הקודם וצרף לכאן. ואמנם מ"ש שנעשה צוארו של יעקב כשל שיש צ"ע דלפי"ז לא נתבאר למה אמר כמגדל השן ולא כמגדל שיש, ואולי נכתב בלשון כזה להורות על שני הענינים, על דבר קשה בכלל, והיינו שן והיינו שיש, וגם לרמז שקהו שיניו של אותו רשע.
<br>והנה המדרש מסיים כאן, ומה ת"ל ויבכו, אלא זה בוכה על צוארו וזה בוכה על שיניו, והיא אגדה יפה בטעמה ובציורה, ומה יתרון לבעל הלשון, הראב"ע, האומר (פ' וישלח) דרש זה [דנקוד על וישקהו] טוב הוא לעתיקי משדים כו' והעד ויבכו כו' ולא ראה כי גם האי "ויבכו" דרש דרשו ברוח כזה, וה' יכפר בעדו.
</i>.<br>(מ"ר)

<b>עיניך ברכות וגו'. </b>עיניך אלו סנהדרין שהם עינים לעדה, כמש"נ והיה אם מעיני העדה, ברכות בחשבון – מילי דחושבנא, ל"ו מזכין, ל"ה מחייבין <sup class="footnote-marker">מו</sup><i class="footnote">תפס מספר ל"ו ול"ה לכונת מספר כללי של סנהדרין, ע"א איש, ועיין לעיל פסוק ג' אות ל"א, ושייכות הלשון ברכות לסנהדרין י"ל משום שהם כברכת מים כמעין המתגבר, ובכ"ז הם באים בחשבון כפי שמבאר.
</i>, על שער בת רבים זו ההלכה שיוצאת מבית השער ומרווחת לרבים <sup class="footnote-marker">מז</sup><i class="footnote">מכוין ללשכת הגזית שמשם יוצאת היראה לכל ישראל.
</i>.<br>(שם)

<b>אפך כמגדל הלבנון. </b>זה ביהמ"ק, מה האף הזה נתון בגבהו של אדם, כך ביהמ"ק נתון בגבהו של עולם <sup class="footnote-marker">מח</sup><i class="footnote">כי א"י גבוה מכל הארצות, וביהמ"ק בנוי בגבהה של ירושלים, וא"כ הוא נתון בגבהו של עולם.
</i>, כמגדל הלבנון [אין לבנון אלא ביהמ"ק], מאי טעמא, ר' טביומי אומר, מפני שמלבין עונותיהם של ישראל <sup class="footnote-marker">מט</sup><i class="footnote">כלומר מכפר ומטהר, וע"ד הכתוב אם יהיו חטאיכם כשנים כשלג ילבינו. ועי' מש"כ השייך לענין זה בתו"ת ר"פ ואתחנן בפסוק ההר הטוב הזה והלבנון.
</i>, ר' שמעון בן יוחאי אומר, שכל הלבבות שמחות בו, שנאמר (תהלים מ"ה) יפה נוף משוש כל הארץ, ורבנן אמרי, על שם (מלכים א ט׳:ג׳) והיו עיני ולבי שם כל הימים <sup class="footnote-marker">נ</sup><i class="footnote">דריש לבנון בנוטריקו"ן – לב ועין.
</i>.<br>(מ"ר)

<b>צופה פני דמשק. </b>עתידה ירושלים להיות מתרחבת בכל צדדיה עד שתהא מגעת לשער דמשק, לקיים מה שנאמר (זכריה ט׳:א׳) ודמשק מנוחתו – עד דמשק מנוחתו <sup class="footnote-marker">נא</sup><i class="footnote">כי עד עתה היה המקום שנקרא צופים חוץ לירושלים שמשם היו רואים את ההיכל, ולעתיד לבא שתהיה ירושלים עד דמשק יהיה הצופה אצל דמשק, וזהו צופה פני דמשק.
</i>.<br>(שם)


Verse 6

<b>ראשך עליך ככרמל. </b>אמר הקב"ה לישראל, הרשים שבכם חביבים עלי כאליהו שעלת להר הכרמל <sup class="footnote-marker">נב</sup><i class="footnote">דריש ראשך מלשון דל ורש, ובא במובן זה גם באל"ף, ראש עושה כף רמיה (משלי י׳:ד׳) רב אכל ניר ראשים (שם י"ג), ובמובן ריש ועוני, ראש ועושר אל תתן לי (שם ל') ובא כמהלך ראשך (שם ו'), ולא נתבאר למה תפס משל החביבות באליהו, ולא באחד מגדולי ישראל, כמו האבות וכדומה. והנה במ"ר סיים בדרשה זו, שנאמר ואליהו עלה אל ראש הכרמל וישם פניו בין ברכיו, ולמה שם פניו בין ברכיו אלא אמר לפני הקב"ה אין לנו זכות הבט לברית, ע"כ, והמפרשים טרחו מאוד בבאור המשך כל דרשה זו, ולי נראה פשוט דהכונה היא ע"ד שאמרו בסוף מנחות אחד המרבה ואחד הממעיט ובלבד שיכוין לבו לשמים, והכונה כאן, כי אע"פ שלהרש אין כל מה להביא דורן להקב"ה, בכ"ז חביב הוא להקב"ה [אם מכוין לבו] להגן עליו גם בזכות המילה לבד וכמו שאמר אליהו הבט לברית, והוי הכונה כאליהו בהר הכרמל, כמו שבקש אליהו במה להגן עליו, ועם זה דריש מעין גזירה שוה כרמל כרמל דהכא דאליהו.
</i>.<br>(שם)

<b>ודלת ראשך כארגמן. </b>אמר הקב"ה לישראל, הדלים והרשים שבכם חביבים עלי כדוד, דכתיב (זכריה י"ב) והיה הנכשל בהם ביום ההוא כדויד, וי"א כדניאל דכתיב ביה (דניאל ה') והלבשו לדניאל ארגונא <sup class="footnote-marker">נג</sup><i class="footnote">דריש ראשך מלשון דל ורש [בחיסור א', וכמו שכתבנו בריש אות הקודם], ותפס המשל כדוד וכדניאל ביחס לשם ארגמן, בדניאל כתיב והלבישוהו ארגונא, ובדוד י"ל משום דכתיב ביה והוא אדמוני יפה עינים, וארגמן מראה אודם יפה לו, וכמבואר בפסיקתא איכה (ק"כ א') פורפירא – ארגמן. והחביבות מהקב"ה להם, בדוד כתיב ויהי דוד בכל דרכיו משכיל וה' עמו, והיינו חביבות יתירה. ולדניאל חבה יתירה נודעת שנתגלו לו סודות מקץ הימין מה שלא נגלה לזולתו, כנודע. ומה שהמשיל דוקא לארגמן שמזה יוצא היחס לדוד ולדניאל ולא לענין אחר ולאנשים גדולים זולתם, י"ל משום דגם בהו מצינו ענין דלות ושפלות, דדוד נלקח למלוכה מאחר הצאן כנודע במקרא, ודניאל הורד מגדולתו כמבואר במגילה ט"ז א', התך זה דניאל, ולמה נקרא שמו התך שחתכוהו מגדולתו.
</i>.<br>(שם)

<b>מלך אסור ברהטים. </b>מלך – זה הקב"ה דכתיב ביה ה' מלך גאות לבש, אסור ברהטים, שאסר עצמו בשבועה שהוא משרה שכינתו בתוך ישראל ברהטים של יעקב אבינו <sup class="footnote-marker">נד</sup><i class="footnote">יתכן הפי' ברהטים כמו רהיטנו ברותים שדרשוהו על ביהמ"ק, והוא כמו באהלי יעקב, ורומז להאגדה במדרשים ר"פ תרומה דיעקב אבינו הכין עצי ברושים לבנין המשכן, יעו"ש, כך פירשו המפרשים. ואמנם אינו מבואר איפה רמוז שנשבע הקב"ה על זה, וגם למה זה הביע הכתוב ענין זה מהשראת השכינה בלשון ברהטים, ולכן נראה דהפי' הנכון הוא דמוסב על ענינו של יעקב בבית לבן בתולדות הצאן דכתיב שם (פ' ויצא) ושם יעקב את המקלות לעיני הצאן ברהטים, ומיד אחרי ענין זה כתיב ויאמר ה' אל יעקב שוב אל ארץ אבותיך ולמולדתך ואהיה עמך, פירש"י בשם מדרשים שוב אל ארץ אבותיך ושם אהיה עמך, אבל בעודך מחובר לטמא אי אפשר להשרות שכינתי עליך, ע"כ, וע"פ כל זה מתבאר מאוד הלשון מלך אסור ברהטים, שבענין הרהטים שם אסר עצמו הקב"ה כביכול בהבטחה להשרות שכינתו בישראל, והענין מבואר.
</i>.<br>(מ"ר)

<b>מלך אסור ברהטים. </b>ר' ברכיה אומר, מלך – זה משה, שנאמר ויהי בישרון מלך, אסור ברהטים שבשביל רהטים של מי מריבה נגזר עליו שלא לכנס לארץ ישראל <sup class="footnote-marker">נה</sup><i class="footnote">דכתיב בענין מי מריבה והשקית העדה ואת בעירם, ושייך לשון רהטים על שם הכתוב (פ' שמות) ותמלאינה את הרהטים. ומ"ש מלך זה משה, עי' מ"ש הרמב"ן ע"ז בנמוקיו דברים ל"ג, ה'.
</i>.<br>(שם)


Verse 7

<b>מה יפית וגו'. </b>הדרשות השייכות לכאן באו למעלה פרשה א' פסוק ט"ו בלשון הנך יפה.

<b>אהבה בתענוגים. </b>זו אהבתו של אברהם אבינו שהיה מתחטא על מלך סדום, כמש"נ ויאמר אברם אל מלך סדום הרמותי ידי אל ה' אם מחוט ועד שרוך נעל <sup class="footnote-marker">נו</sup><i class="footnote">מפרש מה יפית ומה נעמת מה יפה ומה נעימה האהבה שהראה אברהם להקב"ה בתענוגים בזמן שרצה לתת לו תענוגי העולם, כמו הרכוש של מלך סדום, ולא רצה לקבל, כדי לקדש שם שמים, והיה מתחטא כלומר מתענג [כ"פ הערוך ערך חטא] שאמר שיש לו די בלעדי זה, וכן הפי' בדרשה הבאה בדניאל בזמן שרצה בלשאצר לתת לו שליש המלוכה ולא רצה.
</i>.<br>(מ"ר)

<b>אהבה בתענוגים. </b>דבר אחד אהבה בתענוגים זו אהבתו של דניאל שהיה מתחטא על בלשאצר, שנאמר (דניאל ה׳:י״ז) מתנתך לך להוין ונבזביתך לאחרן הב <sup class="footnote-marker">נז</sup><i class="footnote">ר"ל שבזמן שרצה בלשאצר לתת לו שליש המלוכה השיב לו דניאל מתנתך לך להוי, ונבזביתך [בלשון העמים קורין לדוכסוס וממשלה נבזבית] לאחר תן, וע' הבאור באות הקודם.
</i>.<br>(שם)


Verse 8

<b>דמתה לתמר. </b>יש אומרים בחנניה מישאל ועזריה הכתוב מדבר, פה תמר נגזרה עליה שריפה ולא נשרפה אף אלו נגזרה עליהם שריפה ולא נשרפו <sup class="footnote-marker">נח</sup><i class="footnote">גזירת שריפת תמר ע"י יהודה שאמר הוציאוה ותשרף, ושייכות כלל פסוק זה לחנניה מישאל ועזריה יתבאר בדרשה הבאה.
</i>.<br>(שם)


Verse 9

<b>אמרתי וגו'. </b>אמר רבי שמואל בר נחמני אמר רבי יונתן, מאי דכתיב אמרתי אעלה בתמר אוחזה בסנסיניו, אמרתי אעלה בתמר אלו ישראל, ועכשיו לא עלה בידי אלא סנסן אחת של חנניה מישאל ועזריה <sup class="footnote-marker">נט</sup><i class="footnote">מבואר בסוכה מ"ה ב' דישראל נמשלו לתמר, מה תמר זה אין לו אלא לב אחד כך ישראל אין להם אלא לב אחד לאביהם שבשמים, ואמר בזה, אני אמרתי באותו הדור שכל ישראל יהיו במדרגת צדיקים שימסרו נפשם על קדוש השם ולבסוף לא עלה בידי אלא סנסן אחד, ענף אחד, והם חנניה מישאל ועזריה, אבל זולתם השתחוו לצלם וחללו שם ה', ושימש בזה בלשון סנסן ע"פ המבואר בדרשה הבאה, אוחזה בסנסניו, הדא תמרתא אף דלא עבדה כלום לא פתיחא דעבדה מן תלת אילנין אלבנין דהיינו סנסן [אלבנין מין אילן יפה], ורומז לחנניה מישאל ועזריה, וע"ע מש"כ בדרשה הבאה.
</i>.<br>(סנהדרין צ"ג א')

<b>אמרתי וגו'. </b>יש אומרים בחנניה מישאל ועזריה הכתוב מדבר <sup class="footnote-marker">ס</sup><i class="footnote">ע' מש"כ באות הקודם.
</i>, אמר הקב"ה, אני אמרתי אעלה בכל האומה כולה ולא נתעליתי אלא בכם, אוחזה בסנסיניו – כהדא תמרתא אף דלא עבדה כלום לא פחיתא דעבדה מן תלת אילנין אלבנין <sup class="footnote-marker">סא</sup><i class="footnote">ר"ל אילן תמר זה אע"פ שאינו עושה כלל פירות מ"מ אינו פוחת מלעשות ג' אילנות ממין הנקרא אלבנין, תרגם כריח לבנון – כריח אולבנין.
</i>.<br>(מ"ר)

<b>כאשכלות הגפן. </b>יש אומרים בחנניה מישאל ועזריה הכתוב מדבר <sup class="footnote-marker">סב</sup><i class="footnote">עיין מש"כ באות נ"ט.
</i>, ויהיו נא שדיך כאשכלות הגפן זה פרץ וזרח, מה פרץ וזרח נגזרה עליהם שריפה <sup class="footnote-marker">סג</sup><i class="footnote">לאו דוקא על עצמם ממש אלא על אמם בעת שהיה בעיבור.
</i> ולא נשרפו כך אלו נגזרה עליהם שריפה ולא נשרפו.<br>(שם)

<b>כתפוחים. </b>יש אומרים בחנניה מישאל ועזריה הכתוב מדבר <sup class="footnote-marker">סד</sup><i class="footnote">עיין משכ"ל אות נ"ט.
</i>, למה היה דומה ריחן, לריח שדה של תפוחים <sup class="footnote-marker">סה</sup><i class="footnote">סמך על תרגום שבכאן כריחא דאתרוגא, והוא ריח טוב וחביב. וע' תוס' שבת פ"ח א' ומש"כ בתורה תמימה פ' תולדות בפסוק כריח שדה אשר ברכו ה'.
</i>.<br>(שם)


Verse 10

<b>וחכך כיין הטוב. </b>א"ר יוחנן [בשעה שהפילו את חנניה מישאל ועזריה לכבשן האש] קרא הקב"ה למלאכי השרת ואמר להם רדו ונשקו שפתותיהן של אבותיהם של אלו, שכשם שפעלו הם לפני באש <sup class="footnote-marker">סו</sup><i class="footnote">אברהם בכבשן האש ויצחק הקריב עצמו לעולה שהיא כולה כליל.
</i> כך פעלו לפני בניהם באש, ור' יהודה ב"ר סיפון אמר, אמר, רדו ונשקו שפתותיהן של אלו, שאלולי לא קבלו תורתי ומלכותי בסיני הייתי נעשה בעל דבבם לאלו שהם ישנים במערת המכפלה <sup class="footnote-marker">סז</sup><i class="footnote">ודריש סיפא דקרא דובב שפתי ישנים, דובב – מלשון דבבי',. בעל דבב לשפתי ישנים, ור"ל אם לא היו ישראל מקבלים את התורה היה נעשה כביכול שונא לאבותיהם.
</i>.<br>(שם)

<b>וחכך כיין הטוב. </b>חברייא בשם ר' יוחנן אמרי, דודים דברי סופרים לדברי תורה וחביבים כדברי תורה דכתיב וחכך כיין הטוב <sup class="footnote-marker">סח</sup><i class="footnote">לעיל בריש פרשה א' בפ' כי טובים דודיך מיין נתבאר, כי התורה עצמה [תורה שבכתב] מכונה בשם יין, יעו"ש, וכאן מכנה את דברי סופרים, דברי חז"ל, בשם חכך, על שם שתורתם היא בעל פה, והחיך הוא אחד ממוצאי הדבור. ואמר וחכך, כלומר התורה שבעל פה חביבה כתורה שבכתב המשולה ליין טוב. ונתבאר ענין זה ביותר לעיל בריש פסוק הנזכר, יעו"ש. והובאה דרשה זו גם בירושלמי ע"ז פ"ב ה"ז, ושם הגירסא וחביבים יותר מדברי תורה, והוא ט"ס, וצ"ל וחביבים כדברי תורה.
</i>.<br>(ירושלמי סנהדרין פי"א ה"ד)

<b>דובב שפתי ישנים. </b>א"ר יוחנן משום ר' שמעון בן יוחאי, כל תלמיד חכם שאומרים דבר שמועה מפיו בעוה"ז שפתותיו דובבות בקבר, דאמר קרא וחכך כיין הטוב הולך לדודי למשרים דובב שפתי ישנים – ככומר של ענבים <sup class="footnote-marker">סט</sup><i class="footnote">כומר הוא כלי שמניחין בו ענבים עד שמתחממים, ויינו נוח לצאת, וכמו הלשון מכמר בשרא, בפ' תמיד נשחט בפסחים.
</i> מה כומר של ענבים כיון שמניח אדם אצבעו עליו מיד דובב אף ת"ח כיון שאומרים דבר שמועה מפיו בעוה"ז שפתותיו דובבות בקבר <sup class="footnote-marker">ע</sup><i class="footnote">עיין במהרש"א שעמל לפרש כלל הענין משפתותיו דובבות שלא יהיה רחוק מן השכל, כי הענין מבואר כי הדבור הוא כח הנשמה ע"י כלי הגוף וכל דבור משובח מוליד כח רוחני בדומה משובח, ובאמרו בשם אומרו אותו כח רוחני שנולד כבר הוא מעורר מולידיו בב' עולמות שהם הנשמה בעוה"ב וכלי הדבור שהם השפתים בעוה"ז גם כי הם בקבר כבר, ומביא הדמיון מיין הטוב המונח בבור הוא רוחש ודובב ע"י כח האצבע המעוררו, כן השפתים גם כי מונחים בבור שחת רוחשות ע"י כח המעוררן.
<br>ואמנם יש לפרש בטעם מליצה זו בפשיטות, שרוח החיוני לא יאבד לעולם, והוא ע"פ מה שמזכירין דבריו וחכמתו, וכמ"ש בירושלמי פ"ו דשקלים אין עושין נפשות לצדיקים שדבריהם הם זכרונם, והיינו שפתותיו רוחשות בקבר, ור"ל מה שהגה בשפתיו עדיין רוחשות בעולם אע"פ שהוא בקבר, והכל נאמר בלשון מליצי.
</i>.<br>(יבמות צ"ז א')


Verse 11

<b>ועלי תשוקתו. </b>מלמד שאין תשוקתן של ישראל אלא באביהם שבשמים <sup class="footnote-marker">עא</sup><i class="footnote">דבזה חלוק הלשון חשק מלשונות אהבה וחבה וכדומה דבעוד שלאהוב ולחבב אפשר לכמה אנשים, אבל לחשוק אי אפשר כי אם באחד. ומזה נראה טעם הדרשה בקדושין כ"ב א' עה"פ וחשקת בה (ר"פ תצא) ולא בה ובחבירתה, והבאור הוא, יען שאם חושק בשתים אות הוא כי אינו חושק באמונה לשתיהן, ולכן אין בכזה דיני הפרשה [ונראה דחשק ותשוקה ענין אחד הוא]. ואמנם אפשר להוסיף באור בכלל ברעיון פסוק זה ע"פ המבואר בחולין פ"ט א' עה"פ לא מרובכם מכל העמים חשק ה' בכם, אמר הקב"ה לישראל, חושקני בכם שאפילו בשעה שנתתי לכם גדולה אתם משפילים עצמכם לפני, ולא כמו אוה"ע שבשעה שמשפיע להם הקב"ה גדולה הם מורדים בו, ומביא ראיות שם מהרבה פסוקים, ומבואר בכ"מ באגדות דהלשון אני שהוראתה העצמית היא העצמיות מורה גם כן על חשיבות וגדולה יתירה, וכמ"ש במ"ר פ' מקץ עה"פ אני פרעה, מאני של פרעה אתה יודע אני של הקב"ה, כלומר מחשיבותו של פרעה אתה יכול לשער גדולתו של הקב"ה, וכן בירושלמי סנהדרין פ"ה שכינה אומרת קלני מראשי דרשו קל אני, שכביכול שחשיבותו וגדולתו קלה, וזהו שאמר כאן אני לדודי כלומר שגדולתי וחשיבותי אני מבטל לפני הקב"ה ולכן עלי תשוקתו וכמ"ש למעלה שאומר הקב"ה חושקני בכם שאפילו בשעה שאני משפיע לכם גדולה אתם משפילים וממעטים עצמכם לפני.
</i>.<br>(מ"ר)

<b>ועלי תשוקתו. </b>תשוקתו – תש וקו, אומרים ישראל לפני הקב"ה, אע"פ שתשים אנו <sup class="footnote-marker">עב</sup><i class="footnote">כלומר חלשים, מרוב צרות. ודריש תשוקתו מעין נוטריקון – תש וקו, כדמפרש.
</i> אע"פ כן אנו מצפים ומקוים לישועתו של הקב"ה בכל יום.<br>(שם)


Verse 12

<b>לכה דודי וגו'. </b>דרש רבא, מאי דכתיב לכה דודי נצא השדה נלינה בכפרים נשכימה לכרמים נראה אם פרחה הגפן פתח המסדר הנצו הרמונים שם אתן את דודי לך, אמרה כנסת ישראל לפני הקב"ה, רבש"ע, אל תדינני כיושבי כרכים שיש בהן גזל ועריות ושבועת שוא ושקר, נצא השדה – בא ואראך ת"ח שעוסקין בתורה מתוך הדחק, נלינה בכפרים, אל תקרא בכפרים אלא בכופרים, בא ואראך אותם שהשפעת להם טובה והם כפרו בך, נשכימה לכרמים – אלו בתי כנסיות ובתי מדרשות <sup class="footnote-marker">עג</sup><i class="footnote">שם כרם הושאל למושב ת"ח, בכ"מ בש"ס, וטעם הדבר מבואר במשנה ד' פ"ב דעדיות, העיד ר' ישמעאל לפני חכמים בכרם ביבנה, וכי בכרם היו יושבין אלא זו סנהדרין שעשויה שורות שורות ככרם, ובירושלמי ברכות פ"ד סוף הלכה א' הלשון בזה אלו תלמידי חכמים.
</i>, נראה אם פרחה הגפן אלו בעלי מקרא <sup class="footnote-marker">עד</sup><i class="footnote">בעל מקרא קודם שלמד משנה וגמרא הוא עודנו בגדר פריחה בתורת ה', שעדיין לא נתפתחו כלל ידיעותיו.
</i>, פתח הסמדר אלו בעלי משנה, הנצו הרמונים אלו בעלי גמרא <sup class="footnote-marker">עה</sup><i class="footnote">פתוח הסמדר הוא שיעור פחות ומוקדם בזמן מהנצת רמונים, והומשלו למשנה וגמרא, שהגמרא מפורשת יותר מן המשנה.
</i>, שם אתן את דודי לך – אראך כבודי וגדולתי, שבה בני ובנותי <sup class="footnote-marker">עו</sup><i class="footnote">נסמך על הדרשה בפסוק הבא הדודאים נתנו ריח אלו בחורי ישראל שלא טעמו טעם חטא, ועל פתחינו כל מגדים אלו בנות ישראל שאוגדות פתחיהן לבעליהן, והיינו שבחן.
</i>.<br>(עירובין כ"א ב')

<b>לכה דודי וגו'. </b>רוח הקודש אומרת לכה דודי נצא ונטייל בדמוסי העולם <sup class="footnote-marker">עז</sup><i class="footnote">ר"ל בדרכי העולם ומנהגיו.
</i>, נלינה בכפרים – בכופרים בו <sup class="footnote-marker">עח</sup><i class="footnote">חסר כאן סיום הענין מדרשה הקודמת, שהשפעת להם טובה והם כפרו בך.
</i>, נשכימה לכרמים – אלו ישראל, שנאמר (ישעיהו ה׳:ז׳) כי כרם ה' צבאות בית ישראל, נראה אם פרחה הגפן – זו ק"ש <sup class="footnote-marker">עט</sup><i class="footnote">גפן אלו ישראל כמבואר בחולין צ"ב א', ומיד כשפרחה נפש הישראלי, והיינו תנוק היודע לדבר חייב אביו ללמדו ק"ש, כמבואר בסוכה מ"ב א'. או דהכונה שמיד שפרח – שהנץ – היום קורין ישראל ק"ש.
</i>, פתח הסמדר – אלו בתי כנסיות ובתי מדרשות <sup class="footnote-marker">פ</sup><i class="footnote">ע' באות הקודם, ור"ל כשהגדילו הקטנים מעט נוהגין להוליכן לבתי כנסיות ובתי מדרשות, כמבואר במס"ס פרק י"ח.
</i>, הנצו הרמונים – אלו תנוקות שיושבים ועוסקים בתורה, שם אתן את דודי לך – שם אני נותנת את הצדיקים והצדיקות והנביאים והנביאות שעמדו ממנו <sup class="footnote-marker">פא</sup><i class="footnote">נראה דר"ל אם יתנהגו ככה בחנוך הבנים יעמדו מישראל צדיקים וצדיקות, ונביאים ונביאות.
<br>ויש לפרש עוד כלל הדרשה נלינה בכפרים בכופרים בו, משום דבמעלת ישראל בכלל יש שתי מדרגות, האחת כשהם עושים רצונו של מקום באהבה וזריזות יתירה אז הם חשובים מצד עצמם, והאחת אף אם כשהם לעצמם אין עבודתם לפני המקום במדה ראויה, חשובים הם לפני המקום לגבי רשעותם של האומות, וזהו שאמר לכה דודי נצא השדה נלינה בכפרים – בכופרים בו, כשתראה במעשיהם הרעים של האומות אז תשכים לכרמים לישראל אף אם מצד עצמם אין מעלתם חשובה כ"כ, אבל לגבי האומות שהם כופרים בכל תראה צדקתם וחשיבותם של ישראל, דאיך שהוא יהיו חשובים בעיניך ככרם לגבי אילני סרק, וזהו נשכימה לכרמים אלו ישראל.
</i>.<br>(מ"ר)


Verse 13



Verse 14

<b>הדודאים וגו'. </b>דרש רבא, הדודאים נתנו ריח אלו בחורי ישראל שלא טעמו טעם חטא, ועל פתחינו כל מגדים – אלו בנות ישראל שאוגדות פתחיהן לבעליהן <sup class="footnote-marker">פב</sup><i class="footnote">פי' רש"י שאוגדות – קושרות פתחיהן לצורך בעליהן שאינן נבעלות לאחרים, לישנא אחרינא מגידות פתחיהן כשרואות דם אומרות לבעליהן ופורשין מהם, עכ"ל. ומלשון המדרש בענין זה שדביקות בבעליהן ואינן מכירות אדם אחר מבואר שהעיקר כפירוש הראשון, וכן משמע מרישא דאגדה זו אלו בחורי ישראל שלא טעמו טעם חטא, משמע דבסוג וערך כזה מצייר גם צדקת הבנות, שגם הן אין טועמות טעם חטא מזולתן, אך מסמיכות דרשה זו על הלשון מגדים נוח יותר הלשון מגידות, וצ"ע, וע' פסחים פ"ז א'.
</i>.<br>(עירובין כ"א ב')

<b>הדודאים וגו'. </b>ר' יודן אמר, בא וראה כמה חביבים הדודאים לפני הקב"ה, שבשכר הדודאים עמדו שני שבטים גדולים מסויימים, ואלו הם – ישכר וזבולן <sup class="footnote-marker">פג</sup><i class="footnote">לא נתבאר כלל מה יתרונם ומעלתם של דודאים על שארי מיני גידולי הארץ שכל כך חביבין לפני הקב"ה, ובכלל מה שייך חביבות במין צומח. ונראה דהענין מוסב לכונה אחרת, ויתבאר ע"פ מ"ש באגדה דחלק צ"ט ב' וילך ראובן בימי קציר חטים, למאי נ"מ, ר"ל למאי נ"מ ספרה התורה באיזה זמן הלך, אלא מכאן לצדיקים שאין פושטין ידיהם בגזל, ופירש"י בחומש, שאע"פ שהלך בימי קציר חטים אפ"ה לא פשט ידו בגזל להביא חטים אלא דודאים, דבר הפקר, שאין אדם מקפיד בו, עכ"ל. וכ"מ במ"ר במקומו בזה"ל, תדע לך שהלך בשעת הקציר בשעת בכור כל מיני תבואה ולא הביא אלא דבר שהוא מן המופקר, להודיעך שהיו שמורים מגזל הארץ, ואם כך היו שמורים מגזל הארץ על אחת כמה וכמה שהיו שמורים מכל הגזל, ע"כ, ומכל זה נתבארה כונת המ"ר כאן דאין הכונה על הדודאים עצמן אלא על ענינם שהיה בעת הבאתם, והיינו שמהם מוכח שהיה ראובן נזהר מן הגזל, וכמבואר.
<br>ושם בפ' חלק פירש"י בכונת הגמ' מכאן לצדיקים שאין פושטין ידיהם בגזל – שהלך לאחר שקצרו מן השדות, שאז הכל רשאין לכנוס, אבל זולת זמן זה הוי גזל, עכ"ל. וממה שבארנו נראה מבואר שהעיקר כפירושו בחומש, דהרבותא היא מהבאתו דודאים, ובשגם כי כן מבואר מפורש במ"ר במקומו, וגם על יסוד זה בנויה האגדה במדרש שלפנינו, ודו"ק.
<br>והנה לא נתבאר מ"ש שבשכר הדודאים עמדו שני שבטים ישכר וזבולן, והלא כנודע מסבת ענין זה נולד רק ישכר, וגם צ"ע מ"ש גדולים ומסוימים, האם בשבחם של השבטים מדבר כאן, וי"ל עפ"י המבואר באגדות דישכר וזבולן השתתפו שישכר יתעסק בתורה וזבולן במסחור, ועבור זה שזבולן יפרנס את ישכר יקח חלק לעתיד משכר תורתו, ולפי"ז מתבאר כי כל עסקו של ישכר בתורה בא בסבת זבולן שהיה מפרנסו, ואלולי היא לא היה יכול להתעסק בתורה, ונמצא שגם גדולתו וציונו של זבולן בא מסבת הדודאים, והיינו מלדת ישכר, ולכן זכר שניהם לגדולה.
</i>.<br>(מ"ר)

<b>הדודאים וגו'. </b>א"ר לוי, כתיב (ירמיהו כ״ד:א׳) הראני ה' והנה שתי דודאי תאנים וגו', הדוד אחד תאנים טובות מאד, זו גלותו של יכניה <sup class="footnote-marker">פד</sup><i class="footnote">שהיו צדיקים, שהיה בהם החרש והמסגר שהוא משל על צדיקים וחכמים.
</i> והדוד אחד תאנים רעות מאד – זו גלותו של צדקיהו <sup class="footnote-marker">פה</sup><i class="footnote">שהיו רשעים, וכמבואר במס' הוריות. ומה שהמשיל כלל ישראל לתאנים על שם הכתוב התאנה חנטה פגיה שיש בה טובות ורעות והוא משל לישראל, כמבואר שם.
</i>, שמא תאמר גלותו של יכניה עשה תשובה ולא גלותו של צדקיה, ת"ל הדודאים נתנו ריח – שתי הדודאים הטובים והרעים נתנו ריח <sup class="footnote-marker">פו</sup><i class="footnote">ר"ל שמא תאמר שמכיון שנתבאר ענשם של גלות צדקיהו לכליה שוב אין להם תיקון ת"ל וכו', כלומר, שגם הם עשו תשובה.
</i>.<br>(מ"ר)

<b>ועל פתחינו וגו'. </b>רבנן אמרי, משל למלך שהיה לו פרדס ונתנו לאריס, מה עשה האריס, מלא כלכלות של תאנים מפירותיו של פרדס ונתן על פתח הפרדס, וכשהיה המלך עובר ורואה כל השבח הזה, אמר, אם בפתח הפרדס כך, בפרדס כולו על אחת כמה וכמה, כך בדורות האחרונים ר' יוחנן בן זכאי ור' אליעזר ור' יהושע ור' מאיר ור' עקיבא ותלמידיהם, על אחת כמה וכמה בדורות הראשונים אנשי כנסת הגדולה הלל ושמאי ורבן גמליאל הזקן, ועליהם הוא אומר, חדשים גם ישנים דודי צפנתי לך <sup class="footnote-marker">פז</sup><i class="footnote">ר"ל דודי, הנה צפון ומשמר לך החדשים וגם ישנים, שרכשתי לך גדולים וצדיקים בעבר ובהוה, ומדמה דורות האחרונים לפתח הפרדס, לפי שעדיין נראים הם, והיא ע"ד מה שאמרו הראשונים כמלאכים ואנו כבני אדם, ותכלית כלל הדרשה שמתפארת כנסת ישראל בהשתלשלות חכמיה וצדיקיה מדור דור, ולפנינו במ"ר הגירסא הפוכה, כך בדורות הראשונים אנשי כנה"ג וכו' על אחת כו"כ בדורות האחרונים ריב"ז וכו', אבל כפי שהעתקנו כן הנכון, וכ"ה בויק"ר פרשה ב'.
</i>.<br>(שם)

<b>חדשים גם ישנים. </b>אמר ליה רב חסדא לההוא מרבנן דהוה קא מסדר אגדתא קמיה, מי שמיע לך מהו חדשים וגם ישנים, אמר ליה, הללו דברי תורה והללו דברי סופרים <sup class="footnote-marker">פח</sup><i class="footnote">דברי סופרים שנתחדשו בכל דור לגדור גדר וסייג לתורה. ובאור המשך הלשון לפי"ז דודי צפנתי לך יתבאר בדרשה הבאה.
</i>.<br>(עירובין כ"א ב')

<b>חדשים גם ישנים וגו'. </b>דרש רבא, מאי דכתיב חדשים גם ישנים דודי צפנתי לך, אמרה כנס"י לפני הקב"ה, רבש"ע, הרבה גזירות גזרתי על עצמי יותר ממה שגזרת עלי וקיימתים <sup class="footnote-marker">פט</sup><i class="footnote">הם הסייגים והגזירות שגזרו חכמים שעל ידם ישמרו עקרי התורה, וכמ"ש ביבמות כ"א א' על הפסוק ושמרתם את משמרתי עשו משמרת למשמרתי, כנודע, וזהו שאמרה כנס"י לפני הקב"ה, כאלה כן אלה כגזירות התורה כגזירות חכמים, צפנתי לך, שמרתי לך לקיימם.
</i>.<br>(שם שם)

<b>דודי צפנתי לך. </b>אמר ר' אבא בר כהנא, אמר הקב"ה לישראל, אתם צופנים לי ואני צופן לכם, אתם צופנים לי במצות ובמעשים טובים <sup class="footnote-marker">צ</sup><i class="footnote">ע"ד הכתוב בתהלים בלבי צפנתי אמרתך.
</i> ואני צופן לכם באוצרות מלאים יותר מכל הטובות שבעולם, אלא דדידיה מרובין מדידן, הדא הוא דכתיב (תהילים ל״א:כ׳) מה רב טובך אשר צפנת ליראיך וגו' <sup class="footnote-marker">צא</sup><i class="footnote">טעם הדבר אשר שלו מרובין משלנו פשוט משום דמעשה המצות הוא זמני, משא"כ השכר הוא נצחי, וא"כ ממילא יתחייב שהנצחית מרובה מזמנית.
</i>.<br>(מ"ר)


Chapter 8



Verse 1

<b>מי יתנך כאח לי. </b>כאיזה אח, לא כקין להבל ולא כישמעאל ליצחק ולא כאחי יוסף ליוסף שהיו שונאים אותו, אלא באיזה אח – כיונק שדי אמי, הוי אומר כיוסף לבנימין שאהבו בלבו, כמש"נ וירא יוסף אתם את בנימין <sup class="footnote-marker">א</sup><i class="footnote">סמך על הפסוק הסמוך וימהר יוסף כי נכמרו רחמיו אל אחיו. ומה שלא אמר כבנימין ליוסף פשוט הוא משום דבבנימין לא היה אפשר לקיים הלשון יונק שדי אמי, שהרי הוא לא ינק מרחל שמתה בלדתה אותו, משא"כ ביוסף. ואמנם נראה דאין עיקר כונת הדמיון מטעם ההנקה מאם אחת, שהרי גם קין והבל ינקו מאם אחת, ובכ"ז אמר לא כקין והבל, אלא הכונה מאהבת יוסף לבנימין, וציור ההנקה הוא משום שעל הרוב אחים כאלה אוהבים זל"ז, אבל אין הכי נמי שיש יוצאים מן הכלל ושונאים זל"ז, וכמו קין והבל. והנה שתי הדרשות הסמוכות הן המשך וסוף לדרשה זו ובשתיהן הכונה אל ראש הפסוק כאח לי.
</i>.<br>(מ"ר)

<b>אמצאך בחוץ אשקך. </b>בחוץ – זה המדבר שהוא חוץ לישוב, אשקך – כשני אחים שנשקו זה לזה ואלו הם, משה ואהרן, שנאמר וילך ויפגשהו בהר האלהים וישק לו <sup class="footnote-marker">ב</sup><i class="footnote">קרוב לומר דהדרשה בחוץ זה המדבר באה להקדים להורות דקאי על משה ואהרן שפגישתם ונשיקתם היתה במדבר, כמפורש בתורה פ' שמות, לך לקראת משה המדברה וגו' ויפגשהו וגו' וישק לו.
</i>.<br>(שם)

<b>גם לא יבזו לי. </b>[כההיא דאח ואחות שהיה האח במירון והאחות בגוש חלב ] <sup class="footnote-marker">ג</sup><i class="footnote">מירון היא כפר וגוש חלב עיר מבצר בגליל וסמוכים זל"ז.
</i> ונפלה דליקה בבית זה שהיה במירון ובאת אחותו מגוש חלב התחילה מגפפתו מחבקתו ומנשקתו ואומרת, לא יבזו לי, שהיה אחי בצרה ונפלט ממנה <sup class="footnote-marker">ד</sup><i class="footnote">ר"ל לא יבזו לי לומר שהנשיקה היא מרגש אהבת בשרים אלא מהתרגשות הנפש משמחת ההצלה.
</i>.<br>(שם)


Verse 2

<b>אנהגך וגו'. </b>אנהגך מהעליונים לתחתונים <sup class="footnote-marker">ה</sup><i class="footnote">מוסב על הורדת השכינה משמים לארץ על הר סיני כדמפרש. ונסמך על הדרשות הקודמות דבמשה איירי קרא שהוא הוריד כביכול את השכינה לארץ לתת התורה לישראל.
</i>, אביאך אל בית אמי – זה סיני, ולמה קורין לסיני בית אמי, שמשם נעשו כתנוק בן יומא <sup class="footnote-marker">ו</sup><i class="footnote">שנתכפרו מעונותיהם והיו מנוקים מכל חטאים שעברו, והוו כאלו נולדו באותו יום, ובתלמוד המליצה במובן זה – כקטן שנולד.
</i>, תלמדני – מצות ומעשים טובים.<br>(שם)

<b>אשקך מיין הרקח. </b>אלו משניות גדולות, כגון משנתו של ר' חייא רבה ומשנתו של רבי הושעיא ושל בר קפרא ומשנת ר' עקיבא <sup class="footnote-marker">ז</sup><i class="footnote">ונמשלו כל אלה ליין הרקח מפני שיש בהם הרבה דינים וסברות ופלפולים כיין המרוקח מכל מיני בשמים.
</i>, מעסיס רמוני – אלו ההגדות שטעמן כרמון <sup class="footnote-marker">ח</sup><i class="footnote">שהעסיס [התמצית] שבהם מתוק ונוח לחיך, כך ההגדות מושכות את לבן של בני אדם.
</i>.<br>(שם)

<b>אשקך מיין הרקח. </b>דבר אחר אשקך מיין הרקח זה התלמוד שמפוטם במשניות כרקח <sup class="footnote-marker">ט</sup><i class="footnote">כמש"כ לעיל אות ז'.
</i>, מעסיס רמוני אלו בגדי כהונה, כמש"נ פעמון זהב ורמון <sup class="footnote-marker">י</sup><i class="footnote">חסר כאן, מיין הרקח אלו נסכים, מעסיס רמוני אלו בגדי כהונה שהם מכפרים, כנודע, [ע' זבחים פ"ח ב'], ועל שהמליץ בזה לשון עסיס, יונח ג"כ לשון אשקך.
</i>.<br>(שם)

<b>מעסיס רמני. </b>ת"ר, הרואה רמונים בחלום אם ת"ח הוא יצפה לתורה, שנאמר אשקך מיין הרקח מעסיס רמוני <sup class="footnote-marker">יא</sup><i class="footnote">עיין פירש"י, והבאור האמת הוא, דסמך בזה על הדרשות הקודמות מיין הרקח אלו משניות גדולות, זה התלמוד, מעסיס רמני אלו ההגדות. ונראה דהוא הדין היה יכול לומר הרואה יין הרקח בחלום, אלא נקט רמונים משום סיפא, ואם ע"ה הוא יצפה למצות שנאמר כפלח הרמון רקתך אפילו ריקנין שבך מלאים מצות כרמון, ולכן נקט גם ברישא רמונים.
</i>.<br>(ברכות נ"ז א')


Verse 3



Verse 4



Verse 5

<b>עלה מן המדבר. </b>עלויה מן המדבר, סלוקה מן המדבר, מיתתה מן המדבר כמש"נ במדבר הזה יתמו ושם ימותו <sup class="footnote-marker">יב</sup><i class="footnote">דריש עולה מלשון עליה, ומוסב על כנסת ישראל דעליתה היתה במדבר דשם נעשו ישראל לממלכת כהנים וגוי קדוש ויתר המעלות, ושם גם ירדו ממעלתם ע"י מעשיהם המגונים בעגל ובמרגלים ועוד וכדמפרש. ודריש עולה גם מענין סילוק כמו ועלה מן הארץ.
</i>.<br>(מ"ר)

<b>מתרפקת על דודה. </b>מהו מתרפקת על דודה ' א"ר יוחנן, שהיא מתרת פרקי תורה ופרקי מלכות לעתיד לבא <sup class="footnote-marker">יג</sup><i class="footnote">דריש מתרפקת כמו מתפרקת, בחלוף אותיות, כמו כבש – כשב, שמלה – שלמה, נלעג לשון – עלג לשון, אנקה – נאקה, זעוה – זועה, ועוד הרבה, ור"ל מתרת כל הספיקות בעניני תורה ומלכות, והכונה היא, כי לעתיד יתגלו תעלומות חכמה בתורה ובהנהגה מדינית.
</i>.<br>(שם)

<b>תחת התפוח עוררתיך. </b>דרש רב עוירא, בשכר נשים צדקניות שהיו באותו הדור נגאל ישראל ממצרים, שהיו משתדלות להזקק לבעליהן, וכיון שהגיע זמן הולדתן הולכות ויולדות בשדה תחת התפוח, שנאמר תחת התפוח עוררתיך <sup class="footnote-marker">יד</sup><i class="footnote">פשוט דסמיך אסוף הפסוק שמה חבלתך אמך, וענין השתדלות זיקוק הנשים, הוא משום דלרגלי גזירת פרעה מהשלכת הזכרים הילודים ליאור פרשו הגברים עצמן מפו"ר, שלא רצו ללדת לריק, אך הנשים היתה עוז בטחונן בה' שבודאי יראה להם נס ולכן השתדלו להזקק וכיון שהגיע זמן הולדתן לא רצו ללדת בעיר, כדי שלא ירגישו המצרים ויקחו את הולד להטביע הלכו וילדו בשדה.
</i>.<br>(סוטה י"א ב')

<b>תחת התפוח עוררתיך. </b>א"ר סימון, הדבור שהיה יוצא מהקב"ה בסיני היה סם חיים לישראל וסם מות לאוה"ע, לפיכך הוא אומר תחת התפוח עוררתיך <sup class="footnote-marker">טו</sup><i class="footnote">יתכן לפרש ע"פ מ"ש בשבת פ"ח ב' מכל דבור ודבור שיצא מפי הקב"ה בסיני יצאה נשמתן של ישראל שנאמר (שיר השירים ה׳:ו׳) נפשי יצאה בדברו, והוריד הקב"ה טל של תחיה שעתיד להחיות בו מתים והחיה אותן, ובמ"ר כאן מפורש שהאומות ששמעו באמת מתו, ועל זה דריש כאן תחת התפוח עוררתיך, כלומר עוררתיך ממות לחיים, וקרוב לומר דדריש הלשון תפוח מענין התנפחות הרוח, וכמו תפח רוחם, ור"ל אז כאשר יצאה רוחך עוררתיך לחיים.
</i>.<br>(מ"ר פ' ב' פ' ג')

<b>תחת התפוח עוררתיך. </b>דרש פלטיין איש רומי ואמר, נתלש הר סיני ונעצר בשמי מרום והיו ישראל נתונים תחתיו, שנאמר ותקרבון ותעמדון תחת ההר <sup class="footnote-marker">טז</sup><i class="footnote">מכוין להאגדה דשבת פ"ח א' ויתיצבו בתחתית ההר, מלמד שכפה הקב"ה עליהם את ההר כגיגית ואמר להם אם אתם מקבלין את התורה מוטב וכו', ומפרש תחת ההר תחת ממש, שהיה עליהם כמין כיפה, וזהו שדרש כאן תחת התפוח [כלומר תחת ההר] עוררתיך לקבל התורה, ויתכן שמכנה את ההר בשם תפוח מפני כי כפי המבואר מדרשה שלפנינו ומאגדה דשבת שהבאנו היה אז כמו נאד נפוח לפי שהיה נעקר ממקומו ותלוי כמו באויר.
</i>.<br>(מ"ר)

<b>תחת התפוח עוררתיך. </b>דבר אחר תחת התפוח עוררתיך זה סיני, ולמה נמשל לתפוח, מה תפוח זה עושה פירות בחודש סיון כך התורה נתנה בסיון <sup class="footnote-marker">יז</sup><i class="footnote">ר"ל כך עשה הר סיני פירות בחודש סיון, ומהו פירותיו – התורה שנתנה עליו, וע"ע באות הקודם.
</i>.<br>(מ"ר)

<b>תחת התפוח עוררתיך. </b>דבר אחר תחת התפוח עוררתיך, ולמה לא כאגוז ואילן אחר, אלא כל אילן דרכו להוציא תחלה עליו ואח"כ פירותיו ותפוח זה מוציא פירותיו תחלה ואח"כ מוציא עליו, כך הקדימו ישראל עשיה לשמיעה, שנאמר נעשה ונשמע <sup class="footnote-marker">יח</sup><i class="footnote">וע' מש"כ לעיל אות ט"ז דתפוח כנוי להר סיני.
</i>.<br>(שם)

<b>שמה חבלתך אמך. </b>[שמה – בסיני], וכי שמה חבלה, א"ר ברכיה, משל לאחד שהלך במקום סכנה וניצל, פגע ביה חבריה, אמר ליה, כמה סכנות עברת והוית כדון השתא ילדתך אמך ובריה חדשה נבראת <sup class="footnote-marker">יט</sup><i class="footnote">סמך על מ"ש לעיל בפסוק ב' דבסיני נתכפרו ישראל על כל עונותיהם ונעשו כבריה חדשה, יעו"ש בבאור, וענין הסכנה י"ל דרומז להאגדה שכפה הקב"ה עליהם את ההר כגיגית.
</i>.<br>(שם)

<b>שמה חבלתך אמך. </b>[שמה – במדבר], אמר ר' אבא בר כהנא, שמה חבלתך ושמה חבלה, חבלה – בשעה שאמרו כל אשר דבר ה' נעשה ונשמע <sup class="footnote-marker">כ</sup><i class="footnote">שאז הוו כאלו נולדו בו ביום, כמבואר בדרשה הקודמת, וכאלו בזה היום באה לאמו חבלי לידה.
</i>, שמה חבלה – בשעה שאמרו לעגל אלה אלהיך ישראל, ומהו חובלה – נתמשכנו, דתנא ר' שמעון בן יוחאי, זין שנתן להם לישראל בחורב שם המפורש היה חקוק עליו וכשחטאו נוטל מהם <sup class="footnote-marker">כא</sup><i class="footnote">ומפרש חבלה מלשון אם חבל תחבול, ומ"ש זין שנתן להם וכו', רומז להפסוק ויתנצלו בני ישראל את עדים מעליהם דכתיב אחר שחטאו בחורב.
</i>.<br>(שם)


Verse 6

<b>שימני כחותם. </b>מהו שימני כחותם, א"ר מאיר, אמרו ישראל לפני הקב"ה, רבש"ע, מה שחשבת בלבך לעשות לנו עשה <sup class="footnote-marker">כב</sup><i class="footnote">מפרש שימני כחותם על לבך – כמו שחתמת והסכמת בלבך, וסמיך בזה על עוד דרשה, דבשעה שהקדימו ישראל נעשה לנשמע גער הקב"ה במלאך המות מלהיות לו עסק בישראל, ויליף זה מקרא, וזו היא הבקשה שבקשו ישראל מהקב"ה.
</i>.<br>(שם)

<b>שימני כחותם. </b>ר' ברכיה אומר, שימני כחותם זו ק"ש, שנאמר והיו הדברים האלה על לבבך, כחותם על זרועך – אלו תפלין <sup class="footnote-marker">כג</sup><i class="footnote">יתכן לפרש הכונה כמו שאנו נוהגים בך כביכול שמשימים אני את דבריך על לבנו ועל זרועותינו [והיינו בק"ש ובתפילין] כך נהוג אתה עמנו להטיב עמנו באהבה.
</i>.<br>(שם)

<b>כחותם על לבך. </b>אמרו ישראל לפני הקב"ה, שימני כחותם על לבך, אמר להם הקב"ה, לא שאלתם כהוגן, לפי שהלב פעמים נראה ופעמים אינו נראה ואין חותמו נגלה, ואיזה הוא כהוגן, כמש"נ (ישעיהו מ״ט:ט״ז) הן על כפים חקותיך חומותיך נגדי תמיד, כשם שאי אפשר לו לאדם לשכוח כפות ידיו כן גם אלה תשכחנה ואנכי לא אשכחך <sup class="footnote-marker">כד</sup><i class="footnote">אגדה זו הובאה בקצור בתענית ד' א', ופירש"י פעמים נראה כשהוא ערום נראה זרועו וכנגד לבו ואינו נראה כשהוא לבוש, והכף נראית כל שעה, שהיד נראית לעינים.
</i>.<br>(שם)

<b>כחותם על זרועך. </b>א"ר מאיר, שימני כחותם על לבך כחותם על זרועך, כיהויכין, דאמר ר' מאיר, נשבע הקב"ה שהוא נותק מלכות בית דוד מידו, כמש"נ (ירמיהו כ״ב:כ״ד) חי אני נאום ה' כי אם יהיה בניהו בן יהויקים מלך יהודה חותם על יד ימיני כי משם אתקנך – משם אתקנך בתשובה <sup class="footnote-marker">כה</sup><i class="footnote">מוסב על הדרשה דלעיל שמה חבלה ילדתך שחטאו בחורב אמר בזה דאעפ"כ אפשר להם להתקן בתשובה, ודריש כן מלשון חותם על זרועך דלשון כזה מצינו בבניהו בן יהויקים מלך יהודה דאע"פ שנשבע הקב"ה שהוא נותק ממנו מלכות בית דוד אפ"ה רמז לו בלשון חותם על יד ימיני שתועיל לו תשובה, וכן היה באמת שבשבתו בבית האסורים עשה תשובה [ע' בויק"ר פ' י"ח] ושם נולד לו בן ובן בנו זרובבל משל ביהודה וישב על כסא דוד ונאמר לו ושמתיך כחותם.
</i>.<br>(מ"ר)

<b>עזה כמות אהבה. </b>עזה כמות אהבה – אהבה שהקב"ה אוהב את ישראל, כמש"נ (מלאכי א׳:ב׳) אהבתי אתכם אמר ה', אהבה שאהב יצחק את עשו, אהבה שאהב יעקב ליוסף, אהבה שאהב יונתן לדוד, אהבה שאוהב האיש לאשתו, אהבה שאהב דורו של שמד להקב"ה, כמש"נ (תהילים מ״ד:כ״ג) כי עליך הורגנו כל היום <sup class="footnote-marker">כו</sup><i class="footnote">ועיין המשך לדרשה זו בבאור דרשה הבאה.
</i>.<br>(שם)

<b>קשה כשאול קנאה. </b>קשה כשאול קנאה של הקב"ה בשעה שמקנאים אותו בע"ז, כמש"נ (פ' האזינו) יקניאוהו בזרים, קשה כשאול קנאה שקנא עשו ליעקב, כמש"נ וישטם עשו את יעקב, קשה כשאול קנאה שקנאו אחי יוסף ליוסף כמש"נ ויקנאו בו אחיו, קשה כשאול קנאה שקנא שאול לדוד, כמש"נ (שמואל א י״ח:ט׳) ויהי שאול עוין את דוד, קשה כשאול קנאה שמקנא הבעל לאשתו כמש"נ ועבר עליו רוח קנאה <sup class="footnote-marker">כז</sup><i class="footnote">יש להעיר שלא הביא לענין זה הפסוק דמשלי ו' כי קנאה חמת גבר ולא יחמול ביום נקם, דהוא מורה יותר על קשיות הקנאה מהפסוק שהביא.
</i>, קשה כשאול קנאה שעתיד הקב"ה לקנא לציון, כמש"נ (זכריה ח׳:ב׳) קנאתי לציון קנאה גדולה <sup class="footnote-marker">כח</sup><i class="footnote">דרשה זו בכלל באה בהמשך לדרשה הקודמת, דחשיב שם ערך האהבות היותר גדולות שבעולם, והם הם מאלה דחשיב כאן הקנאות היותר גדולות בעולם, ובא בזה להורות, כי בה במדה שתעוז האהבה לאותו דבר במדה ההיא תולד הקנאה לכשתסור האהבה וכן מסבת אהבה עזה תולד קנאה מן הצד, וכמו באהבתם העזה של הקב"ה וישראל לכן יקניאוהו בזרים אם יסורו ממנו, והאהבה היתירה מיצחק לעשו הולידה קנאת עשו ליעקב, וכן באהבת יעקב ליוסף הולידה קנאת האחים, ואהבת יהונתן ודוד הולידה קנאת שאול, ולכשתסור אהבת האיש מאשתו תוליד קנאה עזה כנגדה, ותכלית המכוון בזה, שאומרת כנסת ישראל לפני הקב"ה, דאחרי שמאהבתך העזה אלי תולד קנאת זרים אלי, לכן שימני כחותם על לבך להגן בעדי כי לא תאכלני קנאת זרים, וכן אם ח"ו תסור אהבתך ממני לשעה, הגן בעדי כי לא יכלוני זרים באותה שעה.
</i>.<br>(שם)

<b>רשפיה רשפי אש. </b>ר' ברכיה אומר, כאש של מעלה <sup class="footnote-marker">כח</sup><i class="footnote">כי סיפיה דקרא שלהבת יה.
</i>, לא האש מכבה למים ולא המים מכבין לאש <sup class="footnote-marker">כט</sup><i class="footnote">מוסר בהמשך לפסוק הבא, דמכיון שרשפיה רשפי אש כאש של מעלה שאין המים מכבין אותה, לכן מים רבים לא יוכלו לכבות את האהבה.
</i>.<br>(שם)


Verse 7

<b>מים רבים וגו'. </b>מים רבים לא יוכלו לכבות את האהבה, לפיכך אין עבירה מכבה תורדה <sup class="footnote-marker">ל</sup><i class="footnote">ר"ל אין עבירה מכבה שכר מי שעסק בתורה, וסמך לדרוש דאהבה שבכאן היא אהבת התורה ע"ש הכתוב לעיל בפסוק ודגלו עלי אהבה דקאי על התורה, כמבואר שם.
</i>.<br>(סוטה כ"א א')

<b>מים רבים וגו'. </b>מים רבים אלו אוה"ע, שנאמר (ישעיהו י״ז:י״ב) הוי המון עמים רבים כהמות ימים יהמיון, לא יוכלו לכבות את האהבה, את האהבה שהקב"ה אוהב לישראל, שנאמר (מלאכי א׳:ב׳) אהבתי אתכם אמר ה', ונהרות לא ישטפוה – אלו אוה"ע, כמש"נ (ישעיהו ז׳:כ׳) ביום ההוא יגלח ה' בתער השכירה בעברי נהר וגו', ונאמר (שם ח') ולכן הנה ה' מעלה עליהם את מי הנהר <sup class="footnote-marker">לא</sup><i class="footnote">וסיפא דקרא הרבים והעצומים את מלך אשור, הרי דכינה את מלך אשור בשם מים רבים, ועיקר ענין הכבוי מאהבת ישראל לה' ע"י עובדי אלילים צ"ל דמכוין לעת שיסורו ישראל מאחרי ה', שאז מקום לבע"ד לקטרג הללו עובדי עבודת כוכבים והללו עובדי עבודת כוכבים וכו', וא"כ הלא באפשר שהעמים יכבו את האהבה, אחרי שהם מרובים מישראל, ואמר כי אעפ"כ לא יוכלו לכבות, ואם רק פותחים בתשובה מיד מקבלם באהבה. ועיין עוד בסמוך אות ל"ד.
</i>.<br>(שם)

<b>אם יתן איש וגו'. </b>אם פותחין כל אוה"ע את כל האוצרות שלהם ונותנים בדבר אחד מן התורה אינו מתכפר בידם לעולם <sup class="footnote-marker">לב</sup><i class="footnote">ר"ל במה שבטלו דבר אחד מן התורה מישראל.
</i>.<br>(מ"ר)

<b>אם יתן איש וגו'. </b>אם פותחין כל אומה"ע כל אוצרות שלהם ונותנין כל ממונם בדמיהם של ר' עקיבא וחביריו אין מתכפר להם לעולם.<br>(שם)

<b>אם יתן איש וגו'. </b>כד דמך רבי יוחנן היה דורו קורא עליו אם יתן איש את כל הון ביתו באהבה שאהב ר' יוחנן את התורה בוז יבוזו לו <sup class="footnote-marker">לג</sup><i class="footnote">כמש"כ כל הון לא ישוו בה, וא"כ אין לה שיעור וערך.
</i>.<br>(שם)

<b>אם יתן איש וגו'. </b>כד דמך ר' אושעיא איש טרייה ראו מטתו פורחת באויר, והיה דורו קורא עליו אם יתן איש את כל הון ביתו באהבה שאהב הקב"ה לר' אושעיא איש טרייה בוז יבוזו לו [שם]


Verse 8

<b>אחות לנו קטנה. </b>ר' יהודה ב"ר סימון אומר, לעתיד לבא עתידין כל שרי אוה"ע לבא ולקטרג לפני הקב"ה על ישראל ואומרים, רבש"ע, אלו עבדו עבודת כוכבים ואלו עבדו עבודת כוכבים, אומר להם הקב"ה, אחות לנו קטנה, מה קטן זה כל מה שהוא עושה אין עוינים אותו לפי שהוא קטן, כך כל מה שישראל מתלכלכין בעונות כל ימות השנה בא יוהכ"פ ומכפר עליהם <sup class="footnote-marker">לד</sup><i class="footnote">ונעשו אז כקטן שנולד, וזהו הרמז קטנה. והנה אע"פ דלפי תשובה זו אפשר לאוה"ע לטעון למה לא נתן גם להם יום אחד לכפר, צ"ל דעיקר הכונה שבאותו יום שבין ישראל בתשובה משא"כ עובדי אלילים אין שבין לעולם.
</i>.<br>(שם)

<b>אחות לנו קטנה וגו'. </b>א"ר יוחנן, מאי דכתיב אחות לנו קטנה ושדים אין לה – זו עילם שזכתה ללמוד ולא זכתה ללמד <sup class="footnote-marker">לה</sup><i class="footnote">ר"ל זו עילם שהיה בה דניאל, כדכתיב בי' (דניאל ח׳:ב׳) ואני בשושן הבירה אשר בעילם המדינה, שזכה ללמוד ולא הרביץ תורה בישראל ולא כמו בבל שגדלה את עזרא הסופר שלמד תורה ברבים כנודע, ומכנה הרבצת תורה בשם שדים על שם שמניקים לאחרים, וגם כי התורה מכונה בשם חלב כמ"ש דבש וחלב תחת לשונך שדרשו על התורה.
</i>.<br>(פסחים פ"ז א')

<b>אחות לנו קטנה וגו'. </b>רבי ברכיה פתר קרא באברהם אבינו, אחות לנו קטנה – זה אברהם שאיחה את כל באי העולם לפני הקב"ה <sup class="footnote-marker">לו</sup><i class="footnote">כמש"כ בי' ויקרא שם בשם ה' אל עולם ודרשו (סוטה י' ב') אמר ריש לקיש אל תקרא ויקרא אלא ויקריא, מלמד שהקריא אברהם אבינו לשמו של הקב"ה בפי כל עובר ושב [ועיין מש"כ בטעם דרשה זו בתורה תמימה במקומו פ' וירא (כ"א ל"ג)], וזוהי הכונה שאיחה, מלשון מאחין את הקרעים, שאחדן ואגדן לבריות בדעת יחוד ה'.
</i>, ועד שהוא קטן היה עסוק במצות ובמעשים טובים <sup class="footnote-marker">לז</sup><i class="footnote">רומז להדרשה (נדרים ל"ב ב') בן ג' שנים הכיר אברהם את בוראו, וכבר החל להתעסק במצות ומע"ט.
</i>, ושדים אין לה – עדיין לא בא לכלל מצות ומע"ט <sup class="footnote-marker">לח</sup><i class="footnote">לפי הפשט הוי הכונה שעדיין לא נצטווה על התורה, אבל הלשון לכלל מעשים טובים קשה לסבול פירוש זה, דמעשים טובים בכלל אינן תלויין במצות התורה, ולכן יותר נראה הכונה ע"פ המבואר באות הקודם דאגדה זו רומזת להאגדה דבן ג' שנים הכיר אברהם את בוראו, וא"כ הכונה פשוטה שעדיין לא בא לכלל מצות ומעשים בכלל, ואעפ"כ עשה תשובה הרבה. ואמנם בב"ר פ' לך מבואר דהכונה שעדיין לא בא וכו', שעדיין לא היה לו ממי ללמוד, ומכוון לפי"ז הלשון ושדים אין לה, שלא היה לו משפיע.
</i>, מה נעשה לאחותנו ביום שידובר בה – ביום שגזר נמרוד הרשע ואמר לירד לכבשן האש <sup class="footnote-marker">לט</sup><i class="footnote">ר"ל שחקר הקב"ה כביכול אם יעמוד לו זכותו להצילו, וכדמפרש.
</i>, אם חומה היא, אמר הקב"ה, אם מעמיד הוא דברים כחומה <sup class="footnote-marker">מ</sup><i class="footnote">ר"ל אם דעתו תקיפה וחזקה עלי כחומה לעמוד כנגד נמרוד ולמסור נפשו על קדושת השם.
</i> נבנה עליה טירת כסף נצילנו ונבנה אותו בעולם, ואם דלת היא – אם דל הוא ומטלטל מעשיו כדלת <sup class="footnote-marker">מא</sup><i class="footnote">שהיא מתנועעת ואינה עומדת על עמדה בחזקה, כך אין דעתי חזקה עליו לעמוד בנסיון.
</i> נצור עליה לוח ארז מה צורה זו אינה מתקיימת עליה אלא לשעה אחת כך איני מתקיים עליה אלא לשעה אחת <sup class="footnote-marker">מב</sup><i class="footnote">ר"ל אם דעתו חזקה עליו בעבודת ה' אז נבנה עליו טירת כסף, כלומר נצילנו ונבנה אותו בעולם להקים ממנו דור עולם ואם לאו אז נצור עליו לוח ארז, כצורה שמתקיימת רק לשעה, והיינו שרק אותו נציל ונקיים אבל לא להעמיד ממנו דור עולם,
</i>, אמר אברהם לפני הקב"ה, רבש"ע, אני חומה ואעמיד מע"ט כחומה, ושדי כמגדלות – שאני עתיד להעמיד כתות וחבורות של צדיקים כיוצא בי בעולמך <sup class="footnote-marker">מג</sup><i class="footnote">ר"ל, אני עומד באמונתי אליך חזק כחומה, ולא רק אני, אלא גם ושדי כמגדלות, שהבנים ובני בנים שיעמדו ממני גם הם חזקים ותקיפים באמונתם אליך כמגדלות.
</i>, אז הייתי בעיניו כמוצאת שלום, אמר ליה הקב"ה, כשם שירדת לכבשן האש כך אני מוציאך בשלום ממנו, הדא הוא דכתיב אני ה' אשר הוצאתיך כאור כשדים <sup class="footnote-marker">מד</sup><i class="footnote">ויתפרש לפי"ז הלשון אז הייתי בעיניו כמוצאות שלום, מלשון הוצאה, כלומר, כאשר השבתי לו מה שהשבתי הייתי נכון בעיניו כמו שכבר הוצאתי בשלום ולא ייראתי כלל.
</i> [מ"ר]

<b>אחות לנו קטנה וגו'. </b>רבי יוחנן פתר קרא בסדום, אחות לנו קטנה זו סדום, כמש"נ (יחזקאל ט״ז:מ״ו) ואחותך הגדולה שמרון <sup class="footnote-marker">מה</sup><i class="footnote">וסמיך ליה ואחותך הקטנה ממך היושבת מימינך סדום ובנותיה.
</i>, ושדים אין לה, שלא הניקה מצות ומעשים טובים <sup class="footnote-marker">מו</sup><i class="footnote">כנודע שלא החזיקה יד עני וגם עשו עוד מעשים מכוערים, וכמבואר בתורה זעקת סדום ועמורה כי רבה.
</i>, מה נעשה לאחותנו ביום שגזר דין של מעלה שתשרף באש <sup class="footnote-marker">מז</sup><i class="footnote">ר"ל מה נעשה לאחותנו, לאומתנו ביום שחלילה יוגזר עליה מעין גזירת סדום, וכמש"כ (איכה ד׳:ו׳) ויגדל עון בת עמי מחטאת סדום וגו'.
</i>.<br>(שם)

<b>אחות לנו קטנה וגו'. </b>רבנן פתרי קראי בעולי גולה <sup class="footnote-marker">מח</sup><i class="footnote">ר"צ בבני הגולה העולים מבבל.
</i> אחות לנו אלו עולי גולה, קטנה שהיו דלים באוכלסין, ושדים אין לה, אלו חמשה דברים שהיה בית האחרון חסר מן הראשון, והם, אש של מעלה <sup class="footnote-marker">מט</sup><i class="footnote">הוא האש של מעלה שירד על המזבח תמיד, כמ"ש ביומא כ"א ב' ונתנו בני אהרן אש וגו', אע"פ שיורדת אש מן השמים מצוה להביא מן ההדיוט, ומבואר בזבחים ס"א ב' אש שירדה מן השמים בימי משה לא נסתלקה מעל מזבח הנחושת אלא בימי שלמה ואש שירדה בימי שלמה לא ירדה אלא עד שבא מנשה וסלקה.
</i> ושמן המשחה, ארון, רוח הקודש ואורים ותומים <sup class="footnote-marker">נ</sup><i class="footnote">יתכן דרומז חמשה דברים אלו במלת ושדים ע"פ המבואר לעיל בפסוק שני שדיך, מה השדים הללו הודה הדרה ונויה כבודה ושבחה של אשה וכו', וכן אלה הדברים היה נוין והודן של ישראל נגד האומות.
</i>, מה נעשה לאחותנו – מה נעשה ביום שיגזור כורש די עבר פרת <sup class="footnote-marker">נא</sup><i class="footnote">פרת עובר בתוך העיר בבל, וכשנכנס כורש לבבל חצה את העיר לשתים, וגזר אומר, דעבר פרת עבר, ר"ל רשאי לעבור ולעזוב את הארץ, ודלא עבר לא יעבור.
</i> עבר די לא עבר לא יעבור, אם חומה היא – אלו עלו ישראל חומה מבבל <sup class="footnote-marker">נב</sup><i class="footnote">ר"ל אלו נתקבצו ועלו יחד מן הארץ בחזקה, וכמ"ש ביומא ט' ב' אם עשיתם עצמכם כחומה ועליתם כולכם בימי עזרא, ויתכן דהלשון חומה ביחס לעליה הוא מלשון הכתוב (יואל ב׳:ז׳) כאנשי מלחמה יעלו חומה.
</i> לא חרב ביהמ"ק בההיא שעתא פעם שנית, ואם דלת היא נצור עליה לוח ארז, מה צורה זו אע"פ שהיא מטושטשת מקומה ניכר, כך אע"פ שחרב ביהמ"ק לא בטלו ישראל פעמי רגלים ג' פעמים בשנה <sup class="footnote-marker">נג</sup><i class="footnote">מכאן סמך למש"כ איזו מן הראשונים דמצוה גם בזה"ז לעשות זכר לעליה לרגל לירושלים, ובהגהות רד"ל החליף ותקע הלשון והענין כאן, ולפי מש"כ א"צ לזה.
</i>.<br>(שם)


Verse 9

<b>אם חומה היא וגו'. </b>אמר ליה ריש לקיש לרבה בר בר חנה, אלהא סנינא לבו לבני בבל, דכתיב אם חומה היא נבנה עליה טירת כסף, ואם דלת היא נצור עליה לוח ארז, אם עשיתם עצמכם כחומה ועליתם כולכם בימי עזרא נמשלתם ככסף שאין הרקב שולט בו, עכשיו שעליתם כדלתות נמשלתם כארז שהרקב שולט בו <sup class="footnote-marker">נד</sup><i class="footnote">ענין העליה כחומה ע' משכ"ל אות נ"ב, ור"ל אם היו עולים כולם כאחד בחזקה כחומה היה ניכר שאמונתם ובטחונם בה' חזקה ונאמנה מבלי כל פגם, ועכשיו שעלו כדלת שמתנועעת, והיינו שעלו רק מקצת ובחשק קל, מבואר שלא היו תקיפים בבטחון בה', ובדרך מליצה שבאמונתם שלטה רקבון.
</i>.<br>(יומא ט' ב')

<b>אם חומה היא וגו'. </b>רבי יוחנן פתר קרא בישראל, אם תמה היא וגו', אמר הקב"ה, אם מעמידים מעשיהם כתמה נבנה עליה ונצילם, ואם דלת היא – אם מטלטלין הם דבריהם כדלת <sup class="footnote-marker">נה</sup><i class="footnote">ענין העמדה כחומה וטלטול כדלת נתבאר באות הקודם ולעיל באות מ' ומ"א.
</i> נצור עליה לוח ארז, מה צורה זו אינה מתקיימת אלא לשעה אחת, כך איני מתקיים עליהם אלא לשעה אחת <sup class="footnote-marker">נו</sup><i class="footnote">נראה הפי' כמו לעיל בדרשה אחות לנו שדריש בענין אברהם ובארנו שם [אות מ"ב] הפירוש בלשון כזה דהכונה אם חומה היא יגן עליו ועל דורותיו, ואם דלת היא שמתנועעת בבטחון בה', אז רק עליו לבדו יגן ולא על הדורות הבאים, וה"נ הכונה איני מתקיים עליהם אלא לשעה אחת, עליהם לבד, על אותו הדור ולא על הדורות הבאים, ולא כמו אם תקיפים הם באמונה ובטחון בה' כחומה אז יגוננם ויצילם לדורות.
</i>, אמרו ישראל לפני הקב"ה, רבש"ע, אני חומה ונעמיד מצות ומעשים טובים כחומה, ושדי כמגדלות – שאנו עתידים להעמיד כתות כתות של צדיקים <sup class="footnote-marker">נז</sup><i class="footnote">ר"ל אנו עומדים תקיפים וחזקים באמונתנו אליך כמגדלות ולא רק אנו אלא גם ושדי כמגדלות, שהדורות הבאים שיעמדו ממנו גם הם חזקים ותקיפים באמונתם אליך כמגדלות.
</i> אז הייתי בעיניו כמוצאת שלום, למה, – לפי שהיו אוה"ע אומרים לישראל א"כ למה הגלה אתכם מארצו והחריב למקדשו, והיו ישראל משיבים, אנו דומין לבת מלכים שהלכה לעשות רדופים לבית אביה סוף שחזרה לביתה לשלום <sup class="footnote-marker">נח</sup><i class="footnote">רומז להאגדה בפסחים פ"ז א' עה"פ אז הייתי בעיניו כמוצאת שלום, מהו כמוצאת שלום, א"ר יוחנן, ככלה שנמצאת שלמה בבית חמיה ורדופה לילך להגיד שבחה בבית אביה, וזוהי הכונה אנו דומין לבת מלכים שאע"פ שהיא רדופה לבית אביה אבל סופה שחוזרת לביתה לשלום, ומשל הוא לישראל שאע"פ שהיו נרדפים להגלות לחו"ל ע"י שלא שמעו בקול הנביאים לחזור בתשובה, אעפ"כ סופם שיחזרו לארצם לשלום.
</i>.<br>(שם)

<b>אם תמה היא וגו'. </b>דבר אחר אם חומה היא וגו', בחנניה מישאל ועזריה הכתוב מדבר, אמר הקב"ה, אם מעמידין הם מעשיהם כחומה נבנה עליהם העולם ונצילם <sup class="footnote-marker">נט</sup><i class="footnote">נתבאר בדרשות הקודמות
</i> ואם דלת היא – ואם מטלטלים מעשיהם כדלת נצור עליה לוח ארז, מה צורה זו אינה מתקיימת אלא לשעה אחת כך איני מתקיים עליהן אלא לשעה אחת <sup class="footnote-marker">ס</sup><i class="footnote">עיין משכ"ל אות נ"ו וצרף לכאן.
</i>, אמרו הם לפני הקב"ה, רבש"ע אנו חומה ואנו מעמידין מצות ומע"ט כחומה, ושדי כמגדלות – עתידין אנו להעמיד בעולמך כתות של צדיקים כיוצא בנו, אז הייתי בעיניו כמוצאת שלום, אמר להם הקב"ה, כשם שירדתם לכבשן האש בשלום כך אוציא אתכם משם בשלום <sup class="footnote-marker">סא</sup><i class="footnote">ודריש כמוצאת שלום מלשון הוצאה וכמו בפסוק הקודם באברהם ע"ש אות מ"ד.
</i>.<br>(שם)

<b>אם חומה היא וגו'. </b>נתבאר בדרשות פסוק הקודם.


Verse 10

<b>אני חומה וגו'. </b>ר' יוחנן אמר, אני חומה – זו תורה, ושדי כמגדלות אלו תלמידי – חכמים <sup class="footnote-marker">סב</sup><i class="footnote">שמניקין לאחרים, כמו השדים. והתורה מכונה בשם חומה על שם שהיא מגנת כחומה, כמ"ש תורה אגוגה מגנה ומצלה.
</i>, ורבא אמר, אני חומה זו כנסת ישראל ושדי כמגדלות אלו בתי כנסיות ובתי מדרשות <sup class="footnote-marker">סג</sup><i class="footnote">שמהם יוצאה תורה לרבים, והיינו ג"כ בבחינת הנקה.
</i>.<br>(פסחים פ"ז א')

<b>אני חומה וגו'. </b>א"ר איבו, אמר הקב"ה, עתיד אני להעשות לישראל סניגור בין אוה"ע, ואיזה זה, זה בת קול, הה"ד (ישעיהו א׳:ט׳) לולא ה' צבאות הותיר לנו שריד <sup class="footnote-marker">סד</sup><i class="footnote">דרשה זו תתבאר ע"פ הדרשה בפסוק הקודם [וביתר באור בגמרא דיומא ט' ב'], אם חומה היא וכו', אם עשיתם עצמכם כחומה ועליתם כולכם בחזקה בימי עזרא נמשלתם ככסף שאין הרקב שולט בו, עכשיו שעליתם כדלתות [שלא בחזקה רק כדלת המתנועעת] נמשלתם כארז שהרקב שולט בו, ע"י ארז – ססמגר, מאי ססמגר – בת קול, כדתניא, משמתו נביאים אחרונים, חגי זכריה ומלאכי, נסתלקה רוח הקודש מישראל, ועדיין היו משתמשין בבת קול, ופירש"י נשתייר להו כאשר נשאר מן הארז מקצת מעט, עכ"ל, ולפי"ז יתבאר דהלשון סניגור שבמדרש כאן הוא ט"ס וצ"ל ססמגר, וזהו הותיר לנו שריד היינו הבת קול, וכן כתבו המפרשים.
</i>.<br>(מ"ר)

<b>כמוצאת שלום. </b>[מהו כמוצאת שלום], א"ר יוחנן, ככלה שנמצאת שלמה בבית חמיה ורדופה לילך להגיד שבחה בבית אביה <sup class="footnote-marker">סה</sup><i class="footnote">יש לפרש כונת הלשון שנמצאת שלמה בבית חמיה, שלמה בתומת בתוליה, וזהו כבודה ושבחה. והמשל לישראל שאע"פ שמתגוררים בין האומות אפ"ה לא למדו ממעשיהם והם שלמים עם הקב"ה ותורתו, וכמו שאמר יעקב עם לבן גרתי, וידוע הדרש שם שכיון בזה שלא למד אל דרכי לבן, ודריש שלום כמו שָׁלֵם
</i>.<br>(פסחים פ"ז א')


Verse 11

<b>כרם היה לשלמה וגו'. </b>כרם אלו ישראל שנאמר (ישעיהו ה׳:ז׳) כי כרם ה' צבאות בית ישראל, היה לשלמה – למלך שהשלום שלו <sup class="footnote-marker">סו</sup><i class="footnote">תואר להקב"ה, ככי שיבא בדרשה הבאה בפ' הבא.
</i>, בבעל המון – בהמון – שהמו אחרי הבעל, [נתן את הכרם לנוטרים] לפיכך העמיד עליהם משמרות והביא עליהם המונות <sup class="footnote-marker">סז</sup><i class="footnote">ר"ל המונות ומשמרות של אוה"ע.
</i> איש יביא בפריו אלף כסף, הביא איש על פריו ומצא בו אלף צדיקים שלמים בתורה ומעשים טובים <sup class="footnote-marker">סח</sup><i class="footnote">רומז לנבוכדנצר כבדרשה הבאה, ומצא באותו הדור אלף צדיקים כמש"כ (מלכים ב כ״ד:י״ד) החרש והמסגר אלף, שמוסב על צדיקים וחכמים, ונקראו חרש ומסגר על שם שבשעה שפותחין בדברי תורה נעשו הכל כחרשין, ובשעה שסוגרין, שמחליטין וחותכין הדין שוב אין פותחין, והרבותא היא שאעפ"כ לא היו יכולין להגן על כלל האומה שהמו אחרי הבעל, כלומר אחר עבודת כוכבים.
</i>.<br>(מ"ר)

<b>כרם היה לשלמה וגו'. </b>דבר אחר כרם [זו ארץ ישראל], שנאמר (ירמיהו ב׳:ז׳) ואביא אתכם אל ארץ הכרמל, היה לשלמה – למלך שהשלום שלו <sup class="footnote-marker">סט</sup><i class="footnote">תואר להקב"ה.
</i>, בבעל המון [שכל המלכים המו אחריה] <sup class="footnote-marker">ע</sup><i class="footnote">המון תואר למלכים ומדינות ע"ש הכתוב (ישעיהו י״ז:י״ב) הוי המון עמים רבים ומוסב שם על המלכים והמדינות.
</i>, נתן את הכרם לנוטרים – זה נבוכדנצר, איש יביא בפריו אלף כסף – הביא איש על פריו וליקט מהם אלף צדיקים שלמים בתורה ובמעשים טובים, הדא הוא דכתיב (מלכים ב כ״ד:י״ד) החרש והמסגר אלף <sup class="footnote-marker">עא</sup><i class="footnote">ר"ל הקב"ה הביא איש זה נבוכדנצר ומצא בו אלף צדיקים, ומכונים חרש ומסגר כמשכ"ל אות ס"ח, והרבותא היא שאעפ"כ לא היו יכולין להגן על רעת בני הדור שלא ימסרו לנבוכדנצר וכמש"כ לעיל אות ס"ח.
</i>.<br>(שם)

<b>כרם היה לשלמה וגו'. </b>דבר אחר כרם זו סנהדרין שעשויה שורות שורות ככרם <sup class="footnote-marker">עב</sup><i class="footnote">כמבואר במס' עדיות פ"ב מ"ו העיד ר' ישמעאל לפני חכמים ככרם ביבנה, וכי בכרם היו יושבין, אלא אלו סנהדרין שהיו יושבין שורות שורות ככרם, ועין סנהדרין ל"ז א'. וגם אפשר לפרש יחס שם כרם לסנהדרין ע"פ הכתוב (הושע ב׳:י״ז) ונתתי לה את כרמיה, ותרגומו ואמני לה ית פרנסי, הרי שהפרנסים ומנהיגים מכונים בשם כרמים, וגם סנהדרין בכלל.
</i>, היה לשלמה – למלך שהשלום שלו <sup class="footnote-marker">עג</sup><i class="footnote">תואר להקב"ה, וכבדרשה בפסוק הבא.
</i>, בבעל המון – שהמו אחרי הבעל [נתן את הכרם לנוטרים], לפיכך באו עליהם המונים <sup class="footnote-marker">עד</sup><i class="footnote">ר"ל מלכי זרים לעובדי האלילים, ומכונים בשם המונים ע"ש הכתוב (ישעיהו י״ז:י״ב) הוי המון עמים רבים, דמוסב שם על מלכות ומדינות זרות.
</i>.<br>(מ"ר)


Verse 12

<b>כרמי שלי לפני. </b>מהו כרמי שלי לפני, בשעה שגלו ישראל לבבל, אפר להם נבוכדנצר, אל תשמעו לתורת אביכם שבשמים, אלא תסגדון לצלמא, אמרו לו ישראל, שוטה שבעולם, כל מסירתנו לידך אינה אלא בשביל שהיינו משתחוים לצלם ואת אמרת סגדון לצלמא, באותה שעה אמר הקב"ה, כרמי שלי לפני <sup class="footnote-marker">עה</sup><i class="footnote">כרם כנוי לישראל, כמש"כ (ישעיהו ה׳:ז׳ ) כי כרם ה' צבאות בית ישראל, ור"ל לאחר שהשיבו כזה ישראל לנבוכדנצר אמר הקב"ה עתה ידעתי כי כרמי שלי לי הוא.
</i>.<br>(שם)

<b>האלף לך וגו'. </b>מהו אלף ומאתים, בשעה שגלו ישראל לבבל הטיח אותו רשע דברים לפני הקב"ה ואמר אלף היו ונתמעטו כאן ונעשו מאתים איש, אמר ליה הקב"ה, אוי לו לאותו רשע, אלף היו ונתרבו כאן ונעשו מאתים אלף, [הדא הוא דכתיב איש יביא בפריו אלף כסף] <sup class="footnote-marker">עו</sup><i class="footnote">סמך על הדרשה דלעיל בפסוק הקודם, נתן את הכרם לנוטרים זה נבוכדנצר, ואמר בזה דלפי דברי הנוטרים שמסר כרמו להם נתמעטו מאלף על מאתים, והיינו שאמר נבוכדנצר, האלף מישראל שהיה לך שלמה, מלך שהשלום שלו, נתמעטו ועמדו על מאתים, ועל זה השיב הקב"ה, דאדרבה, כל אחד מהמאתים שאמר נבוכדנצר יביא בפריו עוד אלף, והיינו שיעמיד תלמידים ובנים צדיקים עוד אלף ויתרבו על מאתים אלף, וכדכתיב (מלכים ב כ״ד:י״ד) החרש והמסגר אלף, דקאי על חכמים, כמבואר לעיל אות ס"ח.
</i>.<br>(שם)

<b>האלף לך שלמה. </b>כל שלמה האמור בשיר השירים קודש, שיר למי שהשלום שלו <sup class="footnote-marker">עז</sup><i class="footnote">תואר להקב"ה שנקרא ה' שלום [עיין שבת י"ב ב'].
</i>, חוץ מזה, האלף לך שלמה – לדידיה, ומאתים לנוטרים את פריו – רבנן <sup class="footnote-marker">עח</sup><i class="footnote">הבאר הוא, כי כמבואר בפסוק לא נתן שלמה לעבדים מכלל ישראל כי היו לו ליוצאי מלחמה, ואמר בזה, שהותיר מישראל לצאת למלחמה חלק ששי מאלף [מלבר] שהם מאתים לנוטרים את פריו שהם רבנן, לפי שאסר לעשות אנגריא עבודת המלכות בתלמידי חכמים, ולכן שם שלמה זה הוא פשוט דקאי על שלמה המלך, ועיין מ"ש בריש הספר אות ח'.
</i>.<br>(שבועות ל"ה ב')

<b>האלף לך שלמה. </b>אמר ר' אלכסנדרי, אין הרב נוטל שכר על תלמודו עד שילמדנו לאחרים, מה טעם – האלף לך שלמה <sup class="footnote-marker">עט</sup><i class="footnote">כמו שלמה שהיה לומד דעת את העם כמבואר בקהלת ויותר שהיה קהלת חכם עוד לימד דעת את העם וגו', ועיין עירובין כ"א ב', והוא נטל שכר אלף כמבואר בדרשה הבאה.
</i>.<br>(מ"ר)

<b>האלף לך שלמה וגו'. </b>א"ר הלל בריה דרבי שמואל בר נחמן, הרב נוטל אלף ותלמיד נוטל שכר מאתים, מה טעם, האלף לך שלמה ומאתים לנוטרים את פריו <sup class="footnote-marker">פ</sup><i class="footnote">דריש האלף לך שלמה – שלמה המלך, ועל כי הוא הורה דעת את העם לכן כל הלומד תורה ברבים מכונה בשם שלמה, ומאתים לנוטרים את פריו המה התלמידים.
</i>.<br>(שם)

<b>האלף לך שלמה וגו'. </b>מהו אלף ומאתים, א"ר חייא בריה דרב אדא מיפו, הלומד תורה בצער נוטל אלף בשכרו, שלא בצער נוטל מאתים, ממי את למד, משבטו של ישכר ומשבטו של נפתלי, שבטו של נפתלי <sup class="footnote-marker">פא</sup><i class="footnote">נפתלי היה לומד בצער וגלה ממקומו כמש"כ נפתלי אילה שלוחה הנותן אמרי שפר שהיו משלחים ברגליהם ללמוד תורה לתת אמרי שפר, משא"כ ישכר למד במקומו כמש"כ וישכר באהליך, ובמנוחה כמש"כ וירא מנוחה כי טוב,
</i> שהיה לומד תורה בצער נטל שכר אלף שנאמר (דה"י א' י"ב) ומנפתלי שרים אלף, ושבטו של ישכר שהיה לומד תורה שלא בצער נטל שכר מאתים שנאמר (שם) ראשיהם מאתים <sup class="footnote-marker">פב</sup><i class="footnote">כמש"כ באות הקודם, יעו"ש.
</i>.<br>(מ"ר)


Verse 13

<b>היושבת בגנים וגו'. </b>כשישראל נכנסין לבתי כנסיות וקורין ק"ש בכונת הדעת, בקול אחד, בדעה אחת ובטעם אחד <sup class="footnote-marker">פג</sup><i class="footnote">לפי הפשט משמע בקול אחד שלא יגביה אחד קולו יותר מזולתו, כדי שלא יבלבל כ"א לחבירו הכונה, אבל הרד"ל כתב דמכאן סמך למש"כ הרדב"ז בתשובה ח"ג סי' תמ"ו שיקראו הצבור ק"ש ביחד מלה במלה, והפי' בדעה אחת ובטעם אחד – לקבל עול מלכות שמים שלמה.
</i> הקב"ה אומר להם, היושבת בגנים כשאתם קורין חברים <sup class="footnote-marker">פד</sup><i class="footnote">פי' כשאתם באהבה וקבוץ אחד.
</i> אני ופמליא שלי מקשיבים לקולך השמיעיני, אבל כשקורין בטירוף הדעת, זה מקדים וזה מאחר ואינם מכוונים דעתם, רוח הקודש צווחת ואומרת ברח דודי ודמה לך לצבי, לצבא של מעלה – הדומים לכבודך, בקול אחד בנעימה אחת <sup class="footnote-marker">פה</sup><i class="footnote">וכמ"ש כולם כאחד עונים, וכן נאמר וקרא זה אל זה ואמר, הרי דמכונין לקרוא כולם כאחד.
</i> על הרי בשמים – בשמי שמים העליונים <sup class="footnote-marker">פו</sup><i class="footnote">דריש בשמים בענין אל תקרא בשָׂמִים אלא בַשָׁמַיִם [ע' בסמוך אות צ"ט], והרי השמים היינו שמי השמים העליונים.
</i>.<br>(שם)

<b>חברים מקשיבים. </b>מכאן דחברים היינו תלמידי חכמים <sup class="footnote-marker">פז</sup><i class="footnote">טעם כנוי זה המיוחד לחכמים פי' הרמב"ם בפ"ב דדמאי מפני כי חברתם זה לזה נעימה ונאמנה, מפני כי היא חבורה לשם שמים וכו', יעו"ש, והכתוב כאן כלל ענין זה בלשון קצר חברים מקשיבים, כלומר מקשיבים ונוחים זל"ז, ומלשון חז"ל בשבת ס"ג א' שני תלמידי חכמים המקשיבים זה לזה בהלכה וכו'.
</i>.<br>(ב"ב ע"ה א')

<b>חברים מקשיבים לקולך. </b>אר"ש בן לקיש, שני תלמידי חכמים המקשיבים זה לזה בהלכה <sup class="footnote-marker">פח</sup><i class="footnote">שכל אחד אינו מעמיד על דעתו אלא שמקשיב גם לדעת חבירו וסברתו, וכמש"כ באות הקודם.
</i> הקב"ה שומע לקולן, שנא' היושבת בגנים חברים מקשיבים לקולך השמיעיני <sup class="footnote-marker">פט</sup><i class="footnote">סמיך על דרשה הקודמת דחבירים היינו תלמידי חכמים, יעו"ש.
</i>, ואם אין עושין כך, גורמין לשכינה שתסתלק מישראל שנאמר ברח דודי וגו' <sup class="footnote-marker">צ</sup><i class="footnote">יתכן דסמיך אדרשה שבסמוך דעל הרי בשמים הוא גן עדן, ועל זה אומר דאם אין ת"ח בעוה"ז נוחין זל"ז אז אין מקום כביכול כאן להשראת השכינה אלא שם בגן עדן.
</i>.<br>(שבת ס"ג א')

<b>חברים מקשיבים לקולך. </b>אין חברים אלא מלאכי השרת, ולמה נקראו חברים, לפי שאין ביניהם איבה וקנאה ושנאה ותחרות ומינות וחלוקת דברים, ואמר הקב"ה לישראל, בני, בשעה שאתם קירין ק"ש וקורין בתורה הגביהו קולכם כדי שישמעו חברים, ותנו דעתכם שלא תשנאו ולא תקנאו זא"ז ולא תתחרחרו זע"ז ולא תביישו זל"ז, כדי שלא יהיו מלאכי השרת אומרים, רבש"ע, תורה שנתת להם לישראל אינם עוסקין בה, שהרי יש בהם איבה וקנאה ותחרות ושנאה, אלא תהיו מקיימים אותה בשלום <sup class="footnote-marker">צא</sup><i class="footnote">ר"ל שתהיו גם אתם ראוים להקרא חברים. ועיקר הענין שאמר הקב"ה הגביהו קולכם כדי שישמעו חברים, דהיינו מלאכי השרת, כמבואר, לא נתבאר מה כונה ותכלית בשמיעה זו, וי"ל ע"פ מ"ש בחולין צ"א ב' דאין מלה"ש אומרים שירה עד שיאמרו ישראל, והוי לפי"ז הכונה שישמיעו ישראל קולם בתפלתם ושירתם לה' וישמעו חברים, מלה"ש, ויאמרו שירה גם הם וע' רש"י ז"ל.
</i>.<br>(מ"ר)


Verse 14

<b>ברח דודי. </b>נתבאר בדרשות הקודמות.

<b>ברח דודי. </b>בשעה שאוה"ע אוכלין ושותין ומחרפין ומנאצין בעריות שמזכירים <sup class="footnote-marker">צב</sup><i class="footnote">יתכן דרומז למ"ש במגילה י"ב ב' שבסעודתו של אחשורוש היו עוסקין בדברי תפלות, הללו אומרים מדיות נאות והללו אומרים פרסיות נאות וכו'.
</i>, באותה שעה חושב הקב"ה להחריב עולמו, והתורה נכנסת ומלמדת סנגוריא ואומרת, רבש"ע, עד שאתה מביט באלו שמחרפים ומכעיסים לפניך, הביטה בישראל עמך שמברכים ומשבחים לשמך הגדול בתורה ובזמירות ובשבחות, ורוח הקודש צווחת, ברח דודי, ברח מאוה"ע והדבק בהם בישראל <sup class="footnote-marker">צג</sup><i class="footnote">כדאי העולם להתקיים בשביל ישראל.
</i>.<br>(מ"ר)

<b>ברח דודי וגו'. </b>דבר אחר ברח דודי מן גלות שאנו בה ומתלכלכין בעונות, ודמה לך לצבי – טהרנו כצבי <sup class="footnote-marker">צד</sup><i class="footnote">שכולו נאכל גם חלבו ולא כבהמה שחלבו טמא, וי"ל דדריש ודמה לך – ודמה אותנו לך, והבאור הוא ע"פ מ"ש במגילה כ"ט א' בכל מקום שגלו ישראל שכינה עמהם, וכמש"כ בכל צרתם לו צר, וזהו שאמר ברח דודי מן גלות שאנו בה ודמה אותנו לך, היינו שתוציאנו מגלותנו ואתה עמנו.
</i> או לעופר האילים – שתקבל את תפלתנו כקרבן גדיים ואילים <sup class="footnote-marker">צה</sup><i class="footnote">ודריש לעופר כמו לאפר [בחלוף אהח"ע] כלומר אפר עולת כליל מעולת אלים, ולזה ידמה תפלתנו.
</i>, על הרי בשמים – יעלה לך לריח טוב בזכות אבותינו שריחן עולה לפניך כבשמים <sup class="footnote-marker">צו</sup><i class="footnote">הרים כנוי לאבות, כמו שדרשו בר"ה י"א א' מדלג על ההרים – בזכות אבות, ובירושלמי סנהדרין פ"י ה"א כי ההרים ימושו – זה זכות אבות.
</i>.<br>(שם)

<b>ודמה לך לצבי. </b>מה צבי זה בשעה שהוא ישן עינו אחת פתוחה ועינו אחת קמוצה, כך בשעה שישראל עושין רצונו של מקום הוא מביט עליהם בשתי עיניו, כמש"נ (תהילים ל״ד:ט״ז) עיני ה' אל צדיקים, ובשעה שאין עושין רצונו של מקום הוא מביט אליהם בעינו אחת, כמש"נ (שם ל"ג) הנה עין ה' אל יראיו <sup class="footnote-marker">צז</sup><i class="footnote">צ"ל דהלשון אין עושין רצונו של מקום לאו דוקא אין עושין כלל, דהלא לפי"ז לא תתכן הראיה מהפ' עין ה' אל יראיו, דאם אין עושין רצונו כלל הלא אינם יראים כלל, אלא הכונה אין עושין רצונו כמו הצדיקים, אלא במדה פחותה. ואולי הבאור הוא שהצדיקים עושין רצונו מאהבה, והא שאין עושין רצונו – אין עושין מאהבה כי אם מיראה, ותתכן הראיה עין ה' אל יראיו.
</i>.<br>(שם)

<b>על הרי בשמים. </b>זה גן עדן שכולו בשמים <sup class="footnote-marker">צח</sup><i class="footnote">כמש"כ בפ' תולדות, ראה ריח בני כריח שדה אשר ברכו ה', ודרשו במ"ר שם מלמד שנכנס עמו ריח גן עדן.
</i>.<br>(שם)

<b>על הרי בשמים. </b>א"ר סימון, [אל תקרא בשמים אלא בַשָׁמֵיִם], אמר הקב"ה, המתינו לי עד שאשב בדין על הריהם שהם שריהם שנתונים אצלי בשמים <sup class="footnote-marker">צט</sup><i class="footnote">כנודע בכ"מ באגדות שכל אומה יש לה שר שלה בשמים המגין עליה. ויש לכוין המליצה על הריהם – שריהם, ע"פ המבואר באגדות שהיצה"ר נדמה להר, והיצה"ר הוא השטן ועולה ומקטרג, וזהו שאמר המתינו לי עד שאשב בדין על הריהם, שהם שריהם, כלומר על סבת היצר הרע שהוא גם שריהם העולים לפני ומקטרגים. ומה שדחק לי' להוציא המלות על הרי בשמים מפשטם אולי מפני שגדולי בשמים בעמקים טובים מאשר בהרים [עיין פסחים נ"ג א' וביכורים פ"א] ואחרי דהמכוון כאן למקום בשמים היותר טובים הול"ל אל עמקי בשמים.
</i>.<br>(שם)

<b>על הרי בשמים. </b>גאולתן של ישראל נמשלה לבשמים, מה בשמים כשהן נלקטין כשהן רכין ולחין אין ריחן נודף, וכשנלקטין כשהן יבשין ריחן נודף, כך גאולתן של ישראל טובה היא בעונתה <sup class="footnote-marker">ק</sup><i class="footnote">נראה דאין זה סותר למ"ש אני ה' בעתה אחישנה, לא זכו – בעתה, זכו אחישנה [שלא בעונתה] יען דהכונה דבא להוציא רק שלא טוב כשדוחקין את הקץ, וכמ"ש בכתובות קי"א א' שהשביע הקב"ה לישראל שלא ידחקו את הקץ ופירש"י שלא ירבו בתחנונים יותר מדאי, אבל מ"ש זכו אחישנה אפילו שלא בעונתה הוא משום דבכהאי גונא דכשזוכים נקרא כל שעה ושעה זמנה, ה' יזכנו לראות בשובו את שבותנו ב"ב.
</i>.<br>(שם)
