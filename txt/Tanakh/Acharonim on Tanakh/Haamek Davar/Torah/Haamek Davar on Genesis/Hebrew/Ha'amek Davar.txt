Haamek Davar on Genesis
העמק דבר על בראשית
Ha'amek Davar
https://www.nli.org.il/he/books/NNL_ALEPH002559556

העמק דבר על בראשית

קדמת העמק



פתיחה לספר בראשית







Chapter 1



Verse 1

בראשית ברא אלהים – אלהים משמעו  דיין. אמנם כמו חקות התורה נקרא דין. כמו כן נקרא דין גם חקות הטבע שהטביע הקב"ה את עולמו. כמבואר בשבת דף קנ"ה יודע צדיק דין דלים (משלי כט:ז). יודע הקב"ה בכלב שמזונותיו מועטין כו' ואין הדבר בתורת עונש. אלא הטבע כך הוא והוא נקרא דין. והנה שם אלהים אף על גב שמשמעו הפשוט מנהיג עולמו בדין מ"מ כאן פירושו בורא עולמו בדין והכי פי' הספרי ריש פ' ואתחנן בתפלת משה ה' אלהים בדין בראת את העולם. ושם פירשנו בעזרו ית' למאי פירשו חז"ל הכי כונת משה שם. וע"ע מש"כ להלן ט' ט"ז ובס' שמות ו' ב'.
את השמים ואת הארץ – הפשט הברור הוא מש"כ הרמב"ן בפסוק ח' שאינו מדבר בזה המקרא ברקיע שנקראו ביום השני שמים. וביבשה שנקרא ביום השלישי ארץ מוכח מזה דרקיע אינו בעצם וביחוד שמים וכן היבשה אינו ביחוד ארץ אלא הקב"ה קרא לרקיע שמים וליבשה ארץ. משא"כ בזה הפסוק. משמע דבעצם וראשונה מורה ענינם ששמם שמים וארץ בלא קריאת שם. כמו שם יבשה אינו בקריאת שם. אלא מובן מאליו דעפר ואדמה יבשה נקרא יבשה ע"ש תכונתם. (וכן יבואר להלן בשם אדם). אלא נראה דשמים וארץ היינו בכלל משפיע ומקבל השפעה. והפי' בתחלת הבריאה עלה על רצונו ית' להיות הליכות העולם כולו משפיע ומושפע. דגם החמה וז' כוכבי לכת המשפיעים לנו. מ"מ המה מקבלים השפעה מגבוה עליהם. ועל הגבוה עליהם אנו אומרים בנוסח התפלה מוציא חמה ממקומה ולבנה ממקום שבתה. וידוע שאין הליכות חמה ולבנה בזה האופן. אלא הכוונה מניעי חמה ולבנה. ונקראים ע"ש פעולתם וכפי' הרמב"ם ז"ל במס' ע"ז. צורת חמה מזל חמה. והנה כל המשפיעים מכונים בשם שמים. משום אותיות שם ים. משמעות שם מונח בכח דבר ההשפעה. וים הוא מספר זוגי לרבים כמו ידים ורגלים. וארץ מורה על המושפע שהוא בטבע רץ לקבל ההשפעה (ועי' מש"כ בס' דברים בפ' האזינו השמים. ובפ' ברכה בפסוק אף שמיו יערפו טל). ולא ביאר הכתוב מאומה במשפיעים העליונים באשר אינם מושגים כי אם לגדולי הדעת. ומי שדעתו יפה ימצא ברמז הכל כאשר לכל. והארץ מתחיל מן המים העליונים אשר אח"כ עשה אלהים רקיע בתוכם. ונשתנה כח המים שעל הרקיע וצורתם ממים התחתונים כאשר יבואר.

Verse 2

תהו – זה השם מונח על דבר שאין לו גדר והבדל זה מזה. כמו מדבר שאין שם היכר שנוי מקומות מקרי בשירת האזינו ובתהו. ובעבודת כוכבים ד"ח איתא שני אלפים תהו. והפי' מעשה נערות בלי תורה הי' כל מעשה האדם בגדר א' בלי חלוק. והכי כונת ת"א רקניא. דמקום ריק אין שנוי חלק זה מזה.
ובהו – זה השם מונח על שבו היה נכלל הרבה. היינו מיבשה אשר מתחת המים עד קצה המים היה נכלל כל טבע הבריאה וכל כח הברואים אח"כ.
וחושך על פני תהום – זה יסוד האש שהיה בתוך האדמה כמו שעוד היום יש הרבה יסודות אש. ואם תקיאם תרעש הארץ.
ורוח אלהים מרחפת על פני המים – לא מנשף בכח כדי לייבש כדרך שאר רוח חזק שמכונה בשם רוח אלהים. אלא אז היה מרחף בנחת.

Verse 3

יהי אור – ידוע שזה האור אינו אור המאיר לדורות. וכמו שאר דברים שבפרשה. ומש"ה לא כתיב גביה ויהי כן. כי גם מתחלה לא נוצר זה האור. כי אם שיהא גנוז לצדיקים אח"כ. אלא כדי שלא יהיה אח"כ בריאה חדשה מה שלא היה בשבעת הימים. אמר ה' יהי אור. ומלת כן משמעו לשון יסוד ובסיס כמו כן צדקה לחיים. ומש"ה לא כתיב כאן כמו בכל הבריאה ויהי כן.

Verse 4

וירא אלהים וגו' – לא שלא ידע טרם היותו. כי יהיה טוב כמו שראה אחרי שנהיה. אלא בא גם בזה לעשות טבע שיהא הראיה טובה מהאמנה בדעת והבין בדבר עד שאמרו בשמות רבה שלא נתפעל משה רבינו בשעה שאמר הקב"ה שעשו ישראל עגל. כמו אח"כ שראה בעיניו. אע"ג שלא הי' בגדר ספק אצלו גם עד שלא ראה. אבל כך הוא הטבע דמראה עינים פועל יותר מהלך נפש. וכאן הטביע המקום ב"ה במעשה בראשית שראה אח"כ שכך הוא.
את האור – ולא כתיב כמו בכל הפרשה וירא אלהים כי טוב. משום שיש שני משמעות בלשון כי טוב. א' כי טוב הדבר לתכלית הנרצה בו. אע"ג שעיקר התכלית אינו בא לתכלית טוב מ"מ לפי מה שנרצה מזה החפץ הוא טוב.  ב' הוא טוב באמת. והנה בכל הבריאה יש כמה דברים שאינם טובים כמו מיני מזיקים. אלא שראה הקב"ה דלתכלית הבריאה נצרךלהיות כך ולא באופן אחר. אבל אור הוא טוב בהחלט. עד שמכניסלכל דבר טוב ומועיל שהוא אור. כמו שנקרא גשם אור כדאי' (בתענית דף ז') (ובב"ר פ' כ"ו) כל אור האמור באליהו בגשם הכ"מ. והיינו משום דמביא טוב לעולם. (והרמב"ן ר"פ מקץ נדחק בטעם הדבר) וכן מכונה כל הצלחה ליום המאיר. והעדר הצלחה לחשכת לילה. עד שהמשיל המשורר ואמר יומם השמש לא יככה וירח בלילה. וביארנו להלן (כ"ח ט"ו) דהכונה על שעת הצלחה והעדרו. וזהו לשון המקרא שראה המקום דאור ביחוד הוא טוב.
ויבדל אלהים בין האור ובין החשך – הוראת הבדל הוא בשני משמעות. א' מסך המבדיל בין שני דברים שוים או אינם שוים. ב' הבדל רוחני בין שני דברים שנראין לחוש העין שהם שוים. כמו הבדלה בין יום קודש לחול. דלפי הנראה מה יום מיומים. וכן הבדל בין טהור לטמא ועוד הרבה. וכאן אין לפרש באופן הב'. שהרי אור וחשך מובדלים ממילא לעין. החוש והפכים זמ"ז. אלא פי' הא' שעשה מסך מבדיל. והיינו באיזה שעה שאינו לא אור ולא חשך. וכך הטביע המקום ב"ה שלא יהא החשך תכף אחר האור. אלא יהא האור מתמעט והולך עד שנעשה חשך.  והנה מצינו בלשון המקרא פעם כתיב על המבדיל בין זה לזה. ופעם כתיב על המבדיל בין זה ובין זה. והיינו היכן שאין בענין המבדיל מעין זה ומעין זה. כתיב בל'. והיכן שבענין המבדיל יש מעין זה ומעין זה כתיב בין זה ובין זה. (ועי' ס' שמות ח' י"ט וכ"ו ל"ג ובכ"מ) (וכן בכל מקום ברצות עליון ית') וכאן הוא כדברינו. דשעה המפסקת בינהם. הוא פעם קרוב יותר לאור ופעם קרוב לחשך. וכך טבע הבריאה בכל דבר המכונה אור וחשך להיות מפסיק בינהם ובזה האופן יהיה האדם יכול לסבול השנוי בדרך הטבע.

Verse 5

ולחשך קרא לילה – פי' חז"ל ריש מס' פסחים קרא הקב"ה לחשכה ופקדה אלילה. למדונו רבותינו שלא נימא דחשך הוא העדר האור לבד. כמו בעצם היום כשסותמים החלונות נעשה חשך. וא"כ אינו בריאה. אבל באמת חשך הוא בריאה בפ"ע ג"כ כדכתיב ובורא חשך ושעות גדול לומר שחשך אינו אלא העדר האור. אלא ה' עושה שניהם כמו כחוס הקדושה והטומאה. (ועי' מש"כ להלן כ"ז ט') ואל הק' מאי מועיל בריאה זו. הרי בלא בריאה יהי' חשך בהעדר אור. אבל כבר הורונו חז"ל (בפ' חלק ובב"ר פ' נח ובירושלמי פסחים פ' א') דאור האש אינו מנהיר ביום במקום חשך כמו בלילה שבו החשך מושל. ומזה הבינו אנשי מעלה בישיבתם בחשך מתי יום ומתי לילה. וכמו באור וחשך של יום ולילה. כך בכ"ד שנמשל לאור וחשך כך הוא. דיש כמה טובות שאין האדם מרגיש כ"כ בעת שהוא מוצלח עד שנעשה עני ומכיר הטובה. וכך הטביע ית' בעולמו.
ויהי ערב ויהי בקר – פי' בשעה שהיה ערב כאן היה בקר במק"א על פני ארך התבל. (בעל המאור מס' ר"ה פ"א).

Verse 6

ויהי מבדיל – היינו מסך מבדיל.
בין מים למים – עוד יבואר במקרא הסמוך.

Verse 7

ויעש אלהים את הרקיע ויבדל וגו' – זה המקרא אומר פרשוני לפי הפשט. שהרי הכתוב מסיים ויהי כן. ומה מקרא חסר. ותו למאי כתיב ויבדל וגו' הרי הרקיע ממילא מבדיל. וגם השנוי דכתיב בין המים וגו' ובין המים וגו' ולא בין המים וגו' למים כמו במקרא הקודם. וגם הכי מיבעי בין המים אשר על הרקיע ובין המים אשר תחת לרקיע. אבל מתחלה יש להבין הלא עיקר המסך בין מים למים לפי המובן מפשוטו לא היה נצרך אלא לאותו יום. שהרי למחר אמר ה' יקוו המים וגו' והושפלו המים התחתונים מאד. וא"כ לא היה נצרך מסך מבדיל ביניהם וזה פלא. אבל עוד יותר קשה הא דאיתא בחגיגה (דף ט"ו) דבן זומא הציץ וראה שאין בין מים העליונים למים התחתונים אלא ב' וג' אצבעות שנא' ורוח אלהים מרחפת על פני המים. ותמוה שהרי רחוקים זה מזה כגבוה שמים על הארץ. אלא כ"ז מתבאר ע"פ מדרש קהלת דרקיע אינו שמים התחתונים שעל הארץ אלא הוא רקיע השני ובו נתלו אח"כ המאורות ונקרא רקיע השמים ולא סתם שמים והביאו חז"ל מקרא מלא השמים ושמי השמים וכל צבאם. לפ"ז מובן פי' יהי רקיע בתוך המים ויהי מבדיל בין מים למים. היינו בין מים שעל התחתונים למים שעל השמים העליונים שהוא הרקיע. (ומעין זה אי' במורה ח"ב פ"ל) (והיינו דאי בשמות רבה פל"ג למעלן יהי רקיע בתוך המים למטה והבדילה הפרכת לכם בין הקדש ובין קה"ק. הרי שהמשיל הבדל בין שני המימות להבדל שבין קדש לקה"ק וזהו כמש"כ) מעתה משמעות הבדלה דהאי קרא אינו מסך מבדיל אלא ערך משונה בין מימות אלו. והדבר ברור שגם שניהם אינו בצורת מים הנראים לנו בעולם התחתון. אלא שנזדכך המים שהוא משפיע טוב וחסד בצורה אחרת המכונה בזה השם מים. והוא הנהגה משפיע רב טוב וחסד. וע"ז כתיב תהום אל תהום קורא. וכתיב פלג אלהים מלא מים ועוד הרבה מקראות ומדרשים ונקרא אצלנו מים העליונים. ובאמת כל מה שתחת הרקיע השני הוא הנהגת הטבע ממש והמאורות ומזלות מושלים בהם ונקרא תחתונים. (א) והודיע הכתוב שהבדיל ה' בין הנהגת החסד ומשפיע שהוא מעל לרקיע היינו למעלה מהנהגת המזלות ובין המים אשר מתחת לרקיע שהוא הנהגת המזלות ממש. ומש"ה כתיב מעל לרקיע דמשמעו ולא מעל דמעל. כדאי' בפ' מצות חליצה על לשון המקרא מעל רגלו. וכן פי' מתחת לרקיע שמשמעו סמוך לרקיע ולא הרחק. ובא להביננו שאין הכונה במים העליונים חסד שמגיע ע"פ נס גמור ומוחלט. שא"כ א"צ הבדלה לחסד שבטבע שמובדל ממילא הוא. וכן א"צ לומר דמים שתחת לרקיע היינו מים המוחשים ונראים אלינו. דא"כ ודאי אינו בערך מים העליונים. אלא נצרך להבדיל בין הנהגה בהשגחה פרטית ובסתר הטבע ישים. בין הנהגת המזלות ע"פ הטבע ממש. וע"ז הציץ ב"ז ואמר שאין בינהם אלא ב' וג' אצבעות ומרומז במקרא הקודם ורוח אלהים היינו השגחתו ית' מרחפת על פני המים. שהוא סדרי חסד שבטבע. ומשמעות ויעש אלהים את הרקיע תקן והעמיד על מתכונתו העיקרית (כמש"כ בפ' האזינו עה"פ הוא עשך. ובכ"מ) היינו שתחתית פני הרקיע היה נוטה יותר למים התחתונים שהוא טבעי ממש. ופנים העליון נוטה יותר למים עליונים כמו כ"ד המבדיל בין שני ערכין. וכתיב בלשון בין ובין כמ"ש לעיל ד'. והרקיע הלז הוא מפלאות תמים דעים ית' שיהא השגחתו ית' מעורב עם הטבע יחד לכל א' לפי מעשיו . וע"ז כתיב ומעשה ידיו מגיד הרקיע. שהקב"ה עושה תמיד פלא. משגיח לפי המעשים ומ"מ ממשיל הנהגת הטבע יחד.

Verse 8



Verse 9

מתחת השמים – היינו סתם שמים שהוא נראה לנו ולא מתחת רקיע השמים כמו להלן ביום הרביעי.
אל מקום אחד – אינו מקום אחד ממש אלא כמה מקומות מיוחדים אשר משם נתקבצו המימות שסביביו. 

Verse 10

קרא ימים – לכל מקוה נקרא ים ולהרבה מקואות נקרא ימים. זהו פשוטו ש"ד. והדרשה ידוע.

Verse 11

דשא – הוא מין שכל תכליתו הוא העשב ולא הגרעין. וא"כ עיקר תכליתו מה שבדול העלה יותר וזהו משמעות דשא כמ"ש בשירת האזינו.
עשב מזריע זרע – שתכליתו הוא הגרעין אם קטן או גדול. והנה לא אמר עתה למינו כמו שאמר בפרי העץ. ועמו דכתיב במקרא הסמוך ותוצא הארץ דשא עשב מזריע זרע למינו. וגם עיקר מקרא הסמוך נראה מיותר. ומתחלה יש לבאר משמעות למינו או למינו דכתיב בגידולי ארץ ובברואי נפש חיה. והוא באשר אין בכל מין כמעט אשר לא נכללו בו כמה פרטי מינים. כמו חטה אית' באיכה רבה שיש מנים כמו מספר חטי מנית. וכן יש הרבה בכל מין. ובשעת הבריאה לא יצא כי אם חטה אחת המובחר שבזה הזרע. והי' בו כח כמה מינים. וע"ז אמרו במס' ר"ה דף י"א כל הבריות בצביונן נבראו. והעיקר כמ"ש התוס' שהוא מנשון צבי הארץ. היינו בהדור היותר אפשר. אבל לא כמ"ש התוס' שנגמרו כ"צ. דזה משמעות דאית' שם בקומתן נבראו אלא כמ"ש באופן היותר משובח. עוד נכלל במשמעות בצביונן. דכל פרי יש בו עתים משתנים מתי נראה גדל בהידור. ובפרי האדמה עיקר ההידור בשעה שלא נגמר כ"צ והעלה נראה ירוק. משא"כ כשגדל כ"צ הרי העשב נבל ואינו בהידורו. אבל אילן אינו כן. אפי' כשהפרי נגמר כ"צ עומד העלה בהידורו. ונכלל במשמעות צביונן. בשעה שהמה נראים מהודרים ביותר. מעתה הזרעים לא שייך לומר אז למינהו. שהרי ביציאה הראשונה לא הי' אלא עלים. וכל המינים שוים באותו הזרע. מש"ה לא כתיב במאמר למינהו. משא"כ באילנות כתיב במאמר למינהו. דבשעה שיצא מראש נכלל בו הרבה מינים וכלם מין אחר ומש"ה אין בו כלאים כידוע בפ' אלו טרפות. 
עץ פרי – טבע העץ משונה מזרעים שאינו צומח אלא מזריעה ולא מהקנה שלו. משא"כ אילן מרכיבין ענף וצומח אילן. וזהו עץ פרי בעצו נכלל הכח שעל הפרי.
עושה פרי אשר זרעו בו – היינו הגרעין שהוא הזרע המונח בפרי. וגם בו כלול כח האילן.
ויהי כן – שנוצרו כמו בשעה שהיו בצביונן. ואח"כ ותוצא הארץ וגו' – נגמר גידולי זרעים עד שהי' שייך לומר למינהו גם בהם. ובאשר גם במינים שאינם נאכלים יש איזה זרע. (כדאיתא בב"מ דף ק"ה א' לענין עשבים בזרא דנפל נפל) מש"ה כתיב בדשא ג"כ למינהו והוצאה שנית.


Verse 12

ועץ עשה פרי – באשר יש אילנות שאע"ג שמתקיים משנה לשנה. מ"מ אין העץ קיים בימי החורף. ורק השורש בארץ גזעו. ומינים אלו צביונם כמו בפרי האדמה. שהעלה נבל בגמר הפרי. מש"ה חזר וכתב הוצאה. וראוי לדעת שלמינו כולל הרבה מינים יותר מלשון למינהו. כמ"ש בס' ויקרא י"א י"ד ע"ש.

Verse 13



Verse 14

להבדיל וגו' – ע"פ הילוכם נעשה הבדל בין היום ובין לילה. וגם יש שחר וערב מבדילי הקצוות. וזהו בין ובין (ועי' בסמוך מקרא י"ז). 
והיו לאתת – ביארנו בס' שמות ז' ט' ובכ"מ שמשמעו התולה דבר טבעי שיהא בצמצום השעה. וזה א"א אלא ע"י מאורות.
ולמועדים – שנוי התקופות קור וחום וכדומה הכל ע"י המאורות.
ולימים ושנים – לדעת חלוקי הימים זמ"ז וכן השנים. הכל רק ע"י הילוך המאורות.

Verse 15

והיו וגו' להאיר על הארץ – שאפשר שיהא ניכר זהרם ע"י שיהיו תלוים ברקיע והזוהר למעלה. כמו אור הנר. מש"ה מפרש להאיר על הארץ. שהאור יהי מביט אך על הארץ. 
ויהי כן – נעשו שני המאורות בדבר ה' והיו מונחים לפניו. ועוד לא נתלו ברקיע אז ויעש אלהים וגו' – תיקן אותם שיהיו מושלים בקרב תבל.


Verse 16

את המאור הגדול לממשלת היום – עשה אותו ממונה על גידולים שבטבעם ביום וכן הרבה מיני אבנים טובות ומתכיות שנעשים ביום.
ואת המאור הקטן לממשלת הלילה – על גידולים ומתכיות ואבנים שבטבעם להעשות בלילה. 
ואת הכוכבים – גם המה מושלים כל א' על איזה פרט כידוע.

Verse 17

ויתן וגו' – בשעת המעשה נתהפך הסדר משעת האמירה. בתחלה באו ברקיע השמים להאיר על הארץ. ואח"כ למשול. ואח"כ להבדיל. והטעם פשוט. דברגע הראשון שתלה הקב"ה אותם ברקיע האירו על הארץ אבל עוד לא פעלו בממשלתם עד שהלכו. ובהליכתם פעלו בארץ. ועדיין לא הבדילו עד הערב.

Verse 18

ולהבדיל בין האור ובין החשך – הוסיף בזה המקרא שלבד שבאו להבדיל בין היום ובין הלילה עוד באו להבדיל בין האור ובין החשך. דבאמת אפי' אם היו שני המאורות שוים באורם. מ"מ היו משונים בתואר האור. והיה ניכר ומובדל בין היום ובין הלילה. אבל עוד באו להבדיל בין האור ובין החשך. דאור השמש חזק כ"כ עד שאפילו ביום המעונן ואור השמש מכוסה בעבים. מ"מ היום אור. וביומא דעיבא כולא שמשא. משא"כ אור הלבנה אם העבים מכסים את האור הרי החשך. וכ"ז הוא באור המאורות. אבל בג' ימים הראשונים שהיה האור הראשון משמש. בא אותו ההבדל בין היום ובין הלילה. להבדיל בין האור ובין החשך. דבהעדר האור בא הלילה והחשך יחד.

Verse 19



Verse 20

על הארץ על פני רקיע השמים – שני מיני עופות. יש מהם שמעופפים על הארץ דוקא סמוך לה. ויש מהם מגביהים עוף על פני רקיע השמים. ומש"ה כתיב יעופף בבנין פיעל. ואין זה בא להקטין המעופה כדרך השרשים מנע"ו ומכפולים וכמ"ש כן בפרחון בערך עוף. אבל כאן אאל"כ שהרי כתיב על פני רקיע. אלא משמעותו של הכפל על שני מיני עיפה. ובב"ר פ"א יש דורש מזה שמלאכים נבראו ג"כ בחמישי והיינו מדכתיב רקיע השמים . והוא שמי השמים כמ"ש לעיל ז'. וע"כ דרשו דמיירי במלאכים ג"כ. וה"ז כמו דכתיב על פני השמים. על פני רקיע השמים. וזהו דרך המקרא הרבה.

Verse 21

ויברא וגו' למינהם – הודיע הכתוב דאע"ג דבשעת מאמר הקב"ה. יצאו כמה מיני בריות במים ובעוף. מ"מ גם אח"כ הוסיף הקב"ה לברוא מאלו אשר יצאו כבר במאמר כמה מינים. גון תרנגול שיצא במאמר ברא בו ה' כמה מינים באותו תכונה של תרנגול וכולם מין א' לענין הרכבה כידוע. וכן בכל הנזכרים בזה המקרא הוא כן.

Verse 22



Verse 23



Verse 24

נפש חיה למינה – בשעת המאמר היה הצווי שיצא נפש חיה שיש בה כמה מינים בצורת גידולן כמו אריה. יש כמה מינים נבדלים בצורה ובם נפש אחת של אריה.
בהמה – הבדל חיה מבהמה אינו כמ"ש הרמב"ן ז"ל דחיה אוכל בשר כדאי' פ"ב דב"ק (דף י"ט ב') ואבע"א בטביא. ומין כלב פליגי תנאי במס' כלאים אם הוא מין חיה או בהמה ואין אוכל בשר יותר ממנו. אלא ההבדל הוא שהחיה בטבע פראיי אם לא שעושים אותו לבן תרבות בגידולו והרגלו לשנות טבעו. ובהמה להיפך בטבע הוא תייתי. אם לא שגדילה ביער והרגלה שינה טבעה להיות פראי. (ועי' מ"ש להלן ב' י"ט, וג' י"ג. ובפ"ו כ'. ובס' ויקרא י"ז י"ג).

Verse 25

ויעש ה' וגו' – עשיה הוא כ"פ גמר תיקון הענין וצורה הפנימית של אותו דבר כמ"ש לעיל ובכ"מ. וביאר הכתוב דמלבד שבשעת מאמר ה' יצא האריה ובו נכללו כמה מיני אריות בצורתם החיצונה. עוד עשה ה' את צורתם הפנימית למינם. שאין טבעל על מין אריה שוה בשלימות למין אריה השני. ומ"מ כולם מין אריה בפרט אחד השוה בכולם. אשר ע"ז הפרט נקראים בשם אריה. וכן הוא בשור וכדומה. כ"ז הוא בברואי היבשה. משא"כ בברואי המים לא היה כן. וכל מיני תרנגולים שוה תכונתם בשלמות ואין בינהם אלא צורה החיצונה שנראו כשני מיני תרנגולים. והבורא ית' יודע טעמי הבריאה מדוע נשתנו בריאת בריות היבשה בא"א מבריות המים. 
רמש האדמה – שהבדל בין ארץ לאדמה. דארץ הוא כלל שבו נכלל גם מקום ישוב היבשה גם מקום נהרות ואגמם. משא"כ אדמה הוא דוקא יבשה דוק ותשכח. ובאשר יש כמה רמשי המים דזה נכלל בבריאת שרץ המים אשר בימים ג"כ מש"ה דייק הכתוב דבזה המאמר נבראו רק רמש האדמה.

Verse 26

נעשה אדם – לא אמר ה' נעשה נפש כחיה כדמותנו. ואחר כך יקרא אדם. וכמו שכתוב באמת להלן ה' ב' ויקרא את שמם אדם. אבל לשון נעשה אדם הוא שא"צ לקריאה השם. אלא תכונתו מורה כי הוא אדם. אבל א"כ קשה על מה כתיב אח"כ שקרא הקב"ה שמם אדם. משמע שנצרך לקריאת שם וכמ"ש בשם שמים וארץ. אלא כך הדבר. דמשונה האדם מכל המינים. דכל המינים נבראו באופן של מין שוה בתכליתו ובתכונתו. משא"כ האדם עלה במחשבה שיהא בשתי תכונות. האחת יהא דבוק באלהיו עומד ומשמש בארץ כמלאך בשמים. והשני' שיהא מדיני ועושה צרכיו. אע"ג שמ"מ יעשה רצון ה'. אבל אינו במעלה הראשון. והנה בתכונה הראשונה הוא אדם ממילא מלשון אדמה לעליון. באשר הוא בדמות אלהים. והיינו שבו כלול כל כחות הבריאה והוא מושל בכל. והרי הוא כמו בן הבכור של מלך שמושל כמו המלך. ומשום זה הכל מבינים שהוא בן המלך באשר רואים אותו מושל בכל פרט. משא"כ בן מלך שאינו בכור. והמלך עושה אותו למושל באיזה פרט. ואת חבירו על פרט אחר. וכן לכל מושלי המלוכה. נמצא כולם ביחד דומים למלך אבל כל א' בפ"ע אינו אלא בקריאת שם דומה למלך בזה הפרט שהוא מושל . וכך האדם משונה איש המעלה מאיש הפשוט. ובגמ' שבת דף קי"ב ב' רמזו של שני מיני אדם. ואמר בל"א לית דין בר אינש. ובל"ב כגון דין בר אינש. פי' האדם המעלה. אבל כלל מין אנושי נקאים אדם בטבע הענין. באשר המה בכלל מושלים על כל הבריאה. והוא התכליתי (וכן בשם ישראל שהוראתו הוא למעלה מטבע הבריאה וההנהגה. יבואר להלן פ' וישלח. דכלל האומה נקרא ישראל. אבל כל יחיד מהם יש שנקרא שמו ישראל ויש שלא הגיע לכך) וא"כ במאמר נעשה אדם ביאורו מין האדם בכלל ונקרא ודאי אדם גם בלא קריאת שם. אחר שבכלל בזה המין תלוי הבריאה ודומים בזה הפרט להבורא ית"ש. ואדם הראשון בפרט קודם שחטא הי' ראוי להקרא אדם גם בלי קריאת שם. אבל אחר שחטא נקרא שמו אדם ויבואר עוד.
בצלמנו – הב' כמו בתוך או כמו עם. שהאדם יש לו מזל. ופרש"י שבת ס"א ב' שהוא מלאך וזהו צלם אלהים המסבבו ומגין עליו מנזק (ועיין להלן ד' י"ד. ובס' במדבר י"ד ט') 
כדמותנו – הצלם הוא כדמותנו וממילא האדם שמלובש בו הוא בדמות אלהים וזה הכח.
וירדו וגו' – שאין שאר בריות מזיקתו מהרה.
ובכל הארץ – הבהמה שבכל חלקת התבל. ולא כדגת הים ועוף השמים שא"א לאדם לרדות בהם אלא במקום שיכול להגיע וזה אינו בכ"מ. משא"כ בבהמה הוא בכל הארץ (ועיין מקרא כ"ח).

Verse 27

בצלם אלהים – הטבע כולה נכלל בו. ומשעה שעלה במחשבה ובדבור שיהיה הטבע אז נקרא המקום ב"ה בשם אלהים. ואחר שכל הטבע נכלל באדם הרי הוא בצלם אלהים. אבל זה אינו אלא באדם המעלה כמו שהיה לפני החטא. אח"כ, זכר ונקבה ברא אותם – לא בא הכתוב לפרש בזה המין שהיה זכר ונקבה יותר מכל הברואים אלא ללמדנו שהמה שני בריות כאשר מבואר להלן. ומשום שהזכר מזה המין אינו דומה כלל בתכונתו לנקבה מזה המין וכמו שאמר קהלת אדם אחד מאלף מצאתי ואשה וגו'. היינו שיהא אדם המעלה דומה לבוראו בצלם אלהים נמצא אחד מאלף. מה שאין כן אשה אינה אלא בתורת אדם השני המכונה בשם אדם.

Verse 28

ויברך ויאמר – גם הוא לברכה. גם הוא ציווי אזהרה שיעסקו בפו"ר כדי שיקוים בהם הברכה. ומשא"כ בדגים שאינן בני ציווי לא כתיב אלא ויברך.
ובכל חיה – משא"כ בדגה ובעוף יש הרבה שאין האדם מגיע להם כמ"ש משא"כ חיה הכל בכלל רדיה.

Verse 29



Verse 30



Verse 31

והנה טוב מאוד – לבד אשר כל פרט טוב בפ"ע לפי רצון הקב"ה עוד המה בכלל בצרוף כל הנבראים יחד. טוב מאוד שכל א' משלים החסרון של השני. ובזה הלשון, טוב מאוד – נכלל מה שיש מזיקים בעולם אע"ג שבפ"ע אינם טוב מ"מ הכרחים המה לטובת כל הברואים (ועי' ביאורי הגר"א זצ"ל ועי' מ"ש בס' במדבר י"ד ז' עה"פ טובה הארץ מאד מאד).

Chapter 2



Verse 1

ויכלו – ת.א. ואשתכללו. שהי' הבריאה ביפיה ובהידורה מה שאין למעלה ממנו. וזה הפסוק הוא הקדמה וטעם למ"ש בפסוק ג' ויברך אלהים את יום השביעי. דמש"ה ברך אותו יום משום שמצא הקב"ה כ"י נ"ר בעולמו ביום השביעי. ע"כ ברכו כמו שדרך אדם ביום שרואה בנין מפואר ושמח באותו יום עושהו יום טובה תמיד בכל שנה. כך מצא העולם חן בעיני ה' ביום השביעי מש"ה ויברך אותו. והיינו דכתיב וכל צבאם. ודרשו במס' ר"ה די"א וכל צביונם. דבאותה שעה היה כל המינים באופן היותר משובח שאפשר.

Verse 2

ויכל – גם זה הקדמה וטעם. כמו מי שגומר בנין ביתו אפי' אינו מצוין ביופי מ"מ לב בעליו שמח באותו יום ועושהו יום משתה ונקרא כליל בתי (כ"כ בשאלתות דר"א) כך הקב"ה ביום שכלה עולמו עשה יום טובה ויברך אותו.
וישבת וגו' – גם זה הקדמה וטעם. כמו מי שלקח לעצמו איזה מלאכה ועבודה וגמר משך הימים אפי' עדיין לא נגמר העבודה מ"מ הרי הוא שמח באותו יום שהוא כלה עבודתו. כך הקב"ה ברצונו לעשות העולם במלואו וגמר ימי מלאכתו כ"י אשר עלה במחשבה ע"כ עשה אותו יום טובה ויברך אותו.

Verse 3

ויקדש אותו – שיהיה אותו יום קודש לבלי ליהנות בו לצורך פרנסה וריוח כמו שאסור לעשות עסק וריוח מהקדש. והטעם ע"ז אינו אלא, כי בו שבת וגו' – אבל שני הטעמים הראשונים לא שייך לזה (וכך מבואר הטעמים בפ' זכור ובפ' תשא בפרשה ושמרו כל מקום מדויק לפי עניינו ויבואר שם).
אשר ברא אלהים לעשות – לפי הפשט עוד לא נגמר כל הדברים לתכליתן שהרי נשתנה אח"כ כמה דברים בטבען. אלא כך עלה במחשבה שיהיה השנוי זאה העת דוקא נמצא ברא היום לעשות אח"כ. בכל יותר יש. להסביר תיבת, לעשות – דעשיה משמעו כמה פעמים הגעה לתכלית אותו דב. וזהו כמו גוף מעשה שלו שהרי בל"ז לא נעשה (ועי' להלן ל"ט כ"ג ומ"א ל"ד) והנה תכלית כל הבריאה הוא כבודו ית' כדכתיב כל הנקרא בשמי לכבודי בראתיו וגו' וביארנו בס' במדבר במאמר ה' ואולם חי אני וימלא כבוד ה' את כל הארץ. שזהו חיות של אני שהוא הבריאה בשלימות. כאשר ימלא כבוד ה' וגו'. (א) והנה אין מתגלה כבודו ית' אלא ע"י שנעשה שנוי בבריאה אם לשעה זו אם לרוב ימים. ומזה נודע שהקב"ה הוא הבורא והוא המקיים בהשגחתו ע"כ עושה  תמיד לפי צורך השעה. (ב) וכ"ז נכלל בזה המקרא אשר ברא אלהים לעשות. לשנותן לפי השעה בהשגחה פרטית. והוא גמר תיקון באשר מזה מגיע לתכליתן שהוא כבודו ית'. (ועי' בפרשה הסמוכה).

Verse 4

אלה תולדות השמים והארץ בהבראם ביום עשות וגו' – הרי ביארנו דעשיה שהוא תכלית כל הבריאה הוא כבודו ית' שידעו הכל שהוא הבורא והוא המשגיח. וזהו תכלית השמים והארץ. שהקב"ה יושב בשמים כ"י ודן כל פרט שבארץ איך שיהיה לפי מעשה האדם.  (ג) וכ"ז בא ע"י האדם שהרי הכל תלוי במעשיו. והנה כבר נתבאר שהאדם יש בו שתי תכונות. האחת האדם המעלה אשר עומד ומשמש בארץ במלאך בשמים. והשני' שיהא מדיני ועושה צרכיו. ושתי התכונות שבאדם באו לתכלית הבריאה. שאלו היו כל בני האדם באותו מעלה של אדם הראשון קודם החטא לא היה שכר ועונש ולא נתגלה כבודו ית' וחסדיו בארץ. ועיקר כבודו נתגלה ע"י האדם השני. ומ"מ הרבה נתגלה כבודו ית' על ידי האדם המעלה בתוך המון בני אדם מדינים. ובאשר שני אופני אדם המה. ואלו היה אדם הראשון במעלתו כל אותו יום הששי שנברא לא היה אפשר שיצא ממנו אופן אדם השני. שהרי אין כל חדש תחת השמש מששת ימי המעשה והלאה. וא"כ לא בא העולם לתכליתו שהוא עשיה שלו. ואלו נברא אדם באופן השני לא הי' אפשר להיות אדם המעלה בעולם שהרי הוא כמו בריאה חדשה. ואלו לא חטא אדם הראשון ע"י השאת הנחש וחוה הי' הקב"ה בורא עוד יצירת אדם אחר שיהא מדיני. והוסב הענין שיהא אותו אדם בשני יצירות. ונתקן העולם בזה על מתכונתו. (ד) וכ"ז הוא מאמר הכתוב השמים והאץ בהבראם זהו תוצאות שו"א בעת שנבראו. 
ביום עשות וגו' – באותו יום שנתקנו ונגמר תכליתן ע"י שנשתנה האדם שבו תלוי הכל. ומש"ה כתיב ארץ ושמים כי השנוי החל ממה שבארץ. ומזה נתקן השמם שיהיו שם משגיחים ועיני ה' משוטטים לפי מעשה ב"א על הארץ. ומספר הולך איך סיבב הקב"ה הדבר והגיע שיהא האדם המעלה אשר במעלתו הראשון לא היה ראוי לעבוד את האדמה. שהרי היה כמלאך ברקיע הוא האדם גורש ממעלתו זאת והגיע לעבוד את האדמה ובזה נתקן תכלית הבריאה שהרי אז החלו תולדותיהם להיות השמים כסא ה' והארץ הדם רגליו. ההשגחה לפי מעשה בני אדם ושמוש מדותיו ית'. והיא כבודו. 

Verse 5

וכל שיח השדה וגו' – הדבור והעסק על אודות השדה שהוא פרנסת העולם. כדכתיב מלך לשדה נעבד. אפי' מלך חושש ושואל על פרי השדה. זהו משמעות החיצוני במקרא זה. אומנם לפי זה הפי' לא ידענו מה הודיענו הכתוב בזה. אלא יש בזה המאמר עוד כונה עמוקה. דשיח משמעו תפלה קבועה המכונה עוד עבודה שבלב. וכדאיתא במס' (עבודת כוכבים דף ח') אין שיח אלא תפלה שנאמר ויצא יצחק לשוח בשדה. וביארו התוס' שהוא תפלה קבועה. והענין דמראש הבריאה קבע הקב"ה שיהיה עסק פרנסה שבא בהליכות עולם מעורב בהשגחה עליונה מגיע ע"י מפגיע של עבודה. היינו או קרבנות במקום הראוי לכך. או תפלה בכל מקום. ומש"ה נקראו אלו סתם עבודה יותר משארי מצות שבתורה שהם ג"כ עבודת ה'. היינו ע"ש הכתוב עובד עדמתו ישבע לחם פי' דשארי מלאכות שאדם עושה אפשר שעושה בשביל פרנסה ואפשר בשביל צורך אחר משא"כ עובד אדמתו אינו אלא לשבוע לחם. וכך הוא הבדל כל מצות שבתורה לעבודת קרבנות או תפלה. דשארי מצות ועבודת ה' שכרם שמור לעוה"ב או בעוה"ז אוכל פריו בעושר וכבוד וכדומה מדה כנגד מדה משא"כ קרבנות או תפלה עיקרם באים לפרנסה. כדאיתא (בכתובות, דף ז') למה נקרא שמו מזבח שהוא מזין. (ועוד יבואר בפ' פינחס אם יזכני ה') וכן תפלה קבועה דמש"ה נקרא במס' (שבת דף י"ב) חיי שעה (ולהלן מ"ח כ"ב יבואר דיוק מקרא בתפלת שלמה בזה) וכן כל ברכות הנהנין באים לברך שפע אותו מין וכדאיתא בברכות ר"פ כ"מ כל הנהנה בעוה"ז בלא ברכה ה"ז גוזל הקב"ה וכנ"י שנאמר גוזל אביו ואמו ואומר אין פשע חבר הוא לאיש משחית. חבר הוא לירבעם ב"כ שהשחית את ישראל מאביהם שבשמים. הטעם בזה דבברכות הנהנין נותן שפע ברכה במין הנאכל והמונע מזה ה"ז גוזל את הקב"ה הרוצה להשפיע וכנ"י הצריכים לכך. וחבר הוא לירבעם ב"נ שמנע קרבנות מישראל שמביאים ברכה. ומכ"ז אנו באים לבאור הכתוב שאנו עומדים.
וכל שיח השדה – קודם שהי' תפלה שהוא שיח השדה כלשון המקרא ויצא יצחק לשוח בשדה. 
וכל עשב השדה טרם יצמח – רש"י הביא סוגי' דחולין ד"ס דר"א רמי כתיב ותוצא הארץ דשא וכתיב וכל עשב השדה טרם יצמח מלמד שהיו עומדים על פתח הארץ עד שבא אדה"ר והתפלל מכאן שהקב"ה מתאוה לתפלתן ש"צ. ר"ח ב"פ הוי לי' ההיא גנתא שדי בי' בזרני ולא צמח בעא רחמי אתא מיטרא וצמח אמר היינו דר"א. הנה רז"ל מפרשי האי קרא שלא צמח עדיין כלל מן האדמה עד יום הששי ושחטא אדם ונשלח מג"ע לעבוד את האדמה אשר לוקח משם והתפלל והמטיר ה' ויצא דשא וכל פרי לפרנסתו. והוכיח מזה שהקב"ה מתאוה כו' ולכאורההוכחת הגמ' אינה מוכרחת מפרנסה שכך עלה במחשבה שיהא בא במפגיע היינו תפלה. ובזה הפרש תפלת כל אדם יקר בעיני ה' כמבואר במ"ר ויקרא פ' אמור (ויבוא ברצות ה' בס' במדבר בפ' מי מריבה) משא"כ בכל הצרות ר"ל שלא נשתוו תפלת כל אדם. וא"כ אין הוכחה שהקב"ה מתאוה לתפלת צדיקים. אבל כד דייקת בעובדא דרחב"פ וסיים ע"ז היינו דר"א משמע דר"א העלה דבר חדש שהקב"ה מתאוה כו'. והרי מכבר הוכיחו במ"ר זה הענין מהא שנתעקרו האמהות משום שהקב"ה מתאוה. אלא ודאי לא היינו למדים מהא שנתעקרו האמהות לעסק פרנסה וכמ"ש. ובא ר"א ולמד שגם בפרנסה יש אופן שהקב"ה מתאוה לתפלתן ש"צ ביחוד. והיינו באופן שאנו רואים שנשתנה הטבע לצדיק כמו בהא דרחב"פ שהיו של הכל גדלים ושלו אינו גדל בזה האופן הוא משום שהקב"ה מתאוה לתפלת צדיק ביותר והביאו ר"א ראי' מהא שלא צמח אחרי שאמר הקב"ה תדשא וגו' הי' ההכרח והטבע קיים שיצאו המניעה לזה היה שנוי הטבע ומשום שהקב"ה מתאוה כו'. והנה כ"ז דעת ר"א. אבל לפי הפשט כבר כ' הרמב"ן דביום השלישי יצא הכל כמאמר ה'. אבל המה לא הצמיחו עוד גידולים שיהא פרנסה לדורות עד תפלת אדם. ויש להוסיף דצמיחה משמעו לאט לאט ולא באופן שיצאו בשלישי בצביונן ובקומתן. (א) וע"ז הכוונה כתיב: וכל עשב השדה טרם יצמח – בדרך צמיחה הבא ע"י מטר. וזה אינו נוגע ליום השלישי.
כי לא המטיר וגו' – מש"ה לא הי' צמיחה הרגילה לדורות. 
ואדם אין וגו' – שאין עוד איזה אדם שיהא נצרך לעבודה זו תפלה.

Verse 6

ואד יעלה מן הארץ – ביאור הכתוב שלא יקשה על האמור כי לא המטיר וגו'. והרי יצירת האדם היה ע"י לחות הארץ כמו שפירש רש"י ז"ל וע"כ היה מטר. ע"ז בא הכתוב וביאר שבאותה שעה לא היה ע"י מטר שהיא הנהגת העולם וקיומו. וזה אינו בא אלא ע"י פגיעה זו תפלה כי כן יסד מלכו של עולם. משא"כ באותה שעה שנצרך ללחלח את האדמה בשביל יצירת האדם שהיה דבר חידוש בשעתו ע"כ עלה אד (ואפי' לר"ל סוכה די"א דמפרש ואד יעלה מן הארץ שהוא ענן. מ"מ לא היה ענן של גשם שמשקה בעומק האדמה. 
והשקה את כל פני האדמה – משמעו רק למעלה ולא כמו גשם שאמרו חז"ל בתענית פ"א אין לך טפח שיורד מלמעלה שאין עולה מלמטה טפחים אבל השקאת האד לא היה אלא על פני האדמה שהרי לא ניצרך אלא ללחלח מלמעלה.

Verse 7

עפר מן האדמה – קיבץ מכל חלקי האדמה עפר מזה המקום מעט ומזה מעט. ולא ככל בהמה וחיה. וכדאי' בסנהדרין דל"ח א' אדם הראשון מכל העולם כולו הוצבר עפרו וטעמו של דבר שמשונה טבע האדם מכל בהמה וחיה שאינם יכולים לחות אלא באקלים של כל בריה לפי טבעו. ובאותו אקלים הוא נוצר (וע' מ"ש להלן ו' י"ב) משא"כ האדם נוצר באופן שיהא יכול לחיות בכל העולם בין במקום היותר קר בין במקום שיותר חם וניזונים בכל אופן שהמקום גורם. ע"כ קיבץ הקב"ה עפר מכל חלקי האדמה. וכן יש הפרש במדות הנפש. דכל בריה יש לה כח הנפש. מאחד עז או חלש. החזק או הרפה. והאדמה שנוצר ממנה וגדל בה מגדלת אותו הכח. משא"כ האדם יש בו כל המדות כמ"ש להלן מקרא י"ח והלאה. ע"כ כלל בו כל מיני אדמה.
ויהי האדם לנפש חיה – הרמב"ן פי' בשם חכמי המחקר דבשביל שיש באדם שלש נפשות. נפש הגידול ונפש התנועה ונפש המשכלת ואמר הכתוב כי אותו נשמת חיים שהוא נפש השכלי היה באדם לנפש חיה של כל בהמה וחיה שהיא נפש הגידול והתנועה.  והודה הרמב"ן כי לא כן דעת חז"ל. וגם א"ת לרוח ממללא. משמעו נפש המיוחדת שבאדם. ובאמת לפי פירוש המחקרים הכי מיבעי ותהי באדם לנפש חיה ויהיה הפי' דאותו נשמת חיים היה באדם לנ"ח. אלא הפי' בת"א והכי פירש"י דזו של אדם חיה שבכולן שניתוסף בו דעה ודבור. ועדיין לא נתבאר האיך משמע בלשון נפש חיה דכתיב באדם באופן אחר מלשון נפש חיה דכתיב בכל הברואים. אבל הענין דשורש חי בלה"ק משמעו פעם חי ולא מת ופעם חי ולא עצב והיינו שהוא בתכלית השלימות שאפשר באותו בריה וכמ"ש התוס' במס' עבודת כוכבים (ה' א' ד"ה אלאל) בריא וזריז כו'. ובס' שמות א' ט"ז נתבאר דיש נ"מ באותיות השרש היינו דחי ולא מת שרשו חיי. וחי ולא עצב שרשו חיה (א) והנה בהמה נקרא נפש חיה בעוד שהיא בריאה כפי טבע יצירתה. משא"כ אדם לא מיקרי חי אלא באופן שנפש השכלי ג"כ שלם עמו. ובל"ז לא מיקרי חי שהרי אינו בשלימות האדם. ואדם מישראל שנוצר להיות בו נפש ישראל מרגיש בעבודת ה' לא מירי חי אלא כאשר הוא בשלימות יצירתו. וכדכתיב וצדיק באמונתו יחה וז"ל הרמב"ם בפ"ז מהל, רוצח שנאמר וחי עשה לו כדי שיחיה וחיי בעלי חכמה ומבקשיה בלא תלמוד תורה כמיתה חשובין וחז"ל אמרו רשעים בחייהם קרואים מתים. היינו משום שחסר ממנו תכלית יצירותו. ומי שהגיע למעלת אהבת ה' ומתענג בזה ויודע תענוג הנפלא של אור פני מלך הקב"ה לא מיקרי חי אלא בשעה שהוא עומד בזה המעלה. ובשעה שאינו בזה המעלה אינו בתכלית שלימותו. וע"ז אמר משה רבינו לישראל ואתם הדבקים בה' אלהיכם חיים כלכם היום (ויבואר שם ברצות ה') והנה אדם יציר כפיו ית'. והקב"ה נפח בו נשמת חיים. פשוט הוא שידע ברגע הראשון עונג מקור חייו. ואלו היה יורד מיד מזה התענוג כמו שהיה באמת אחר שאכל מעץ הדעת הרי אינו נפש חיה. כיון שירד ממעלתו. ואמר הכתוב ויהי האדם לנפש חיה. שהיה דבוק במקורו כפי הראוי לו עד שהיה נקרא עוד נפש חיה. וזה הסיפור נוגע לענין שאחריו כמו שמבואר.

Verse 8

ויטע וגו' – כסדר מטע שהוא במשטר נכון. ולא מעורב כדרך הנוטעים ענפים קטנים שמתחילה נוטעים בלי סדר ואח"כ עוקרים אותם ושותלים כסדר כדאי' בב"ר פט"ו. אבל בזה המקום נטע המקום ב"ה מתחלה כסדר. וכן פשט הכתוב בקהלת וכמשמרות נטועים היינו שקבועים במשטר נכון. 
את האדם אשר יצר – האי אשר יצר מיותר וכבר דרשו ע"ז בזוה"ק פ' תזריע. ולפי דברינו דייק הכתוב דלא היה ראוי להשים שם אלא האדם אשר יצר. באותה יצירה שהיה האדם המעלה ביותר והיה ניזון מאור פני מלך חיים כמשה רבינו בשעה שהיה בהר סיני שלא נצרך לתשמיש חושיו כלל. וכדאי' בש"ר פ' מ"ז שהיה משה ניזון מזיו השכינה כדכתיב ואתה מחיה את כולם. 

Verse 9

ויצמח – כדרך צמחיה שהיא לאט לאט. וכדאית' בב"ר שם כקרני חגבים היו ושתלן בג"ע והיינו כדרך נטיעת אילנות שגדלין ע"י עבודת הגנן. וזה היה במקום אחר בעדן ורצה הקב"ה שיהא האדם גם במעלתו נצרך למאכל ולפרנסה. ומימלא יהי' נצרך לעבודה ולשמירה (וכמ"ש במקרא ט"ו) ע"כ הצמיח עוד כל עץ וגו'.
ועץ החיים בתוך הגן – כמשמעו שסגולתו להפוך טבע אנושי לשוב אל העפר אבל מי שאוכל מעץ החיים אפי' אינו ראוי לכך הרי הוא חי לעולם כמו שאמר ה' אחר שאכל אדם מעץ הדעת. פן ישלח ידו ולקח גם מעץ החיים ואכל וחי לעולם. 
ועץ הדעת טוב ורע – אין הפי' לעשות רע חלילה דא"כ מה לזה האילן בג"ע. אלא האוכלו יודע בשכל האנושי מה טוב לו ומה רע לו וממילא יכול להיות צדיק וישכיל שהמצות טוב והעבירות רע. אלא שבזה יהיה אד ממעלתו שיהיה ע"י עשמת חיים שנופח באפיו דבוק בקונו ית' כחלק הדבוק ומקושר בעיקר. ולא הרגיש בטוב ורע לעצמו. וזהו עובד מאהבה. משא"כ האוכל מעץ הדעת נעשה עובד מיראת הרע לעצמו. וגם זה צדיק כדאי' בסוטה ספ"ה. אלא שיש נ"מ בתשלום שכר דהעובד מיחראה ואינו מוצא תענוג רוחני בעבודתו א"א לקבל שכרו כ"ז שהוא בחיים. וע"ז תנן באבות רי"א יפה שעה אחת של קורת רוח בעוה"ב מכל חיי העוה"ז ומש"ה אמרו בספ"א דקידושין שכר מצוה בהאי עלמא ליכא. אפילו למ"ד דאיכא מ"מ עיקר שכרו הוא בעוה"ב. משא"כ העובד מאהבה ונהנה במה שמתדבק ביוצרו. הרי החיים והתענוג על ה' יקר מעוה"ב וכדתנן שם יפה שעה אחת בתורה ומע"ט בעוה"ז יותר מכל חיי העוה"ב. וא"כ ראוי לאיש כזה לחיות לעולם. והנה יש להבין תכלית יצירת עץ החיים והרי למי שעובד מיראה לא יסכן לפניו אכילתו כדי לחות לעולם. ולעובד מאהבה א"צ לו וא"כ למי נוצר זה העץ. אבל באמת אע"ג שהאדם עובד מאהבה וטוב לו לחיות לעולם. מ"מ מצד הטבע של האדם שנברא מעפר ראוי שישוב לעפרו וכמאמר ה' כי עפר אתה ואל עפר תשוב. ויבואר לפנינו שלא אמר ה' בתורת עונש אלא בתורת הודעה כי כן הוא אלא שאכילת עץ החיים היה עלים לתרופה לקיים עפרו לעולם בסגולה נמצא היה מועיל עה"ח למי שעובד מאהבה. ולא תקשה מאליהו וחנוך שגם בלי עה"ח קיימים לעולם. ולא עוד אלא דאי' בב"ר פכ"א עה"פ הן האדם היה כאחד ממנו ר"ב בשם רח"א כאליהו מה זה לא טעם טעם מיתה אף זה היה ראוי שלא לטעום מע"מ. גם זה לא קשה מידי דכבר ביאר הרמב"ן ז"ל בפ' אחרי שיש שני אופני עובד מאהבה. הא' שהוא עובד מאהבה בשעה שעוסק בתורה ובמצות וכדומה. אבל מ"מ אינו אובד א"ע באשר הוא אדם. והב' שעובד תדיר כמרכבה לשכינה כ"י והוא שוכח א"ע שהוא אדם. והנה אופן הראשון עדן בטבע היצירה עומדים. והמה בכלל מאמרם ז,ל סוף אדם למות. אבל מי שהוא באופן השני הוא באמת למעלה מטבע אדם ומשתנה חומר הגוף לגמרי. עד שלבסוף מזדכך החומר ומתהפך למלאך כאליהו וחנוך. ובאשר אדם היה יציר כפיו היה ראוי להיות באותה מעלה של חנוך ואליוה. ולא עוד אלא שנוח היה לפניו להגיע לזה המעלה יותר מחנוך ואליהו. באשר המה היו ניזונים מפרי העולם שהטביע הקב"ה שיהיו ניתוכים לכמה מרות שהמה מעלים רתיחות לאהבת העולם. ומש"ה מי שרוצה להתגבר על הטבע ולהיות מרכבה לשכינה. ע"כ צריך להסיח דעת לגמרי מעניני הישוב וכמאמר ב"ע בפ' הבע"י העולם יכול להתקיים ע"י אחרים. אבל לא זהו תכלית הבריאה שנברא לשבת כידוע. משא"כ אדם שהיה ניזון מפרי הגן שהם היו נבלעים באברים כמ"ש הרמב"ן בפ' זו עה"פ כי ביום אכלך וגו' היה אפשר ליישב העולם גם בעודו משמש לפניו ית' ולהיות ניזון כן מאור פני מלך חיים בעודו בחיים וחי לעולם. וכן היה ראוי להיות בתולדותיו מי שהיה רוצה שלא לאכול כי אם מסירות ג"ע היה בנקל להגיע למעלה זו בלי התגברות עה"ע. אבל מי שלא היה מגיע למעלה זו ומ"מ היה עובד באהבה לשעה. היה ראוי ומוכרחלמות מצד הטבע ולזה נוצר עץ החיים שבסגולתו להפך חומר האדם ולקיימו. אבל משאכל עץ הדעת ראה הקב"ה שיהיה לו לרעה כשיאכל מעה"ח שהרי לא יבוא על שכרו. (ולפי הנראה נוצר זה העץ לבטלה שהרי לא נאכל ולא יאכל עוד לעולם וזה פלא לומר שנברא לבטלה ח"ו. וראיתי דעת רבינו מיימון באגרת הנחמה (שהועתק בעלי הלבנון שנה שמינית עלה מ') כי באחרית הימים כאשר יתוקנו ב"א יהי נאכל וע"זהעץ כתיב כימי העץ ימי עמי וכתיב עץ חיים היא למחזיקים בה. היינו מחזיקי תורה יהיו ראוים לאכילת עץ החיים ויאכלו וחיו לעולם).

Verse 10

ונהר יצא מעדן וגו' ומשם יפרד וגו' – הנה אין ספק שהענין הוא כמשמעו. אבל מ"מ יש להבין מזה הליכות עולם ותכלית חיי האדם. דבל"ז מאי נ"מ במה שהודיע שד' נהרות יצאו מזה הגן וכי על אלו ד' נהרות כונן העולם ומלואו. והלא עוד מאות ואלפים נהרות מקיימם העולם ואינם יוצאים מעדן וא"כ למאי הודיע לנו הכתוב כ"ז. ולא עוד אלא שבאמת אין ניכר לאנשים היושבים על הנהרות הללו שיוצאים המה מעדן. כידוע לחוקרי הארץ. וע"כ הנם יוצאים מתחת לארץ מעדן עד המקום שמשם נובעים ויוצאים החוץ. אבל א"כ למאי הודיענו הכתוב שכך הוא אשר המה יוצאים מג"ע. והנה בבכורות דף נ"ה אמרו חז"ל דשלש נהרות אלו למטה מפרת ומתחלקים ממנו ומפרשי שם הא דכתיב והנהר הרביעי הוא פרת. הוא פרת דמעיקרא. פי' קודם שיפרד הי' נהר אחר יוצא מעדן והוא פרת. וממנו נתפרדו ונעשו ג' נהרות גדולים מעיקר הנהר שהוא פרת. וכ"ז בלי ספק נוצר כך ללמדנו הליכות חיי האדם אשר הוא תכלית העולם. אלא כך הענין דג"ע התחתון שנעשה מתחלה לגמול טוב ולתענוג רוחני לרוח האדם שזוכה לה. והוא אינו גמול עוה"ב של צדיקים אשר זכו להיות נשמתם צרורה בצרה"ח ומתענגים בזיו השכינה שהוא השכר היותר מעולה גבוה מעל גבוה. אבל ג"ע זה אינו אלא שכר הרוחני לנפש החיוני שבאדם שזוכה לשכר. או גם לנשמה עד שלא הגיעה לעלות למקומה והנה הודיע הכתוב שזה התענוג וג"ע התחתון מתפשט לארבעה אופני בני האדם שמקבלים שכר טוב אחר מותם. או גם בעוה"ז ממש מתפשט מזה העדן איזה תענוג רוחני גם בהיות האדם בחיים. וארבע אופני בני האדם (מבוארים יפה בס' במדבר כ"ד ה' במקרא מה טבו. ובס' דברים י' י"ב במקרא ועתה ישראל מה – וריש פ' אתם נצבים). הן המה – א' בעלי נכסים והליכות עולם להם. ב' נשים ועבדים וטפלים. ג' אנשי מעלה העוסקים בצרכי צבור ובגמ"ח. ד' המפורשים לגבוה ונעשו מרכבה לשכינה וכל א' מאלו ה' שואל ממנו באופן מיוחד אליו כמבואר שם. אמנם בפרשה זו שאנו עומדים עוד לא הגיע ביחוד לישראל שיהא ע"פ תורה ומצות דוקא אלא גם לאו"ה ע"פ דרכם וכמו שהי' מבריאת העולם עד מ"ת. ואמר הכתוב כאן דמג"ע התחתון מתפרד שכר לארבע' אופני בני האדם. וכבר המשילו גם חז"ג עונג הרוחני לנהרי עדן. ולקחו זה המשל ממה שקבע המקום ב"ה ארבעה נהרות אלו לגמול הרוחני. והנה, ייחד המקום ית' מקומם של הנהרות במדינות מורות בשמן או בטבע אותה מדינה על איזה פרט בגמול השייך לזה האופן. שנקרא אותו הנהר על שם אותו האופן כאשר יבואר. כדי להתבונן ע"ז וללמוד חכמה ומוסר.

Verse 11

שם האחד פישון – מלשון ופשו פרשיו. והוא נגד אופן הראשון שהוא רוב בני האדם. אם בישראל לפי ערכם אם באו"ה לפי ערכם. והמתנהג בזה האופן באורח חיים היינו בפעולת צדקה וחסד ששוין בזה אוה"ע עם ישראל יהי' שכרו בעוה"ז לזכות בעוזר המאושר והקרן קיימת בג"ע התחתון אם לא מי שזכה בגמ"ח ע"פ התורה דוקא. או בל"ז ג"כ אם עושה גמ"ח לשם שמים אז הוא נכלל בענין נהר כביעי כאשר יבואר לפנינו אבל מי שמתנהג בחסד ע"פ דעת אנושי הרי שכרו בעוה"ז כאמור ומשום זה קבע הקב"ה אותו נהר לסבוב את ארץ החוילה אשר שם הזהב ללמדנו כי שפר של ב"א אשר הליכות עולמם נאה אבל הוא מצד הטבע או ע"פ דעת ב"א. הוא עשירות שנמשל לזהב.

Verse 12

וזהב הארץ ההיא טוב – הנה שם חוילה משמעו מלשון תוחלת ותקוה. (והכי אי' בב"ר פט"ז והביא ע"ז מקרא בתהלים הוחילי לאלהים) ובאשר שהעושה חסד ע"פ טבעו או ע"פ שכלי האנושי אע"ג שמקבל שכר מ"מ אינו דומה למי שעושה מצד שמקוה לתשלום גמול. מש"ה רמז המקום דזהב הארץ חוילה הוא טוב. דהמיחל לבעל הגמול שכרו מרובה. וזהבו טוב משארי ב"א.

Verse 13

ושם הנהר השני גיחון – ע"ש אופן השני שהוא שפל וכפול לדעת אחרים וכמו הולך על הגחון. ולשון הגמ' (ב"מ נ"ט א') אחתך גוצא גחין ולחיש לה. והעובד מקבל שכרו אם שומר אדומיו באמונה (א) ומימלא נהנה מג"ע התחתון. וזהו הנהר השני.
את כל ארץ כוש – באשר בני כוש השחורים מיוחדים לעבדות מעולם וכמבואר בס' שמואל ב' ויאמר יואב לכושי וגו'. הרי שכך ה' מנהג אנשים גדולים להשתמש בעבדות עם כושיים. מש"ה קבע המקום ית' לסימן על כך הליכות אותו נהר לסבוב את ארץ כוש. ומזה ישמע מי שיש לו דעת ללמוד שגם אנשים כאלה יש להם שכר בעולם. ואשריו בעוה"ז וטוב לו בג"ע התחתון.

Verse 14

ושם הנהר השלישי חדקל – ע"ש אופן השלישי שראוים להנהיג את הצבור. ובאשר לא כל אדם מסוגל לזה אלא מי שבטבעו הוא איש חכם ונבון וגם זריז במעשיו ע"כ מכונה שמו חדקל. דמשמעו חד וקל. היינו מחודד וזריז. ואנשים כאלה נקראים בשם אשור מלשון ואשרו אתכם כל הגוריים ומזה משמעות הכתוב (הושע י"ד) אשר לא יושיענו היינו שיחודו המון עם שלא יבטחו עוד על המכונים בשם אשור והדברים עתיקים ע"כ קבע הקב"ה הליכות נהר חדקל קדמת אשור. אכן קבע הקב"ה בצמצום קדמת אשור ולא בארץ אשור ללמדנו שעיקר גמול של אנשים הללו הוא לפי חסד שעושים עד שלא נאשרים מהבריות. רק עושים לטובת הכלל. אז ודאי ישיג שכר טוב גם בעוה"ז גם בג"ע התחתון אפי' אם אינו בן תורה ועושה לש"ש שאז הוא בכלל הנהר הרביעי. אבל לאחר שהוא אשור ועושה לכבודו שוב לא בא על שכרו בשלימות. וגם מעשיו אינם רצוים ועולים יפה. והכבוד בורח ממנו.
והנהר הרביעי הוא פרת – ע"ש אופן הרביעי שהאדם דבק באלהיו. ומכונה הנהר בשם פרת שהוא פרה ורבה מצות ומע"ט כהררי אל. ולא כתיב ושם הנהר הרביעי פרת. דבאמת לאנשים כאלו אין התענוג בג"ע התחתון הוא התכלית אשר ע"כ נקרו הנהרות בשם בגן עדן התחתון. אבל עיקר שכר אנשים הללו בצה"ח. ורק עד שמגיע נשמתו לשם משיג שכרו בג"ע התחתון. וכן משיג טוב בעוה"ב כנהר המושך מג"ע. והנה ידענו אשר מקום נהר הרביעי הוא סובב צד צפון א"י באשר דשם באמת הוא מקומו העיקריי לתורה ולתעודה. אלא עד שלא ניתנה תורה לישראל לא היה אותו מקום מיוחד לזה האופן. ועוד דבאמת לא מיירי בפרשה זו בישראל אלא גם באו"ה השרידים אשר הוא קורא להיות מחסידים. ולהם אין מקום א"י גורם לכך. שהיא התורה המיוחדת בא"י יותר מכל מקום. ע"כ לא נתפרש מקום זה הנהר בפ' זו. והנה תכלית כל הגמולין הוא בשביל אנשי מעלה הללו הממעטין שבשבילם נברא העולם וכדאית' בברכות  דף ו' ב') את האלהים ירא וגו' כי זה כל האדם. כל העולם לא נברא אלא לצות לזה. מש"ה ברא הקב"ה צורת הנהרות הללו בזה האופן. שיהיה נהר פרת יוצר ראשון מג"ע וממנו יפרד עוד שלשה נהרות גדולים ומרובים ממנו כדאיתא במס' בכורות הנ"ל (א).

Verse 15

ויקח ה' וגו' – תחלה כתיב שנטע המקום גן בעדן וישם שם את האדם אשר יצר ואח"כ סיפר הכתוב שהצמיח הרבה אילנות וענין הנהרות. וחזר וסיפר שלקח ה' את האדם והניחו בג"ע לעבדה ולשמרה ולא עירב שני עסקי האדם שם בג"ע יחד. לאמר וישם שם את האדם אשר יצר ויניחהו שם לעבדה. אלא בא המקרא ללמדנו כי מתחלה נטע גן שלם ולא נצרך עוד לעבודה. וי שם שם את האדם בלי עסק. והיה במעלת משה על ההר כך היה רק להתבודד בכר נרחב עם אלהיו. אח"כ הצמיח ה' לאט לאט וזה נצרך לשמירה ועבודה שיהי' גדל על צד היותר טוב. ולקח ה' את האדם ויניחהו וגו' (ב).

Verse 16

ויצו וגו' – לא כתיב ויאמר ה' לאדם אלא ויצו זו היא תורה שבע"פ  וכמו שמפרש (ברכות ה') והמצוה זו משנה. וכך הפי' בכ"מ (כמ"ש בס' שמות ל"ד ל"ב ההכרח לזה) וטעם הדבר שזה נקרא צווי משום דצווי משמע זרוז (וכדאי' בת"כ ריש פ' צו ובקדושין כ"ט ע"א) ותורה שבע"פ בעי זירוז לשמור ולחזור ע"ז שלא ישכח (ועי' מ"ש שם) והנה כאן הי' מלבד המאמר המדובר בפירוש מכל עץ הגן וגו' שהוא תורה שבכתב לימדו הקב"ה לאדם שבע מצות המרומז בדברים אלו כדאי' בפ' ד"מ. ועוד כונות נסתרות וזה הי' תורה שבע"פ אשר בזה עסק אדם לעבדה ולשמרה שלא יהי' קלקול בגן (כמ"ש בהרחב דבר) ומש"ה כתיב ויצו. 
אל תאכל – הרבה אכילות אפילו שארי הנאות ומש"ה כתיב מכל עץ הגן ולא פרי עץ הגן כדי לכלול גם העצים (ועי' מ"ש להלן ג' ב').

Verse 17

ומעל הדעת טוב ורע לא תאכל ממנו – אין הלשון מדוייק וכי מיבעי ועץ הדעת טוב ורע לא תאכל ממנו או ומעץ הדעת טו"ר לא תאכל. אלא כלל בזה איסור הנאה שלא יאכל דבר אחר ע"י אמצעות עץ הדעת. והיינו לא תאכל דבר אחר שבא ממנו וכדאיתא בריש פ"ב דפסחים דהנאה מיקרי אכילה משום שמביא לידי אכילה. ומש"ה הזהיר אדם לאשתו על הנגיעה כמו שאמרה אל הנחש ולא תגעו בו. דאחר שאדר המקום גם הנאה ממילא יש להזהר אפילו בנגיעה כמו שאסור ליגע בחמץ בפסח. ושאר אה"נ כמו בשר בחלב וכדומה המה נקברין כדי שלא יבא לידי מכשול (ועי' להלן ג' ג').
כי ביום אכלך ממנו – דוקא על עכילה ממש הזהירו בעונש מיתה ולא על הנאה ובזה שינתה האשה ואמרה לנחש פן תמותון דמשמע אפילו על נגיעה להנאה יש חשש מיתה ובאמת אדם הזהירה על זה. ולא אמר לה דבר כזב אלא שלא פירש יפה ואפשר לפרש פן תמותון על הנגיעה שיבא מזה לאכילה ממש. והיא לא הבינה גן אלא חשבה כי בנגיעה עצמה יש חשש מיתה. ויבואר עוד להלן.

Verse 18

לא טוב היות האדם לבדו – לא לענין נקבה דבר ה' שיהא ממין האדם. דזה פשיטה שלא גרע האדם מכל הברואים שהנקבה המקיימת המין הוא ממינו. אלא לא טוב שיהי' לו נקבה כמו לשארי ברואים שאינם לעזר בכל הליכות החיים ורק בעת הזווג היא מזדמנת לפניו. אבל לא טוב שיהא האדם בזה האופן. (והכי פי' הראב"ד בס' בעלי הנפש בהקדמה).
אעשה לו עזר כנגדו – משום שהאדם אין טבע מינו באופן אחד. כי כל המדות וכל הברואים כלולים בו. וזה האדם טבעו נוטה לזה האופן וזה האדם להיפך. ע"כ יש לעשות העזר שהיא האשה ראויה לכל אופן שיהא בהאיש. והיינו כנגדו איך שהוא נצרך לעזר תמידי לפי תכונותיו. (וכיב"ז להלן ל"ג י"ב ואלכה לנגדך יע"ש) (א).

Verse 19

מן האדמה – פי' כאן הכתוב מן האדמה. משום דהשמות שנקראו הוא לפי כח רוחני והיה נפש חיה שבכל בריה ופירש כאן הכתוב מן האדמה. משום דהשמות שנקרו הוא לפי כח הרוחני והיא נפש חיה שבכל בריה ופירש כאן הכתוב דהאדמה שנוצרו ממנה גרמה להם כך. וכל חלק אדמה יש בה כח ספון לגדל זה הכח בבריה שגדל עלי' ונוצר ממנה. וכמו שידע שלמה בחכמתו גידי אדמה שראוי למיני צמחים לפי טבע האדמה כך הוא בבריות שגדל עלי' ומש"ה כתיב כאן גם בעופות מן האדמה. משום ששנוי תכונותו תלוי באדמה ולא בחלק המים שבהם.
כל חית השדה – ולא פי' כל הבהמה כלשון המקרא הסמוך לכל הבהמה. היינו משום דכתיב ויבא אל האדם. וזה לא נצרך אלא לחיה ועוף שהמה פראים ובדלים מן האדם בטבע. והוצרך ה' באותה שעה להביאם ברצונו. משא"כ בהמות בייתים הכל היו קרבים אצלו. (ועי' מ"ש לעיל א' כ"ד) (ואח"כ ראיתי שהגר"א ז"ל פירש כן). 
וכל אשר יקרא לו האדם נפש חיה הוא שמו – מה שיתבונן האדם על נפש חיה של אותה בריה היינו כח הרוחני שלו הוא שמו של גוף הבריה אפילו בשעה שאינו משתמש בזה הכח שהכל תלוי בכח הכמוס שנוצר לזה התכלית בעת הצורך. 

Verse 20

ולאדם לא מצא עזר כנגדו – בזה שקרא שמות ראה אדם שקשה להשיג עבורו עזר. וביאור הדברים שאדם מתחלה לא הבין בעצמו אם יש לו כל חליפי המדות. שהרי מעולם לא כעס מאין ידע שיש לו מדת הכעס. וכן רחמנות וכדומה. אבל בעת אשר התבונן על כל הברואים ועמד על טבעם מזה התבונן שאצלו כל המדות שבכל מיני ברואים נכללים. דבל"ז לא היה עומד על כוחותיהם דמי שאינו יודע רגז לא יאמין ולא יתבונן מה הוא רוגז. ואחר שהתבונן כי כן הוא התבונן שנצרך לו עזר שיהיה גם בה כח להיות עזר כנגדו כמו שביארנו לעיל. ואם אפי' יברא הקב"ה בריאה חדשה שיהא ג"כ מלוקט מכל חלקי עפר מן האדמה ויהא כלול בה ג"כ כל המדות. עדיין לא תהא עזר לאדם אלא נקבה בפ"ע בשנויי מדות. ולא שתהא דבוקה בו לאהבה אפי' שלא בשעת הזיווג. ושיהא זה גורם שהיא לעזר בניגודה שהוא משונה. שהרי הדעת נותן להיפך אם האיש רגזן והיא אינה כך ראוי לה לעזבו ותלך לה. אבל במה שנבראת ממנו נקבע הטבע שגם בניגודה היא לו לעזר. 

Verse 21

ויפל וגו' תרדמה – הוא תחלת שינה. כמו בלשון גמ' נים ולא נים. וכ"ה ברבה שלשה תרדמות הן תרדמת שינה תרדמת נבואה תרדמת מרמיטה והיא גדולה משינה. אבל תרדמת שינה היא פחותה משינה ולא כהראב"ע. והנה עשה הקב"ה כטבע שהטביע ית' שממילא נופל הרדמה. והאדם מרגיל עצמו בזה לשכב ולישן. וכן עשה אדם שנפל עליו תרדמה. 
ויישן – הרגיל את גופו בלי מחשבה ושיהא בעצימת עיניים עד שיישן. 
ויסגר בשר – דעצם אין גזעו מחליף כדאי' בנדה נ"ה וכך הטביע הקב"ה מי שאמר והיה העולם. 

Verse 22



Verse 23

זאת הפעם – כפי' הספורנו – נקבה זאת ולא אשר יהיה מכאן ולהבא.
עצם מעצמי ובשר מבשרי – שידע שאהבתו אותה בעוד לא בא אליה ועוד לא דבק בה כ"א בלי דעת ואמר דרק בזאת הפעם הוא כן באשר היא עצם מעצמיו. וכמו שהאדם אוהב את ידו. אבל לדורות לא יהיה כן אלא הדביקה הקרבם להיות אחד. 
לזאת יקרא אשה – ראה והתבונן עוד הבדל באשה זו מנשים שיהיה אח"כ. שראה בה שנבראת לשרתו באהבה בלתי מוגבלת לפי צרכי עצמה ורק לצרכיו. כמו שידו של אדם משמש לעין וראש האדם ואמר ע"ז כי רק זאת היא כן ונקראת אשה בעצם וראשונה. 
כי מאיש לקחה זאת – ודרך החלק להיות נכסף אל הכלל שבא ממנו. אבל אח"כ לא יהיה כן. ואע"ג שקוראים לכל דבק אשה. אינו שם העצם רק כנוי. ולהלן יבואר שהיא האשה עצמה נשתוה טבעה אחר שאכלה את עץ הדעת ונעשית כככל הנשים המבקשות אהבת האיש לטובת עצמן.

Verse 24

על כן יעזב איש וגו' ודבק באישתו – מכאן ולהבא אין עצה שתהיה לו לעזר כנגדו ככונת היצירה. אם לא בזה האופן שהוא יעזוב את אביו ואת אמו ודבק באשתו. ואז יהיו לבשר אחד שיאהבנה ג"כ כמו שם אדם אחד. וכדאי' בפ' הבע"י האוהב את אשתו כגופו כו' וגם אז אינה טפלה לגמרי כמו שהי' אשה ראשונה שהיתה נחשבת לחלק ממנו. אלא שיהיו בשר אחד. וכמו שהוא חושב לטובת עצמו ורוצה שהיא תשלים אחר רצונו לגמרי כן תחשוב גם היא שהיא מבקשת טובת עצמה והוא ישלים רצונה. מ"מ הועיל סיבת האשה הראשונה שנעשה לטבע קיום שהאשה נשארה לעזר. אע"ג שאינו בזה האופן שהיה ברגע ראשון אלא כמו שנעשה אח"כ. והוא מכלל בריאת העולם ביום הששי ורק מי שזוכה לכך משיג אהבת אשתו בבטול גמור כמו שהיתה חוה לפני החטא. ומש"ה נעשה בשני אופנים ענין דבקות אדם וחוה כדי שיהיו לדורות שני אופני אהבת אשה לאיש. וכמו שדברנו בשני אופני אדם לעבודת ה'. והכל נעשה ביום הראשון לבריאתו כמבואר לעיל ריש הפרשה. כך ננעשה טבע אהבת אשה וחייה עם האיש בשני אופנים באותו יום כדי שיהיה לדורות שני אופנים הנהגת אשה לאיש וכענין שאמר ב"ע שלהי מסכת קדושין אני נבראתי לשמש את קוני והמה נבראים לשמשני. וכערך שימושו יהי שימושה לאיש. או ע"פ המזל ככל הליכות חיי האדם שבא לזה ע"י השגתם פרטית לפי מעשיו ולזה במזל טוב או רע שכן יסד מלכו ש"ע.

Verse 25

ויהיו שניהם ערומים האדם ואשתו ולא יתבששו – כל המפרשים הבינו בפי' ולא יתבששו מלשון בושה. אע"ג שלא בא בכל המקרא שורש בושה בכפולים וא"כ ולא יבושו מיבעי (ועי' ראב"ע) ויונתן תרגם ולא הוי ידעון מה היא בהתתא. פירושומה היא ערוה ובית הבושת. אולי בא יונתן בזה לישב דקדוק המלה ועדיין הוא מוקשה. ונראה לפי הבנת המפרשים דמש"ה בא בבנין פיעל ללמדנו על טעמו של דבר שלא מטעם אחד לא הרגישו האדם ואשתו בושת. ומש"ה כתיב האדם ואשתו שהוא מיותר שהרי כתיב שניהם והכתוב מדבר אך בהם. אלא ללמדנו שלא מטעם אחד לא ידעו ושת אלא האדם מחמת שהיה דבוק בשכינה והיה עסקו באברי התשמיש כמו באברי המאכל וכדומה (וכמ"ש הספורנו) אמנם האשה בעוד לא השיגה דעת אנושי לא ידעה בושת ולא הרגישה חרפה בתאותה ודביקתה לאדם (א).

Chapter 3



Verse 1

והנחש היה ערום וגו' – פירש"י בשם מ"ר שנתקנא בהם במה שראה אותם מזדווגים יחד ונתאווה לה. והוא פלא. שהרי כל בריה אינו מתאוה אלא למינו כדאי' במס' ב"מ צ"א מיניה בתר מיניה גריר. והרי לא חסר להנחש נקבה שלו. ואי משום ששימשו לעין כל. הרי גם הנחש לא ידע בושת. אלא הענין שהרגיש דהדביקות האשה לאישה אינו כמו נקבה שלו אליו שאינו בא אלא בשעת התעוררת לזווג. וזה אינו אלא במקרה והכנה לדבר. משא"כ האשה תמיד דבקה אליו באשר היא עצם מעצמיו הי' הדביקות יותר עוד מאח ואחות שגם המה כבשר אחד. אבל מ"מ אינם אחד ממש כמו האשה הראשונה לאדם שהי' כמו אבר להראש ובזה התקנא. והנה הדבר מושכל שלא היה הנחש מדבר מעולם. דאם היה מדבר תחלה אלא שנתקלל שיאלם דומיה. על מה לא נזכר קללה זו. ותו דהדבור תלוי בדעת וכפרש"י על ויהי האדם לנפש חיה בדעה ודבור. וכת"א לרוח ממללא. הרי שהיה האדם מיוחד במעלה זו. אלא מזלו של נחש הוא שהתלבש קנאה ודבר באותו שעה מתוך גרונו של נחש. דכל מין מכל הנברא אפי' צומח יש לו מזל והוא מלאך הממונה ע"ז המין לשמרו ולגדלו שלא יהא נפסק מן העולם וכמ"ש רז"ל אין לך עשב מלמטה שאין לו מזל מלמעלה שמכהו ואומר לו גדל ומזלו של נחש כמוהו שהתקנא באדם על דבקותו בקונו ית'. וכמו שביארנו  בפ' הקודמת שהאדם היה דבוק כ"כ בה' כחלק השואף תמיד למקורו. משא"כ מלאך אינו אלא נפרד ואינו דבוק ושואף לאורו יתב' אלא בשעה המיוחדת לשירה וכדומה. והתקנא המלאך באדם ונחש הגשמי באשתו. והא שאינו מבואר כ"ז בכתוב כבר כ' הרמב"ן בפ' בחקותי והבאנו לעיל כי בדברים שאינם מושגים לכל אדם לא דברה תורה אלא ברמז.
אף כי אמר אלהים -  מכל עץ הגן אכל תאכל. מ"מ:
לא תאכלו מכל עץ הגן - והכונה כי באמת עדיין לא אכלו אדם וחוה מאומה. והיינו משום שאדם אע"ג שהיה באותה שעה במקום שנצרך להשתמש בחושיו לאכילה ולמשגל כפי צורך הבריאה אשר לשבת יצרה. מ"מ היו כמשה רבינו לאחר שירד מן ההר. שהיה ג"כ משתמש בחושיו באכילה כמו כל ישראל. וגם במשגל לולי שהזהירו הקב"ה ואתה פה עמד עמדי (דברים ה:כז) לא פירש עצמו מן האשה. אלא מ"מ היה קרוב מאד להיות דבוק בשכינה לא תאב לאכול כלל. וכן היה אדם ולא תאב עדיין לאכול. וכמו כן האשה היתה דבוקה באדם חיי רוחה. והיו שבעים מאהבה. ע"כ בא הנחש בפתוי. שהרי לא בחנם נברא העולם ומלואה ואין רצון ה' שלא תהיו נצרכים לתענוגי העולם וא"כ אין ראוי להיות שקוע באהבת ה' ובדבקות שהוא מהביל ומפריע כל תענוגי גשמי. והוא נגד רצון ה' שהרי אומר מכל עץ הגן אכל תאכל. וכזה הוא פתוי היצר בכל דור כידוע. מתחלה משיא את הדבק בתורה ע"י איזה מצוה או ד"א שהוא ישר באמת לשארי ב"א. ואחר שמושכו מבהמ"ד מוסיף והולך לפתות.

Verse 2

מפרי עץ הגן נאכל – באמת דביקות האשה לאדם לא הי' כ"א בשעה שעמדה עמו וכטבע החלק ששואף אל הכלל בשעה שרואה אותו. ובאותה שעה שדבר עמה הנחש. הלך האדם ממנה והרגישה תאוה לאכול ואמרה שתאכל. ומענין דביקות האדם בקונו לא הרגישה. ע"כ אמרה שודאי נאכל. ואמרה מפרי עץ הגן ולא כלשון ה' מכל עץ הגן. דמשמע אפי' הנאה מן העצמים כמ"ש לעיל. והיינו משום שאדם אמר לה שתאכל רק הפרי. באשר לא ידעה להזהר בהשחתת האילן. שלא הי' לה דעת אנוש.

Verse 3

ומפרי העץ אשר בתוך הגן – לא פירשה ומעץ הדעת טו"ר. מובן שהאדם לא פירש לה שהוא עץ הדעת טו"ר שחשש שמא תכסוף לאכלו. דרק האדם שהי' דבק בה' באהבה. לא התאוה לעשות טוב לעצמו אחרי כי רצון ה' הוא שלא יהי' יודע טו"ר. אבל האשה שלא ידעה מאהבת ה' הי' לאדם לחוש לגלות לה הסבה והטעם. ע"כ אמר סתם מפרי העץ אשר בתוך הגן. ולא תקשה א"כ נכלל בזה גם עץ החיים. דבאמת בזה מובן מה שת"א לעיל ה' ט' ואילן חיא במציעת גינתא ואילן דאכלין פירוהי חכימין בין טב לביש. ולא פי' על ועץ החיים דאכלין פירוהי. אלא משום דמוכח מכאן דעץ החיים אינו פירי כלל אלא עלים לתרופה. כחק התכלית שאין עונג לחיך האוכל כ"א הנאה ועונג על ה'. משא"כ כץ הדעת טו"ר התכלית מביא עונג גשמי. מש"ה כשאמר אדם ומפרי העץ. בזה הבינה שאינה מוזהרת אלא על העץ שבו פרי. ולי נראה שלא חשש אדם לכך אם לא תאכל גם מעה"ח. וכדאי הי' להרחיקה מאותו מקום. ומש"ה אמר גם ולא תגעו בו – וכבר ביארנו שזה נרמז בדבר ה' שאסר גם בהנאה. והוא הזהיר בפירוש ע"ז ואמר פן תמותון – שלא יכול לומר כי תמותון בודאי שהרי על הנגיעה לבד לא ימותו רק פן יבואו מזה לידי מאכל. ומכ"ש לפי דברינו שהזהירה על שני האילנות שמא תאכל גם מעץ הדעת ותמות. והיא לא ידעה הכונה במה שאמר לה בלשון ספק. ואמרה סתם שאדם אמר לה פן תמותון ומזה מצא הנחש מקום להכחיש. והנה אדם אמר לה ומפרי. משום שאין חשש מיתה אלא בם.

Verse 4

לא מות תמתון – האיך אפשר שהוא ספק אצל הבורא. ע"כ אינו אלא כמפחיד ומאיים בשביל שאינו רוצה. וכך פתוי יצה"ר בכל עת. שלא יגיע העונשים כ"כ.

Verse 5

ונפקחו עיניכם – לראות מה ראוי להיות בדרך העולם ומה שאינו ראוי. דדבקות באהבת ה' אע"ג שהוא מחכים בהפלגה מ"מ הוא מעביר עין מד"א. וכדאי' בעירובין נ"ד אמרו על ראב"פ שהי' יושב ועוסק בתורה בשוק התחתון וסדינו מושלך בשוק העליון. ומש"ה לא הבין האדם כי לא נאה לעמוד ערום לפני ה'. ומכ"ש האשה לא הי' לה דעת ועין כלל אלא אהבת אישה.
והייתם כאלהים ידעי טוב ורע – כמו מלאכים שמכונים בשם אלהים והמה נפרדים ועבודתם את הבורא ית' הוא מחמת שיודעים אשר שליחותם הוא קיומם בעולם. ואחר שעשו שליחותם המה בטלים. והייתם ג"כ יודעי טוב לעצמכם ורע לעצמכם.

Verse 6

כי טוב העץ למאכל – באשר היא לא הוזהרה מאדם אלא על הפרי הרשתה לעצמה ליקח מהעץ וטעמה בו טעם יפה. ומזה הבינה עד כמה טעם הפרי.
וכי תאוה הוא לעינים – פי' ברבה פי"ט מכאן שיפה הוא לעינים. הוסיף ביאור במלות אלו שאין בהם משמעות פשוט כי תאוה מושרש בלב ולא בעינים אלא הפי' בשביל עינים. כי תאוה הוא. בשביל שהוא יפה לעינים כמשמעו שהיו ראות עיניה בהירה יותר ממה שהי' נפתח העינים לראות מרחוק יותר. 
ונחמד העץ להשכיל – שהשיגה ממנו שכל וכדאי' ברבה מכאן שמוסיף חכמה והענין כמשמעו שניתוסף לה במאכל העץ דעת אנושי וכמ"ש בסמוך דחכמת אדם הנפלאה שהיה עד כה לא הי' שכל אנושי וטבעי אלא בשביל שהיה דבוק באלהיו השיג הכל ברוה"ק אבל לא היה לו חכמה אנושית. ממילא האשה שלא ידעה מדבקות ואהבת ה' כלל לא היה לה דעת אנושי. מש"ה לא ידעו בושת של הליכות ערום. וראתה כי בעץ הדעת ניתוסף לה שכל אנושי. 
ותקח מפריו ותאכל – לא יכלה להתחזק על החמדה להשיג שלשה דברים הללו ואכלה גם מהפרי.
ותתן גם לאשה עמה – דבעת אכילתה לא היה אישה עמה כמ"ש לעיל. דאם הי' עמה לא הי' מניח להכנס בזה כלל מצד דבקות בה'. אבל הוא לא היה אז ועשתה מה שעשתה ובבואו נתנה גם לאישה עמה (א).

Verse 7

ותפקחנה עיני שניהם – גם הוא השיג ראיה חושית חזקה. גם:
וידעו כי עירמים הם – נתוסף להם שכל וטבע אנושי בלא דביקות כי באמת מאותו רגע אבד דביקותו בה' ונעשה כאחד האדם משלנו אלא שהיה חכם גדול כטבע זה האילן שמוסיף שכל אנושי והבין כי לילך ערום אינו דרך כבוד. וגם ידעו בשכל אנושי איך לתפור עלה תאנים והכל בשכל ודעת אנושי. ומעתה היו שניהם במעלה אחת הוא ירד ממעלת חכמת רוה"ק ועמד על חכמת הטבע בדעת אנושי . והיא עלתה על דעת אנושי. אכן היא השכילה בשעה אחת לפני האיש. והיינו כטבע האשה לדורות שממהרת לעמוד על שלימות דעתה יותר מן האיש. מש"ה נעשית גדולה בת י"ב ואיש בן י"ג. אמנם האיש שאכל היין תמצית פרי הדעת. נתחכם בדעת אנושי יותר מן האשה שאכלה הענבים.

Verse 8

וישמעו את קול וגו' – הכלל שבמקום שאין ראוי להיות גלוי שכינה לפי ערך המקבל. אלא שהשעה גורמת שיהי' מ"מ גלוי שכינה. אז היא משמעת קול כמליצת חז"ל אסתירא בלגינא קיש קריא ומזה הטעם אמרו בסוטה ט' גבי שמשון שהיתה שכינה מקשקשת לפניו כזוג. והיינו משום שלא הי' מכון בפרישות מתאוה אשה כראוי להשגת רוה"ק אלא שמ"מ השיג רוה"ק. והנה עד כה הי' אדם דבוק לשכינה והאשה לא היתה רואה ויודעת כלל מה זה גלוי שכינה אלא כקוף אבל משעה שאכלו עץ הדעת. הבינו גם שניהם גדולת אותו דבר. 
מתהלך בגן לרוח היום – כפירש"י לצד השמש. פי' שהשמש מכונה יום כלשון הגמ' פסחים י"ב שית יומא בקרנתא קאי ופירש"י חמה וזהו פי' הכתוב בדה"י א' כ"ו י"ז לצפונה ליום ארבעה. היינו צפונה של זריחת השמש. ועי' מ"ש בס' במדבר כ"ח ג' בביאור המקרא שנים ליום עפ"י חז"ל שהוא לצד השמש. והי' הילוך השכינה בדיוק לרוח היום ללמדהו דעת כי לא כמו שהיה האדם עד כה שהי' הליכות עולם של אדם למעלה מממשלת השמש אלא כמשה וישראל במדבר. אבל עתה יהא תחת השמש. וכלשון המקרא בקהלת א' מה יתרון לאדם שיעמול תחת השמש. אלא שמ"מ השגחת הקב"ה על הטבע עצמה שיהא לפי מעשה ב"א כמ"ש לעיל במעשה הרקיע של יום השני. ומש"ה כתיב מתהלך ולא הולך אלא משום שמעשי ב"א מנהיגים השגחת ה' על היום שהוא ממשלת הטבע וזה מכונה בשם מתפעל כמו דכתיב בפ' בחקתי והתהלכתי בתוככם ומבואר שם. ובס' שמואל כתיב הנה המלך מתהלך לפניכם. ג"כ הפי' שדעת העם ממשיכים את המלך להלוך לפניכם. ג"כ הפי' שדעת העם ממשיכים את המלך להלוך לפניהם אל המקום שממשיכים.
ויתחבא האדם ואשתו – ויתחבאו מיבעי ותו מיותר תיבות מפני ה' אלהים. ובא ללמדנו שכל א' התחבא בפ"ע כדי להגין על ערמותם בעצי ועלי האילנות שלא יראה הערוה בשעה שהקב"ה יעמוד עמהם. ואם היו יושבים יחד א"א שיכסו העלים כ"כ שלא יתראה מבשרה אשר גם הוא ערוה לאדם ע"כ התרחקו זה מזה ולא נצרך אלא שלא יהיה ערום ממש בגלוי ערוה. וזה מפני ה' אלהים. שהבינו שיקבלו את פניו ולא משום פחד העונש נסו וברחו אלא מפני פחד ה' ומורא כבודו לעמוד לפניו בגלוי ערוה.

Verse 9

ויקרא -   כל ויקרא הוא לשון אהבה כדתני' בריש ת"כ. (וע' מ"ש בס' שמות ח' כ"א). ובפירוש איתא בויקרא רבה פ"א ויקרא אל משה והלא גם באדם כתיב ויקרא ה' אלהים אל האדם. מכאן מבואר שלא הענישו הקב"ה כמזיד ועובר בשאט נפש. שהרי ידע ה' שהיה ע"י דיבת האשה. ומזה הטעם לא ענשו מיתה באותו יום כמו שהתרה בו אלא דנו כמו שוגג. והא שאמר לו עד שובך אל האדמה לא אמר בתורת עונש שהרי בלא עונש אדם חוזר לעפר בטבע אם לא ע"י סגלת עץ החיים או מי שהוא למעלה מן הטבע כחנוך ואליהו. אבל טבע אדם לשוב לעפרו (וכמ"ש לעיל ב' ט') ולא היה העונש אלא ביום אכלך ממנו וגו' ואינו במשמע אלא אם אכל במזיד. כן הוא פשט הענין אם כי נודע שיש דעות אחרות בזה. אבל דעת רז"ל במשמעות ויקרא הוא כמ"ש.

Verse 10

ואירא כי עירם אנוכי – ביאר שלא ברח מפני הפחד שיענש אלא משום כי עירם הוא ואינו כבוד לשכינה והוא מורא המעלה.

Verse 11

המן העץ אשר צויתיך – ולא אמר המן עץ הדעת. כי באמת אין בעץ הדעת טבע להחטיאו  ח"ו ושיהא בו ענין טומאה כמו בכל מיני טרפות וערלה וכדומה. אלא שהקב"ה צוה על האדם שיהא באותו מעלה דבוק להקב"ה מה שא"א בהשיגו דעת אנושי אם לא ע"י יגיעה רבה כמו שהיו אנשי מעלה המעטים. וא"כ העול הוא שעבר על הצווי.

Verse 12

ואכל – הוא כמו ודוי כאומר הה חטאתי שאכלתי. וכמו שאמר שאול חטאתי כי עברתי וגו' כי יראתי את העם הרי עירב התנצלות והודוי ביחד. כך התנצל אדם שלא אכל בשאט נפש חלילה אבל מ"מ הרי חטאתי ואכל. וכן הפי' במאמר האשה הנחש השיאני ואוכל.

Verse 13



Verse 14

אל הנחש – לא עם הנחש דבר ה' אלא עם מזלו והוא כמו נחש עצמו. 
מכל הבהמה ומכל חית השדה – דבהמה שהיא בייתי וחיה שהיא פראי משתנים בפרנסתם מה שטוב לזה המין חסר מזה המין ומה שטוב לזה המין חסר מזה המין. הבהמה הבייתי מזונותיה על בעליה וכל שערב ומועיל לה בעלים מכינים בשבילה. משא"כ חיה עיקר תענוגיה היא טרף ובשר ומשיגה בדוחק ובמקרה. ובזמן שאין לה ניזונות בע"כ ממה שאין מתקבל אצלה. נגד זה חיה מהלכת וראשה זקוף לפי ערכה שאין עליה עול מה שאין כן בהמה ראשה כפוי ומשועבד לאדם. וארר הקדוש ברוך הוא את הנחש שיהא לו שני החסרונות יחד וגם החסרון עצמו יהי בגרעון יותר מבשניהם. ופי' על גחונך תלך – הוא החסרון שבבהמה אבל הרבה יותר מבבהמה. ועפר תאכל כל ימי חייך – הנחש יש לו ג"כ מאכל תאוה וכדאיתא בעבודת כוכבים כ"ט דעל יין מים וחלב מסר נפשא ואינו משיג זה התענוג ובע"כ מאכלו רק עפר. וגרע מחיה שבשעה שאינה משגת טרף אוכלת עשבים ועלים כמ"ש לעיל א' ל'. ונחש עפר לחמו המצוי. זהו פשוטו ש"ד. ובגמ' יומא ע"ה הוסיפו חז"ל לפרש הרבוי דכל ימי חייך שהוא מיותר ופירשו שאפי' בשעה שמשיג מעדניו טועם טעם עפר שמקלקל טעם הערב לו ביותר. וח"א שדעתו אינו מיושב עד שאוכל עפר ובזה גרע מחיה שאם יש לו טרף אינו מוכרח למאכל שאינו ערב לו. 

Verse 15

ואיבה אשית – תהי מיבעי.  אבל באשר שבאמת הנחש מצוי בין הנשים כדאיתא בב"ר פ' צ"ח וגם בשנתה אוהב למצוץ חלבה ואינו מזיקה. רק כשהיא מקיצה בורחת ממנו. וגם הוא בורח כאלו אויב אותה וזה מליצה אשית לאחר שאהבה ורגיל אצלה נעשה אויבה. 
הוא ישופך ראש – מתחלה ישתדל הוא לשוף אותך.
ואתה תשופנו עקב – לבסוף גם אתה תראה לשופו אבל בל"ז אין הנחש מזיק בלא לחש מלמעלה.

Verse 16

עצבונך – אין הפי' מלשון צער אלא מלשון יגיעה כמו בכל עצב יהיה מותר. דאע"ג דבגמ' ברכות פ"ד פירשו מלשון רוח נעאה ומצטער מ"מ ברבה בראשית פ' פ"ט פירשו חז"ל מלשון יגיעה וה"פ עצבונך יגיעתך שתהי יגע ועמל כמו דכתיב באדם בעצבון תאכלנה. אלא באשה העמל אינו משום פרנסה שהרי בעל מפרנסה אלא בטבעה לשמש לבעל או להיות עמל' להשיג תכשיטין וכדומה. 
בעצב תלדי בנים – נכלל בזה גם לידה גם הגידול יהי ברוב עמל והכי פירש הספורנו. 
ואל אישך תשוקתך -  לפי הפשט האשה משתוקקת תמיד שתהא נושאת חן בעיני אישה. וזהו דיוק לשון אל אישך. והכי פי' חז"ל בב"ר פ"כ. ד' תשוקות הן אין תשוקתה של אשה אלא לאישה אין תשוקתו של יצה"ר אלא לקין וחבריו. והפי' בזה שהוא משתוקק שהם ילכו אחריו. אין תשוקתו של גשמים אלא על הארץ פי' שתהא הארץ נהנה ומרוה מגשמים. ואין תשוקתו של הקב"ה אלא על ישראל שיהא המה הולכים אחריו כך בזה מובדל האיש מן האשה. האיש אינו חושש שיהא נושא חן בעיני אשתו והאשה כל מעיינה שיהא האיש נוח ממנה וא"כ היא טפלה אליו.
והוא ימשל בך – אע"ג שהיא משתעבדת בחנם מכל מקום הוא המושל. 

Verse 17

כי שמעת לקול אשתך וגו' – לא החל לומר כי אכלת מן העץ וגו' אלא בשביל שלא הענישו כמו שאמר כי ביום אכלך ממנו מוה תמות. ע"כ ביאר לו ה' שאם היה אוכל בשאט נפש ודאי היה ראוי להענש מיד. וכדרך הכתוב במיתת נו"א בקרבתם לפני ה' וימותו שקרבתם לפני ה' גרם להם שמתו מיד על חטאתם שהקריבו אש זרה. ויבואר שם. א"כ באדם נמי שהיה אז עומד וקרוב לפני ה' אם היה חוטא במזיד היה ראוי שימות מיד. לכן אמר לו ה' כי שמעת לקול אשתך ואין זה אלא שוגג. אין עונשך רק המוכרח לפני מעמדך כעת. 
ארורה האדמה בעבורך – כל בעבור משמעו לטובתו כדי שיהי' כן. וכמו בעבור תברכני נפשך. וה"נ משמעו לטובתך. דאחר דסר ממך אהבת ה'. הטוב טוב לפניך שיהא האדמה ארורה. ותבא לידי בעיצבון תאכלנה – ביגיעה ועבודה רבה. 
כל ימי חייך – דלא תחשוב שא"צ עבודת הארץ רק בפעם ראשונה. ע"ז אמר כל ימי חייך. וכ" הוא לטובת האדם שלא יסור מדרכי ה' וכמ"ש שיגיעת שניהם משכחת עון. וכמ"ש בפ' שלח עה"פ טובה הארץ מאד מאד ע"ש.

Verse 18

וקוץ וגו' – יהי' שעות שלא תועיל לך היגיעה ומ"מ לא תמות ברעב אלא: ואכלת וגו'.

Verse 19

בזעת אפיך וגו' – עד כה מדבר מיגיעה עד שנעשה חטים. ועתה מוסיף דגם משעת קצירה עד להם בא בזיעה כי בכלל המלאכות הוא אפיה וזה גורם להזיע הרבה.
כי עפר אתה – כבר ביארנו שאינו עונש. ואדרבה ביאר לו ה' שאינו מענישו במיתה משום שלא אכל במזיד. אלא המיתה הוא בטבע שהרי עפר אתה וגו'.

Verse 20

ויקרא האדם וגו' – עתה אמר שהרגיש בה שנשתנה טבעה להיות דבוק עך בו ועתה יש לה הרגש בטוב ורע לעצמה. ע"כ קרא אותה חוה. 
כי היא היתה אם כל חי – אם נפרש אם של כל אדם אין מדויק לשון חי וכי רק האדם נקרא חי. ותו מדוע קראה בזה השם רמר שאכלה מעץ הדעת . אלא פי' כל חי הוא כמ"ש הרא"ש (ברכות פ"ו סי' ח') בפי' ברכה בורא בורא נפשות כו' להחיות בהם נפש כל חי. שמשמעו שאין ז עיקר חיות האדם והכרחי אלא בא להתענג. וכיוצא בזה ביארנו לעיל ב' י' משמעות חי כ"פ שמחה ומלוי רצון. והנה עד שלא הי' להאשה דעת אנושי לא רצתה כ"א הכרחי לחיות כמו בהמה. עתה שהשיגה שכל אנושי היתה פי' נעשית אם כל חי ממציא כל תענוגי בני האדם. ומש"ה נקראת חוה ולא חיה שקרוב יותר לדברי הטעם אלא משום שע"פ רוב אותו התענוג נהפך לרועץ ומזיק לאדם. ומעין זה אמרו בב"ר שהוא מלשון חויא היינו נחש שנושך בעקב.

Verse 21

כתנות עור וילבשם ביאר הכתוב שלא נברא הכתנות באופן שילבשו המה בעצמם אל הקב"ה הלבישם. היינו שנעשו ע"ג בשרם. כדי שלא יבואו לידי גלוי ערוה בשעה שילבשו עצמן ולא יהיו יכולים להתכסות בתוך עלי האילנות כמו שהיה בה השעה כמ"ש לעיל. 

Verse 22

הן האדם וגו' – א"א לומר דכל הענין שנשלח האדם מג"ע הוא משום שלא יאכל מעץ החיים שהרי גם בל"ז החשש הי' ההכרח לעבוד את האדמה מחמת הקללה אלא כך הדבר. שחש הקב"ה שלא יתפוס בדרך הלוכו ממקום שישב באותה שעה בין עצי הגן עד פתח הג"ע. איזה פרי או עלה מעה"ח. ע"כ ראה עצה לזה כאשר יבואר. 
כאחד ממנו – אינו דבוק בי עוד באופן שלא יהא משגיח על עצמו כלל. אלא הוא כאחד ממנו. לדעת טוב ורע לעצמו.  
ועתה פן ישלח ידו – בדרך הלוכו.

Verse 23

וישלחהו וגו' לעבוד את האדמה – לא אמר לו מזה מאומה אלא אמר לו שילך לו מג"ע לעבוד את האדמה. ובזה נשלם תכלית הבריאה שימלא כבוד ה' את כל הארץ. בזה שיהא תלוי הכל במעשיו בשכר ועונש כמ"ש לעיל ב'.

Verse 24

ויגרש את האדם – כאשר התחיל לילך בא רוח ה' מן השמים וגרשו במהומה ודחיפה עד שלא יכול לשלוח ידו. וזהו בא מחמת אותו חשש.
את הכרבים – מן מלאכים כמ"ש הרמב"ם פ"ה בהל' יסה"ת.
ואת להט וגו' – הכרובים אוחזים להט.

Chapter 4



Verse 1

והאדם ידע וגו' – ראוי לדעת שבכ"מ דכתיב בלשון ידיע' גבי תשה"מ משמעו שהכירה וידע את מי שהוא משמש ובשביל שהיא היא האשה ולא אחרת. והיינו בתורת קידושין. וזהו דיוק הלשון ידע את חוה אשתו בשביל שהיא אשתו ולא בשביל שהיא קבה ממין אדם כמו שהשור בועל את הפרה בשביל שהיא מינו אלא ידע את זו הנקבה דוקא בשביל זה שהיא מיוחדת לו לבדו. וע"ע להלן במה דכתיב עוד הפעם וידע אדם עוד והכי כתיב בקין. וכן להלן ל"ח כ"ו ולא יסף עוד לדעתה יבואר בכ"מ והא דכתיב בשמואל א' באלקנה והנה בלשון וידע. הכונה באשר ידע שמביאה זו של חנה ביחוד יצא אדם גדול וקדוש התקדש ביותר בשעת תשמיש. ומש"ה כתיב וידע שידע איזה אשה מנשיו הוא בועל בזו השעה. הא מיהא בא הכתוב ללמדנו דגם בב"נ אין ראוי לבעול אלא בידיעה ובתורת אישות. 
את קין – אין לשון המקרא מדויק. והכי מיבעי ותקרא שמו קין כמו דכתיב בשת ובכ"מ. אלא משמע דבלא קריאת שם היה נודע וניכר שכן ראוי להקרא ע"פ מעשיו. וכמו שפירשנו לעיל גבי שמים וארץ ואדם בפ' א'. והיינו שבהיות אדם בעצמו עוסק בצרכי חייו לעבוד את האדמה ממילא הולד הראשון יהיה לו לעזר וכמו קנין נפש שעוזר לבעליו בהליכות עולמו בחיים. מש"ה שמו קין. אכן היא אמרה עוד שבח לה'.
קניתי איש את ה' – לא על עצם ההולדה אמרה שהרי הוא טבע הבריאה שיהא מין מוליד את מינו בדומה לו בצורה ובמעשיו. ואם באה להודות על טבע הבריאה הי' לה לומר את אלהים אלא באשר ראתה כי זה הולד יהא מוכשר ביחוד לעבודת האדמה כאשר יבואר. וזה היה טובה מיוחדת לאדם וחוה. וא"כ היה בזה השגחה פרטית על יציר כפיו מש"ה אמרה קניתי איש את ה' המהוה העולם ומשגיח בפרטות על גדולי ערך. ועדיין לשון את ה' אינו מדויק. וראיתי במדרש תדשא הביאור באשר נוצר הולד משלשה האב והאם והקב"ה כדאי' בנדה פ"ג. 

Verse 2

את אחיו את הבל – את אחיו מיותר והכי מיבעי ותלד עוד את הבל וגם לשון את הבל אינו מדויק. דמשמעו בלי קריאת שם כך שמו כמ"ש לעיל. והענין כי אחר שקין היה מוכשר ביותר לעבודת האדמה. היה מספיק עבודתו גם בשביל אחיו. ומודיע הכתוב כי משני הילדים הראשונים בא ענין האחוה במין האדם שיהא אחד עובד בשבל אחיו והכיר קין בדעתו כי ראוי ומחויב האדם לזון את אחיו שאין לו ממה לחיות. ומודיע עוד הכתוב כי גם הילד השני לא היה יושב בטל. אלא היה מבקש מותרות על חיים הכרחים. מה שאין שום בריה עושה כן אלא מין אדם וטבע זה באמר מרבה הבל שהרי אין קן וגבול לזה התשוקה וכמאמר המלך החכם ברוה"ק הבל הבלים וגו' מש"ה הי' שמו של זה הילד המשוקע בזה הרצון הבל.
ויהי הבל רעה צאן וקין היה עבד אדמה – אלא בא הכתוב להודיע עבודת שני האחים ראוי לכתוב ויהי קין עובד אדמה והבל רעה צאן. אלא לא נצרך להודיע עסק קין שהרי ע"כ נקרא קין שהי' קנוי לאדם שהוטל עליו לעבוד את האדמה לחייו ההכרחים לשבוע לחם אלא הוצרך להודיע מעשה הבל. דעניני מותרות על חייים הכרחים יש מגידולי הארץ ויש ממיני מתכות וכדומה מש"ה הודיע הכתוב ויהי הבל רעה צאן. ומזה היה מוציא צמר וחלב על מיני תענוגי בני האדם. וקין אע"ג שראה את הבל ממציא כמה תענוגי בני האדם מ"מ הי' עובד אדמה. לא שת לבו לבקש גם הוא ענינים להרחיב חייו אלא שמר עבודתו ההכרחית ולא יותר ומודיע הכתוב כ"ז כי נחלקו קין והבל בדעות באיזה דרך ישכון אור רצון ה' אם בחיים הכרחים ולא יותר או לראות בחיים מרווחים באשר הוא אדם בדעת אנושי ולא בדעת בהמית שאינו מבקש אלא הנדרש לחייו כל מין לפני טבעו. ולמדנו מזה המקרא ענין קין שלא הי' חסר דעת אנושי אשר לא ידע איך להתענג אלא ראה וידע ומכ"מ החזיק בדעתו ומנהגו כסבור שכך רצון הבורא ית'. ובסמוך יבואר כמ"כ ענין הבל שהיה ג"כ לש"ש.

Verse 3

מנחה לה' – ידוע היה להם רצונו וכבודו ית' להתפלל על שפע ברכה במעשי ידי האדם אע"ג שכך הטבע נותן וכמ"ש לעיל ה' ה'. ע"כ הביא מנחה והתפלל אז כמו שיבואר במקרא ה' שאז התפלה מוכשרת מצד האדם שמתדבק בה' ומצד הקב"ה שהוא מתרצה לקבל תפלת האדם.

Verse 4

והבל הביא גם הוא – לשון גם הוא משמעו אפילו הוא ויש להבין הרבותא בזה. והענין הוא שהודיע הכתוב שלא התנהג הבל במותרות משום מחשבת עון ופתוי יצה"ר דלפ"ז לא היה ראוי לו להביא מנחה ולבקש ע"ז מהקב"ה שיצליחו. שאין אדם מבקש מה' דברים של שטות ומחשבות עון וכדאיתא בירושל' ומדרש תהלים כ'. בר"ג שהלך אצל חלפא בן קרויא וא"ל התפלל עלי ואמר יתן לך כלבבך. ר"ה בשם רי"צ אמר לא אמר לו כך אלא א"ל ימלא ה' כל משאלותיך. זו תפלה שאין מתפללין על כל אדם לפי שפעמים יש בלבו של אדם לגנוב או לעבור עבירה ויאמר לו יתן לך כלבבך. פי' ברכה זו של יתן לך כלבבך אין מתפללין על כל אדם משום שמא בלבבו לגנוב אלא כך אמר לו ימלא ה' משאלותיך. וזה ברור שלא ישאל אדם מהקב"ה שיעזרו לכך (א) והודיע כאן הכתוב כי הבל הבין בדעתו שכך רצון ה' שיהא האדם חי בזה האופן.
וישע ה' אל הבל – היינו שקבל תפלתו והצליח עסקו ותפלת האדם הוא נפשו של אדם כמו דכתיב בש"א ואשפוך את נפשי לפני ה'.
ואל מנחתו – קבלה ברצון בהורדת אש כדאי' בב"ר מכ"ז הראה הקב"ה לדעת שרצונו וכבודו ית' להרבות ישוב העולם ולבקש חשבונות רבים. וכמאמר קהלת גם אם העולם נתן בלבם וג' ופי' ברבה את תאוה העולם נתן בלבם שיהא האדם מבקש לבנות בית וכדומה (ויבואר עוד דבר ה' ע"ז).

Verse 5

ואל קין – היינו אל תפלתו.
ואל מנחתו – כמשמעו.
לא שעה – לא קיבל התפלה והמנחה.
ויחר לקין מאד ויפלו פניו – אינו כפל לשון. שהרי בפי' אמר לו ה' למה חרה לך ולמה נפלו פניך. ולא אמר למה חרה לך ונפלו פניך. ובאמת שני ענינים הם חרון הוא צער גדול עד שמשיג קדחת בגוף מרתיחת הדס. כמו שאמר יונה הנביא היטיב חרה לי עד מות. פי' הצער גדול כ"כ כד קרוב למות. והשגת הצער על מה שלא נעשה רצונו או איזה דבר שלא כחפצו. הוא בא מגבהות הלב. שחושב שאינו ראוי שיגיע לו כן לפי חשיבותו בעיני עצמו. אבל נפילת הפנים הוא להיפך מחשב בדעתו שהוא באמת שפל ונבזה ואין לו להרים ראש להבא. והנה קין הי' מחולק בדעות עם הבל כמ"ש. עתה ראה והתבונן שלא כוון לדעת עליון. וחרה לו על העבר על מה תעה מדעה הישרה. ונפלו פניו על להבא. ראה א"ע שפל נגד הבל שהרי הוא עובד אותו בחנם. כי עד כה חשב שהוא יקבל שכרו בעמלו. אבל עתה ראה שאחיו מפיק רצון מה'. א"כ על מה הוא עמל לו.

Verse 6

למה חרה לך – על מה אתה מצטער כ"כ על טעותך והתעותך מני דרך. אין זה טעות כ"כ כאשר יבואר.
ולמה נפלו פניך – שלא כמו שאתה חושב שאתה משועבד להבל והוא יהנה בעולמו יותר ממך. וא"ל הקב"ה במליצה כדי שיהא נכלל שני משמעות להתיישב בדעתו על שני הדברים.

Verse 7

הלוא אם תיטיב שאת – על הענין הראשון יתבאר שהראה לו דבאמת תלוי לפי ערך האדם והליכותיו בעולם. וא"ל הלא אם תיטיב. אם היה דרכך לעשות טובה לנפשך במה שאתה מסתפק בצמצום החיות. 
שאת – באמת הוא דבר גדול ויתרון רב שלא להטריד את הדעת בהבלים אשר לא ישבע עינו מהם. ויותר טוב שיהא השעה פנויה לעשות טובה. אבל:
ואם לא תיטיב – שלא תראה להשקיע את הדעת לטוב הרי להיפך. 
לפתח – ביציאתך מן העמל ועבודה.
חטאת רבץ – תבא עוד לידי חטא שהרי הבטלה מביאה לידי זמה וכל דבר און. וטוב יותר דרכו של הבל להטריד דעתו ביתרון החיים ובקשת מותרות ויהי כל ימיו שקוע בעבודה. ואמר ה' בלשון רובץ דמשמעו שעודנו אינו מרקד כ"כ מתחלה אך אח"כ בא לזה. (וע' ס' במדבר כ"ב ל"ב).
ואליך תשוקתו – כפי' חז"ל דקאי על החטאת שהוא יצה"ר שתשוקתו שתלך אחריו ולהחליק בעיניו.
ואתה תמשל בו – הודיע לו שמ"מ הבחירה ביד האדם להתגבר על יצרו אפי' בשעה שהולך בטל והרשות נתונה אלא שעומר בנסיון. וטוב לפני האלהים לחפש דרכים להמלט מפתוי יצה"ר. וכדאיתא בעבודת כוכבים י"ח ניזל אפיתחא דעבודת כוכבים דנכיס יצרי' ולא אפתחא דזנות דלא נכיס יצרי'. נמצא הראה הקב"ה לדעתו כי באמת דעו של קין ישר ונוכח. אלא שמ"מ נתן האלהים ענין רב אל האדם כדי לענות בו. ולא יבוא לידי חטא ועון. וע"ע להלן מקרא כ"ב וכ"ה מבואר שאם אפשר לעמוד באופן שלא ילך בטל. היינו שיהא שקוע בדביקות ואהבת ה' לעת הבטלה ודאי הוא יותר טוב שיסתפק בצמצום החיות וזה כל האדם ותכליתו. והנה בזה המליצה עצמה נכלל תשובה על למה נפלו פניך. אתה חושב שבאמת הבל גדול ממך לא כן ולהיפך.
אם תיטיב – בעת המנוחה מעבודת האדמה.
שאת – אתה גדול ממנו שהוא רץ תמיד להבלים הרבה ואתה תשקיע דעתך אז בעניני עונג הנפש. 
ואם לא תיטיב – שלא תגיע לאותה מעלה.
לפתח חטאת רבץ – ותהי איש און ומלא רע וזמה וכדומה. והוא ישר דרכו לפי ערכו . ואינו תמהון על מה אתה גרוע ממנו. 
ואליך תשוקתו – של הבל הוא עמל למצוא חן בעיניך כדי שתרצה לתת לו לחם. ואתה אינך כן שאין אתה חושש למצוא חן בעיניו אחר שאינך חסר כלל.
ואתה תמשל בו – שלא ליתן לו לחם עד שיעזרך בעבודת השדה. 

Verse 8

ויאמר קין אל הבל אחיו – סיפר לו דבר ה' כי הוא יכול למשול בו ולא לתת לו לחם כ"א כאשר ישמשהו בעבודת האדמה. והכל צריכין למרי חטיא. וגם מלך לשדה נעבד. וא"א לחיות בלא לחם. 
ויהי בהיותם בשדה – שדה אינו מקום אילנות (כדאיתא בערכין י"ד ב' והיה השדה אמר רחמנא ולא אילנות) ואין דרכו של הבל להיות בשדה רק ביער טוב ומרעה צאן. אבל על פי ממשלת קין עליו הכריחו להיות עמו בשדה.
ויקם קין אל הבל אחיו – לא כתיב על הבל אחיו אלא אל הבל, ופירושו שעמד אצלו ללמדו עבודת השדה מה שלא הורגל. וע"י גערה ושוט מכה כדרך אדון המושל על עבדו הגיע לידי כך.
ויהרגהו – שהכהו עד מות.

Verse 9

אי הבל אחיך – אלו לא היה אחיך היה מקום להתנצל על מה שהרגו. באשר הקב"ה עשאו למשול עליו בשביל לחמו והרי הוא כמו קנין כספו. ואע"ג שבד"ת אפי' עבד אם מת תחת ידו חייב מיתה מ"מ הרי לא ניתנה תורה עוד ומצד הסברא אין נ"מ בין מת ת"י או אם יום או יומים יעמוד ובשניהם שוה דפטור משום דקנין כספו הוא. אבל אחר שאחיך הוא. א"א שיהיה לו דין כעבד קנין כספו אלא ממשלה מוגבלת ולא שיהא בידו להרגהו. 
לא ידעתי השמר אחי אנכי – לא השיב השומר הבל אנכי אלא השומר אחי פי' שלא ידעתי כי השומר אחי אנכי שהנני מחויב בממשלתי עליו לשמרו ג"כ כאח שלא יוזק ולא יהרג. ואני הייתי סבור שאני כמושל והוא כעבד ואין לי עוד לשמור אחוה.

Verse 10

צעקים אלי – קובלים עלי על שאמרתי ואתה תמשל בו או הוא כנין כי אם צעק יצעק אלי ושמעתי וג' דמבואר דאע"ג שאין גוף העון נותן להעניש כ"כ מ"מ הצעקה מביא' שאשמע ולענוש כך הודיע ה' בדבריו אלה. כי אין גוף עבירה דש"ד הביא לידו קללה ועונש אלא מה שהדמים צועקים אליו וגו' והיינו משום דבאמת היה קין כדין הורג בשוגג. ובטעות הבנה במאמר ה' ולא היה מגיע לו אלא ענוש נע ונד והיינו גלות אבל הצעקה גורם לקלל ולנקום נקם.

Verse 11

מן האדמה – בעסקיו ועבודתו באדמה ביחוד אררו. ופי' הטעם משום.
אשר פצתה וגו' – ודרך האדמה ליהנות מזה שדם משמין ומזבל אותה. וא"כ היה קין בזה כמחניף את האדמה ע"כ יפול בידה כמו שאמרו חז"ל כל החונף לחבירו לסוף נופל בידו. ובמד"א תניא ר"א הקפר אומר המחניף לחבירו שלא לש"ש לסוף נפטר ממנו בבזיון. ומביא ראיה מבלעם ובלק. וה"נ בשביל שקין השמין את האדמה בדמי הבל ע"כ הוא מקולל ממנה.

Verse 12

כי תעבד את האדמה – ידוע דאדמה בלי עבודה אינה מוציאה גידולים כי אם מעט וקין היה עובד אדמה ביתרון הכשר דעת והיתה מוציאה גידולים לפי העבודה. על כן היה הקללה שבעבודתו.
לא תסף תת כחה לך – משלא היה עובדה כלל. וי"ל עוד שנתקלל בזה הפרט משום שחטא במה שמשל על הבל בעבודת האדמה כמ"ש ומש"ה נתקלל שלא תועיל גם עבודתו של קין. 
נע ונד תהיה בארץ – הקללה הראשונה היה על שמשל באחיו ממשלה בלתי מוגבלת אמנם על שהרג נפש בשגגה א"ל נע וגו' כדין הורג נפש בשגגה.

Verse 13

גדול עוני מנשוא – הי' ראוי לומר גדול עונשי מנשוא. וגם מה שאמר קין ומפניך אסתר. אינו מובן היכן א"ל ה' כך. אלא הענין דקין לא סירב על עונש ה' אלא בשביל שהבין שע"י העון של רציחה נכלל עוד עונש שלא פירש ה' כאשר יבואר. ע"כ אמר כקובל על עצמו דאחר שנתקלל בשני דברים מפי ה' א"כ גדול עוני מנשוא.

Verse 14

הן גרשת וגו' – דמה שהאדם אינו עלול להיות נהרג מכל חיה המזקת ולא מאדם המזיק כמו שהבהמה עלולה לכך. וכדאיתא בפ' החובל אדם באדם לא שכיחא. הוא משלשה טעמים. א' דאדם אית לי' מזלא וכדאיתא ריש עס' ב"ק. והא צלם אלהים כמ"ש לעיל א' כ"ו ובס' במדבר י"ד ט'. ב' שהוא יודע להזהר ביותר מלילך במקום מזיקין ונשמר בביתו וכדומה. ג' שאדם יש לו מצילין ומריעות ב"א באשר מועילין זל"ז יותר מבהמה. והנה ההורג נפש אפ' בשגגה אובד צלמו ומזה הטעם אי' בברכות פ' אין עומדין דכהן ההורג אפילו בשגגה אינו נושא את כפיו שנא' ובפרישכם כפיכם אעלים עיני מכם ידיכם דמים מלאו. וזה ידע קין היטב. ומעתה כאשר א"ל ה' שתי קללות אמר לפניו ית' הן גרשת אותי היום מעל פני האדמה שלא יהא עבודתי את האדמה מצלחת כלל. ועבודה אחרת לא היה יודע. א"כ לא היה מועל לחברת בני האדם והישוב שירחמו עליו בשביל זה.
ומפניך אסתר – השגחתך לכל נושא צלם אלהים נסתרה ממני.
והייתי נע ונד בארץ – ולא אוכל להסתר באהלים רק הולך בדרך אפילו בשעה שהמזיקין מצוין. וא"כ:
והי' כל מוצאי – אם חיות רעות או בני אדם מזיקין.
יהרגני – וזהו גדול עוני מנשוא. דאלו הייתי מקולל בשביל חטא אחר לא היה קשה לסבול העונש. שעדיין הי' צלם אלהים עלי והייתי נשמר מזה הטעם אבל עתה בעוני זה ובצירוף הקללה גדול העונש.

Verse 15

לכן כל הרג קין שבעתים יקם – בזה הצילו מאדם המזיק שהי' קין מזהיר בדבר ה' לכל אדם הנוגע בו לרעה שכך א"ל ה' ועדיין לא היה מועיל זה הדבור לחיה הטורפת. ע"כ וישם ה' לקין אות – וידוע דחיות ועופות מבינים כמה דברים נסתרים יותר מאדם מש"ה היה להם האות. 

Verse 16

ויצא קין – ככלות דבר ה' תומ"י החל לנוע ויצא ממקום שעמד עד שבא לארץ נוד.
מלפני ה' – שוב לא השגיח עליו כי נסתר ונעלם מעיני ה' כ"י ע"פ הסר צלם אלהים. או משמעותו שיצא מתחלה לאחוריו כנפטר מן השכינה. וכי"ב להלן מ"ז י'. והרי למדנו מן הספור כמה עיקרים בהליכות העולם.

Verse 17

וידע קין את אשתו – כבר ביארנו משמעות וידע על הביאה הוא שלא בעל בלי קידושין ואישות אלא היה יודע את מי הוא בועל היינו אשתו המיוחדת לו ובא המקרא ללמדנו שאע"ג שיצא קין מלפני ה' וננעל הדלת לפניו מ"מ שמר דרך ארץ ודיני ב"נ בשארי דברים וכדתנן באבות ואל תהי רשע בפני עצמך ופי' שלא תחשוב שאחרי שהרביתי לפשוע שוב אהא הפקר ובמס' שבת ל"א ב' אל תרשע הרבה וגו' מי שאכל שום וריחו נודף כו'.
ותהר ותלד את חנוך – ולא נזכר טעם זה השם כי מובן שהולד מעצמו נקרא כן שהיה הראשון מחונך מאביו ולמדו מוסר ומש"ה ויהי בונה עיר – שהבין קין רצון ה' שטוב להיות מרבה בצרכיו ולא לחיות כחיה ובהמה על ידי עבודת האדמה לבדו אלא לבקש חיי אנושי ביחוד וכדעת הבל ע"כ בנה לו עיר. 
כשם בנו חנוך – באשר הוא בעצמו היה מקולל ונסתר מהשגחת ה' על כן לא רצה לקרות את העיר על שמו כ"א על שם בנו כדי שיהא חל בה השגחת ה' לטובה.

Verse 18

ויולד לחנוך את עירד – כאן אין צריך לפרש טעמי השמות אחר שיחסם על שם אביהם כדרך המקרא לייחס המשפחות אחר האב. משא"כ במקום שמיחס שם הבן אחר האם הוא נקרא בשם זה בשביל הטעם שאמרה האם. 

Verse 19

ויקח לו – ויקח למך מיבעי אלא משום דבדורות הללו היו הכל מרבין לקחת נשים ולהוליד בנים והי' זה עיקר רצון הקב"ה להרבות ישוב העולם ובאותו עת שלא הי' הישוב מרובה כ"כ הי' רבוי בנים למצוה אבל זה אינו אלא לפו"ר משא"כ להיות לעזר כתעודת אשה לאיש זה הפרט די בכל זמן באחת אבל למך לקח לו היינו להיות לעזרו בהליכות העולם ע"כ היו חשובות ומצוינות עד שנקראו בשם. אמנם קרוב לומר דשמות אלו נתחנו ע"ש פעולתן. דכבר ביארנו בפסוק אעשה לו עזר כנגדו ששני אופני עזר הם. חדא מתחלה עזר להלוך אחרי רצון ורוח האיש אע"ג שימצא אח"כ מזה איזה שגיאה ויצא מזה שהיא כנגדו. ושנית להיפך שהיא מנגדתו ואינה מניחתו להלוך אחר רצונו ולבסוף מרגיש בזה עזר רב ולמך השתמש שני אופנים אלו בשתי נשים.
שם האחת עדה – שהיא הסירתו מן הדרך אם עמד בדרך כסילות וכדומה. 
ושם השנית צלה – יושבת תמיד בצלו ולענגו. וכענין שתי נשים אלו פירשו חז"ל (במדרש שמואל ב' ובילקוט עה"פ מאהבת נשים) בשתי נשי דוד המלך אביגיל ומיכל אביגיל בעוה"ב ומיכל בעוה"ז היינו שהיתה אביגיל מנעתו מן החטא וע"כ קרא הכתוב את עדה האחת לומר שהיא המיוחדת לעזר וכמו שביארנו לעיל זכה עזר כו' ע"ש (ובדיוק לו – עד להלן ו' ב' וכ"ה כ' וכ"ט כ"ח. בס' שמות ו' כ"ה ע"ש. ויש עוד כונות אחרות בזה הדיוק כמו להלן ט"ז ג' ובס' שמות שם כ' כ"ג והכל לפי הענין).

Verse 20

ולתלד עדה את יבל – כבר ביארנו דהיכן דכתיב הלידה והשם ע"ש האם מובן דהשם הוא בכונה דלכך קראה האם בזה השם או נקרא מעצמו ע"ש ענינו והיינו שמפרש הכתוב הוא היה אבי יושב אהל ומקנה. והשם יבל הוא מפעולת הובלה ממקום למקום. וכמו שהאיל נקרא יובל מזה הטעם.

Verse 21

ושם אחיו – בעסק אחד וע"כ כתיב אחיו. 
יובל – ג"כ מלשון הובלה כי הוא הרגיש דהמקנה נמשך אחר השיר ע"כ המציא לעסק המקנה כלי שיר עד שהי' אבי כל תפש כנור ועוגב – שני מיני כלי שיר אלו פעולתן מתחלפות. כנור יותר מסוגל למנוחה ושינה. ועגב להיפך מרעים את הרעיון. ושתי פעולות אלו נדרש להמקנה כל אחד במועדו.

Verse 22

וצלה גם היא – אע"ג שהיתה מיוחדת לתענוג ודרך לעשות איזה פעולה למנוע הלידה כדי שיתענג בה אבל למך עצמו לא היה הולך אחרי שרירות לבו להתענג באשה מבלי תלד כ"כ.
תובל קין -  מנהיג עסק קין שהיא עבודת האדמה. והיינו לוטש כל חרש נחשת וברזל – ובזה עשה כלי חרישה וקצירה וכל הצורך לעבודה זו. 
ואחות תובל קין נעמה – כאשר הוא הואיל לילך אחרי צרכי חיות הכרחים לאדם כמו שיטת קין ככה אחותו היתה נעמה. ידוע המדרש נעימה במעשיה עד שזכתה להיות אשתו של נח וזהו נעימות האשה שלא תבקש מותרות הרבה ומכ"ש אם היא אשת אדם שהוא עובד אלהים אשר יתר שאת לו אם אינו מבקש מותרות כמ"ש לעיל עה"פ הלוא אם תיטיב שאת. ואז אשריו אם אשתו ג"כ אע"ג שאינה יכולה להטריד מוחה בעבודה ודביקות מ"מ אינה מבקשת מותרות ואינה מטרדת דעת בעלה יותר משהוא רוצה מדעת עצמו. ונמצא מחלק טוב שבקין הושתת העולם מצד האשה. וזכה להתחבר בקיום העולם עם זרע שת אשר הוא וזרעו תכלית הבריאה כאשר יבואר.

Verse 23

עדה וצלה – אפילו אלו לא הייתם נשי. 
שמען קולי – ראוי לכך שאתן בנות דעת ומבינות דבר לשמוע קולי מה שאני צועק ומשיח דאגתי.
נשי למך – אחר שאתם נשי.
האזנה אמרתי – ראוי לכן להאזין להטות אזן קשבת לאמרתי. וסיפר להן דאגתו.
כי איש הרגתי לפצעי וילד לחברתי – מעשה שהי' כך הי' שהשתמש בכלי נחשת וברזל והרג בשוגג איש וילד מה שהוא בעצמו מצטער הרבה עליהם וביקש מהם שיסיחו דאגתו בתנחומין כדרך נשים. אמנם שלא יאמרו אחר שהוא רוצח אפילו בשוגג. אין לרחם עליו ע"כ סיים דבריו שמקוה שאינו בר עונשין.

Verse 24

כי שבעתים יקם קין – כי אע"ג שגם קין היה בשוגג כמ"ש לעיל מ"מ הרי הי' קרוב למזיד דבאמת הכהו בשנאה. וגם לא הי' אלא שגגת הוראה והבנה בדבר ה'. משא"כ למך לא הרג בשנאה רק לא ידע דברזל ממית. ע"כ העונש קל יותר עד שההורגו יוקם שבעים ושבעה לכן מהראוי להן לנחמהו על צערו כדין אשה לבעלה ואדם לחבירו. 

Verse 25

וידע אדם עוד את אשתו – כבר ביארנו לעיל ג' א' – דבכ"מ דכתיב וידע משמעו שידע בשעת מעשה את מי הוא בועל. וכי דוקא האשה זאת הוא בועל ולא אחרת וכאן בא הכתוב כ"כ ללמד שהיתה כאן ידיעה. ולפי דעת חז"ל באגדה שפירש אדם מאשתו ק"ל שנה. י"ל לפי מ"ש הרמב"ם בהל' מלכים דב"נ מתגרשת בפרישה זו מזה. וא"כ היתה אשתו פנויה ועתה כאשר שב אדם לבוא עליה ידעה לשם אישות. אמנם לפי הפשט לא פירש אדם ממנה והליד בנים ובנות. אלא לא היו ראוין להזכר בשם עד שהגיע ללידת שת שהיה בצלם ובדמות. וכמו שביארנו לעיל. דהא דכתיב באלקנה וחנה וידע. משום שידע אלקנה שיוליד בביאה זו אדם גדול וקדוש ע"כ שייך לשון וידע שהתקדש אז ביותר וידע שהיא האשה הראויה לכך. כך יש לפרש כאן שאדם ידע אז שיוליד אדם גדול שממנו הושתת העולם כאשר יבואר ע"כ ידע את אשתו זאת כי אך היא ראויה לזה הולד. 
כי שת לי אלהים זרע אחר תחת הבל כי הרגו קין – כ"ז מיותר וכי אם לא מת הבל לא ילדה ומאי נ"מ במה שהרגו קין או מת מאליו. אלא ה"פ באשר היה שת בזה הפרט כמו הבל שלא היה עובד אדמה. והתפרנס מעבודת אחרים ע"כ אמרה כי הוא זרע אחר. ואינו דומה לו כלל. כי הבל שקע דעתו וזמנו בהבלים ע"כ אע"ג שלפי ערכו היה כך רצון ה' מ"מ לא זכה שיהא קין עובד ומשמש את הבל ומש"ה המשילו הקב"ה על הבל ויצא מה שיצא עד שהרגו. אבל לא כן שת. שהוא היה משקיט דעתו באלהות. וא"כ מצד הדין פטור מהליכות החיים כי כל העולם לא נברא אלא לצוות לזה וכמאמר ב"ז שלהי מס' ברכות. וגם אין לו פחת מאדם רע כדאיתא במס' ע"ז פ"ב בדרב יהודא שלא פגע בו אדם רע. ע"כ שמו שת. ואין הפי' מלשון שת דא"כ אין שום משמעות בלשון שיחה והלא הכל נפעלים. אלא שת הוא לשון יסוד ועיקר. וכלשון הגמ' בסנהדרין כ"ו ב' דברים של תהו שהעולם משותת עליהם. (א) ולכך נקרא האדם המעלה שהוא התכלית שת. שהוא יסוד הבריאה. ואמר בלה"ק כי שת לי שנאה לומר בלשון נופל על לשון. אע"ג שוהא מכוונה אחרת וכיב"ז בס' שמות ב' י' ע"ש. או נראה דפי' כי שת לי ג"כ מלשון יסוד כמו והשתות יהרסון ופי' כי שותת ה' לי זרע אחר.

Verse 26

ולשת גם הוא – כבר ביארנו דלשון גם הוא משמעו אפילו הוא עי' לעיל מקרא ד'. והרבותא בזה דאע"ג שהיה שת שקוע באלהות והי' מופרש ומובדל מכל עניני העוה"ז בכ"ז לא חדל מלעסוק בבנינו של עולם ולהעמיד תולדות לקיום המין וזה הוא הוראת מלת גם. וכמו שביארנו ריש פרשת וירא ועיין להלן ה' כ"ב. 
אז הוחל לקרא בשם ה' – דקדוק לשון הוחל ודאי כמ"ש הראב"ע שהוא מהוראת התחלה אבל מ"מ אינו כפירושו להיפך מקבלת חז"ל. אלא ה"פ הגיע אז שעה שנצרך לקרוא בשם ה'. שכל דורו תעו בע"ז ושכחו סיבת כל הסיבות ית' ע"כ הוצרכו להשרידים שבדור לקרוא בשם ה' כמו שעשה א"א בדורו (וכ"כ הספורנו) וכ' הרמב"ם ע"פ גמ' שבת שגם אנוש בעצמו טעה בזה ועי' מ"ש בס' במדבר כ"ד י"ז. נמצא סיפור כל הפרשה. שאדם הראשון הוליד ג' בנים משונים בהליכות חייהם. קין הי' אדם פשוט ואינו מבקש מותרות. הבל היה אדם המעלה ואפרתי לפי ערך דעת אנושי ושניהם לא הגיעו לתכלית הבריאה. שת היה אדם המעלה האמיתי תכלית הבריאה והקדים המ'ום ית' לידת קין והבל לשת. ללמד שד"א קדמה לתורה. דא"א להיות מופרש לעבודת ה' אם לא שיש הכנות מכבר לצרכי הגוף. וע' להלן ט' שכמו כן היו ג' בני נח מחולקים במהותם.

Chapter 5



Verse 1

זה ספר תולדת אדם – הליכות ימי חיי אדם נקרא תולדות בכ"מ. אמנם זה המקום משונה דכתיב זה ספר. ומשמעו שמספר הכתוב איך שנעשה עמו בעת שנולד ובאותו יום שהשנוי שנעשה בו משעה שנולד עד סוף היום הרי הוא כספר שלם שנמשך שנויים כאלה הרבה שנים. וכ"ז בא ללמד חכמה ומוסר כמה יוכל האדם להתקלקל ביום אחד. והיינו דתני' בת"כ פ' קדושים זה ספר תולדות אדם ב"ע אומר זה כלל גדול בתורה.
ביום ברא אלהים אדם – כפי הראוי מדרך הלשון הכי מיבעי ביום ברא אלהים אותו. שהרי עדיין לא נקרא אדם עד שמגיע למקרא הסמוך דכתיב ויקרא את שמם אדם. אלא בא ללמד שבאותה שעה שנוצר היה אדם גם עד שלא נקרא בשם. והיינו משום שאז.
בדמות אלהים עשה אתו – הצלם שלו הי' במעלת אלהים שכל הטבע הי' כלול בו. ע"כ היה שמו אדם מלשון דמות. ולא נצרך אז לברכה כמו שהי' כך לדורות דבכ"מ שהי' למעלה מהליכות הטבע א"צ לברכה כמ"ש בכ"מ.

Verse 2

זכר ונקבה בראם – ואח"כ נבראת האשה. ואז:
ויברך אותם – הוצרכו לברכה לפו"ר שהוא הליכות עולם בטבע שטעון ברכה. ואמר עוד:
ויקרא את שמם אדם – הגיע לבחינה אחרת שאח"כ הוצרך להקרא בשם אדם. ולא כמקודם שלא היה לו שם מיוחד יען שהיה צלם ודמות אלהים שכל הטבע היה כלול בו. ואח"כ כשירד ממדרגתו נכלל עם הנקבה ויחד נקראו בשם אדם. כי לא יוכל עוד להיות רק למעלה מן הטבע. וג"ז בא ללמד לאדם דעת כי הנהו הולך ואיננו בטוח להיות תמיד על מצב א'. לכן עיניו תחזינה מישירם ללכת באורח חיים למעלה למשכיל.

Verse 3

ויולד בדמותו – היינו בדמות אדם ולא בדמות אלהים שהרי בשעה שהוליד לא הי' אז בדמות אלהים. 
כצלמו – קאי על הנולד כפי הצלם שהיה על שת שהוא המזל כך היה כח שת בעצמו. וכך הוא כל אדם הנושא צלם אלהים כפי כח הצלם שנותן הקב"ה כך טבע הולד הנוצר מסיבת אב ואם מש"ה לא כתיב ויולד בצלמו כמו דכתיב לעיל נעשה אדם בצלמנו. דשם מאמר ה' הבורא את האדם ואת צלמו. משא"כ אדם אינו מוליד את הצלם אלא הקב"ה נעשה שותף עם או"א. והוא ית' הנותן את צלם.
ויולד בנים ובנות – ולא פירשן הכתוב כמו קין והבל ושת שנתפרשו בשביל שהיו שלשה אופני אנשים נבדלים זמ"ז. משא"כ שארי הבנים זה הולך בדרך קין וזה הולך בדרך הבל וזה בדרך שת.

Verse 4



Verse 5

אשר חי – הוא מיותר. וכקושית הגמ' יומא ס"פ בא לו. על המקרא שנות חיים. וכי יש שנים שאינם של חיים. אלא באשר שחיות האדם שהוא שלימותו כמ"ש לעיל ב' ז'. תלוי בדעת האדם מה שאינו בבהמה. וכל אדם אינו מגיע לשלימותו זה משעה שנוצר. אפילו אדם הראשון עד שלא אכל מעץ הדעת לא הגיע לזה הדעת אלא שהיה רוה"ק מפעמתו שהוא הרבה יותר מדעת אנושי. אבל בשעת סלוק רוה"ק ממנו לא היה אלא כבהמה. וכמו שהיתה חוה קודם שאכלה מעה"ד כמ"ש לעיל מש"ה היה עולה עה"ד שלא נחשב חיות האדם אלא משעה שהגיע לדעת אנושי מש"ה כתיב באדה"ר אשר חי דנחשב כל ימיו משעה שנוצר בכלל שניו אשר חי. דמכ"מ בכח יצירתו הי' אותו הדעת אלא שלא יצא לאור (וע"ע מ"ש להלן כ"ה ז').
תשע מעות שנה ושלשים שנה – הנה פעם כתיב בתורה מספר השנים המרובים תחלה ופעם כתיב להיפך ואין דבר ריק בתורה. ולפני הנראה בכ"מ שהיה אותו איש רב פעלים בחייו כתיב מספר המרובה תחל' ואח"כ המועט להורות כי במעט השנים האחרונות ג"כ פעל ועשה בחייו ורשומים היו. משא"כ מי שלא עשה בזקנותו מאומה כתיב להיפך. זהו בדרך כלל. אמנם יש פרטים יוצאים מן הכלל. ובאו לדרשה כמו בשני חיי שרה דכתיב מאה שנה ועשרים שנה ושבע שנים והדרש בת עשרים כבת ז' לנוי כו' והדרש אינו מדכתיב שלש פעמים שנה שהרי כתיב הכי בחיי ישמעאל ג"כ. אלא מדהקדים הכתוב מספר המרובה תחלה והרי בזקנתה לא עשתה מאומה. אלא לדרשה וכן בשארי מקומות.

Verse 6



Verse 7



Verse 8



Verse 9



Verse 10



Verse 11



Verse 12



Verse 13



Verse 14



Verse 15



Verse 16



Verse 17



Verse 18



Verse 19



Verse 20



Verse 21



Verse 22

ויתהלך חנוך את האלהים – כך היה רגיל להיות דבוק ושקוע באהבת ה'. 
ויולד בנים ובנות – היה עוסק גם בפו"ר כדי לקיים המין (כמ"ש לעיל ד' כ"ו) ולא כב"ע שאמר אפשר לעולם להתקיים ע"י אחרים.

Verse 23



Verse 24

ויתהלך חנוך וגו' – פעם א' היה מתבודד ומשקיע עצמו באהבת ה' עד שהגיע לעלות לרקיע. 
ואיננו – נאבד ונעלם מבני דורו. 
כי לקח אתו אלהים – באשר חפשו אתו כמו שאמרו בני הנביאים על אליהו פן נשאו רוח ה' וישליכהו באחד ההרים וגו' ע"כ הודיע הכתוב כי באמת לקח אותו אלהים.

Verse 25



Verse 26



Verse 27



Verse 28



Verse 29

זה ינחמנו – א"ת מלשון תנחומין. ורש"י דחה דא"כ שם נח אינו נופל יפה על הלשון להכי פירש מלשון נחת. ולפ"ז אינו מדויק לשון זה ינחמנו. ובל"ז יש להתבונן בכל א' מהפירושים. דתנחומין לא שייך אלא על הרעה שנשתיירה במקומה. ולא על מעשינו ועצבון ידינו שנשתנה בימי נח. ולהיפך שם נחת לא שייך על האדמה אשר אררה ה'. שהרי לא נחו מקללה זו גם אחר המבול. אלא נראה דבשם נח נכלל שני השרשים לשון נחם ולשון נחת.  ומש"ה נקרא נח בחסרון אות השלישי למען יהא נכלל בו שני השרשים.  ופי' זה ינחמנו ג"כ בשתי הוראות. מלשון יניח לנו כפרש"י.
ממעשה ומעצבון ידינו – שהיה קשה על למך הצדיק לראות מעשה בני דורו הרשעים ולא יכול להושיע וראה ברוה"ק שבימי בנו ינוחו מרשעות כאלה. וזהו ממעשינו ועוד באשר נשתנה דרך כל בשר וטבעו כמו שיבואר להלן ו' י"ב. וע"כ לא יכלו להשתמש בבהמת הארץ כפי הטבע. וא"כ היו מוכרחים לעמול הרבה בידיהם. וראה ברוה"ק שבימי נח ישוב הטבע למקומה. וזהו משמעות ומעצבון ידינו. ואח"כ פי' הכתוב מלשון תנחומין. 
מן האדמה אשר אררה ה' – דאע"ג שלא נשתנה הדבר לטוב גם אחר המבול. אבל הי' להם תנחומין שע"י זה חדלו מלחטוא הרבה אחר המבול. וכמאמר ה' עוד כל ימי הארץ קיץ וחורף. וכמש"כ במקומו. משא"כ לפני המבול לא הית' הקללה לתועלת לרשעים שלא שבו מדרכם וא"כ לא הי' כדאי לצדיקים לסבול קללת האדמה.

Chapter 6



Verse 1

לרוב על פני האדמה – היינו ע"י שהרבו נשים ובנים וכמש"כ לעיל ד' י"ט. שכל אדם היו לו הרבה נשים כדי להרבות הישוב. אמנם להיות למו לעזר לא הי' להם כ"א אשה אחת או שתים.
ובנות ילדו להם – בא הכתוב ליישב שלא יהי' מוקשה היאך אפשר שישא אדם א' הרבה נשים והרי א"כ תחסרנה נשים לכמה אנשים. מש"ה פי' הכתוב שרצון ההשגחה העליונה הי' בזה. מש"ה יולדו בנות הרבה יותר מבנים. באופן שהי' אפשר לכל זכר ליקח נשים הרבה....

Verse 2

ויראו בני האלהים – אנשים שהיו מזרע שת וכדומה אנשי מעלה ומשוקעים באלקות . וא"כ לא הי' מפנה עצמו להליכות עולם. ומש"ה היו נצרכים לעזר הנשים יותר מאחרים שעסקו בעצמן ג"כ בהויות העולם. 
ויראו וגו' את בנות האדם כי טבת הנה – לא כתיב כי יפות הנה אלא טובות דמשמעו מועילות להליכות חייהם בדעת וראויות לעזר. 
ויקחו להם נשים – תיבת להם דייק להיות לעזר לכל צרכי האדם כמש"כ לעיל ד' י"ט.
מכל אשר בחרו – אין הפי' אשר בחרו בני האלהים דא"כ אינו עול כלל. ותו א"כ מה מקרא חסר אם היה נכתב ויקחו להם נשים את אשר בחרו. אלא פי' מכל מכל אדם זולתם. 
אשר בחרו – לעצמם לפו"ר ובזה שבחרו וייחדו אותם. אע"ג שעדיין לא נבעלו מכ"מ הי' להם דין א"א כדאי' בסנהדרין נ"ח א' דמשנקראת רביתא דפלני' אסורה לב"נ. לפירש"י משום גזל. ולהרמב"ם הל' מלכים יש בה משום א"א. ובני אלהים אלה פתו או חמסו האשה את אשר בחרו אחרים. בזה הטענה. באשר אותם האנשים אשר בחרו לא היו בני האלהים והיו לוקחים הנשים כ"א לפו"ר וזה אפשר באחרת . משא"כ בני האלהים לקחו אותם לעזר. והנה בב"ר והובא בפרש"י מפרש טבת שהיטיבו כלות לבעליהן. ובאו חז"ל ללמדנו דאע"ג שהם באו לזה החמס בהיתר. כי הוא לכבוד האשה וטובתה. בכ"ז היה בזה רק תאוה מגונה שהרי לא לקחו אותם אלא משהיטיבו אותם לבעליהן והיו נאות ביותר אז לקחו אותן לעצמן. אך למראית עין בני האדם אמרו שעושין כן בשביל תכלית הכרחי להם שטובות הנה לעזר.

Verse 3

ויאמר ה' – זה המאמר אינו לעונש כי להלן כתיב העונש אמחה את האדם וגו' וכאן אינו אלא בודעה טבע בני האדם ומאמר נבואי כמו מאמר וקס העם הזה וזנה וגו' דכתיב בישראל. וכ"כ בס' מלאכת מחשבת לפי דרכו. 
לא ידון רוחי באדם לעולם – רוח האדם הוא אשר שם ה' ביחוד וזה באדם שכל אנוש. ולמעלה מזה מי שזכה רוח ודעת תורה. ויש לדעת דמי דמגביר תאותו על השכל אשר הוא רוח האדם. ה"ז התאוה המורגלת נעשה טבע עד שאובד את השכל ורוח האדם ומתהפך שכלו ג"כ לתאוה נמבזה. ויבואר עוד לפנינו. וזהו דבר ה' לא ידון היינו כלשון חז"ל ברכות ס"א ב' צדיק יצ"ט שופטו רשע יצה"ר שופטו. פי' שופטו היינו מנהיגו וחוקר דרכיו מה לעשות. ובלשון הקב"ה הוא לא ידון פי' לא ינהיג רוחי באדם הרוח שנתתי באדם והוא השכל ודעת אנושי.
לעולם בשגם הוא בשר – הרוח והדעת נעשה בעצמו בשר שהוא כנוי על התאוה כמש"כ בס' במדבר ע"ז כ"ג וכ"ז ט"ז. ובמדרש פי' בשגם מלשון משגמתו והכונה שהרוח והוא הדעת מתקלקל מעט עד שנעשה בשר ממש. וכ"ז הוא ידיעה בטבע. וגם הודיע הקב"ה בנבואה. 
והיו ימיו מאה ועשרים שנה – ימי האדם שידון עוד רוח האדם בו לא יהיה יותר ממאה ועשרים שנה. ואח"כ יתקלקל עוד למדרגה היותר פחותה עד שיאבד רוח האדם לגמרי. והיו לחיות מזיקות בלי שום דעת אנושי וד"א. ומכש"כ שיהי בלי דעת יראת ה'.

Verse 4

הנפלים – שנפלו מרוח גבוה אשר הי' להם מכבר. למדרגה פחותה מחמת שהואילו לילך אחרי רצון ותאוה. 
היו בארץ בימים ההם - לא נשתהה הרבה עד מאה ועשים שנה. אלא בימים ההם הרגישו שינוי ברוחם ונעשו נפלים. אלא שלא הגיעו עדיין להיותבשר לגמרי. 
וגם אחרי כן אשר יבואנו בני האלהים אל בנות האדם וילדו להם – וא"כ הרי היו הולדות מתחלה במדרגה פחותה. וראו את אבותיהם במדרגה שאינה גבוהה כ"כ כמו שהיו טרם שנולדו הבנים גם המה הולדות קראו אותם נפילים ברבות השנים באשר האבות היו גרועים והולכם להיות נבזים ושפלים יותר מהם שלא היו מעולם במדרגה גבוהה. דזה כלל גדול דמי שיש לו יתרון דעת ומעלה גבוה כשהוא אובד צורתו זו נעשה גרוע מהפחות ממנו כמו שביארנו בס' ויקרא י"א מ"ד דישראל האוכל דברים האסורים מצד התורה נעשה מזוהם יותר מגוי האוכל בהיתר עד שבא גם לאכול שקצים ורמשים. (וע"ע מש"כ בס' במדבר כ"א כ' ובס' דברם בשירת האזינו עה"פ שמנת עבית כשית). ושלמה אמר בס' משלי לפי שכלו יהולל איש ונעוה לביהיה לב'. ולכאורה אין סוף המקרא מקביל לראשו אלא ה"פ שאם הוא נעוה לב הוא להיפך דלפי שכלו יהיה לבוז שכל מה שהוא בר דעת יותר מתבזה יותר ונעשה נופל מאדם.
המה הגבורים אשר מעולם אנשי השם – בדור החדש קראו אותם גבורים אשר מעולם אנשי השם. מכבר השנים שעברו היו נחשבים לאנשי השם ולצדיקים וא"כ נעשו לגבורים. 

Verse 5

וירא ה' – במשך מאה ועשרים שנה ראה כי רעת האדם רבה והולכת יותר ויותר מאשר לפנים. 
רק רע כל היום – ידוע דרע הוא בין אדם לחבירו. העיד הכתוב איך שהאדם אבד כ"כ דעת אנושי עד שכל מחשבותיהם הי' איך להרע לאחרים. ומימלא היו גרועים גם מחיות באשר אין בהם דעת כ"כ להזיק כמו אדם. וגם בחיה אין המדה באה ע"י קלקול אלא בטבעה הוא לטרוף כדי צרכו משא"כ אדם שהגיע לידי כך. הוא מצד השחתת הטבע ונעשה ברכגל כמו טבע השני להזיק כל האפשר. וע"ע מש"כ בס' ויקרא כ"ה מ"ז ולהלן פ' נח שביארנו שהשחתת הדעת בתאוה מביא אח"כ גם להיות רק רע בין אדם לחבירו.

Verse 6

כי עשה – לא כתיב כי ברא, שלא התנחם על עיקר הבריאה ח"ו אלא על אשר תיקן כ"צ האדם בלי יגיעה כ"כ ע"כ הוא בריא אולם ובא לידי תאוה וזנות ומזה נשחת עוד כאמור. ע"כ ראה ה' לעשות חדשות בארץ שיתקלקלו האוירים וכדומה עד שיבוא מזה כמה חלאים על האדם כאשר כן אמר ה' אחר המבול וכאשר יבואר להלן ח' כ"ב. אמנם באשר שהשינוי אין תקנה לאנשים שכבר הורגלו ברע ע"כ אמר עוד אמחה את האדם וגו' שלהם אין תקנה אלא אבדון. 
ויתעצב אל לבו – כבר פירשו חז"ל ברבה אין עצבון אלא אבילות. והיינו כמו התאבלו ת על העולם. ואינו מובן שהרי עדיין לא אמר ה' גזרה של אמתה. ואפי' אחר הגזירה אין מתאבלין לפני המיתה. אלא הענין שבכל משך מאה ועשים שנה מתו כמה צדיקים שהיו בעולם והמה מכונים בשם לב הבריאה. כי הוא תכליתו כמש"כ לעיל בשם שת. ומכונים כמו"כ לבו. באשר באמת אינו נופל עליו ית' שום שם ומחשבה כ"א אחר הבריאה. ומש"ה חל על תכלית הבריאה לומר חי אני. כאשר יבואר בפ' שלח. וכמו כן חל לומר על הצדיק שהוא תכלית הבריאה בכלל שהוא לבו של הקב"ה בורא העולם ומלואה. והנה בכל דור ודור הצדיק נאסף על עמיו וזרח צדיק אחר אבל במשך מאה ועשים שנה אלו מי שמת לא הניח תמורתו וממלא מקומו מש"ה שייך לומר.
ויתעצב אל לבו – שהתאבל על מות הצדיקים שאין עוד אדם שיהא ראוי לקיים העולם לצוות לו מש"ה.

Verse 7

אשר בראתי וגו' – אותם האנשים שכבר נבראו אמחה.
מאדם עד בהמה וגו' - הוא פי' על את האדם. דמשמעו עם האדם. ומפרש מה זה נקרא עם האדם. ומפרש גם הבהמה גם רמש גם עוף השמים שכולן רק בשביל האדם. 
כי נחמתי כי עשיתם – אשר תקנתי בזה האופן כאשר המה עתה אלא יש לשנות סדר הבריאה וממילא אמחה את הנברא עד כה. והמלה זו אינו ח"ו המלכה ממש אלא כך הי' צריך להיות מתחלת הבריאה בזה האופן ושישתנה לאופן אחר כדי שיהא אפשר גם היום נמצא איזה איש או מקום מיוחד באותה שלוה וטוב שהי' לפני המבול ולא יהיה כחדש תחת השמש וכמו שביארנו לעיל בשינוי שנעשה באדם הראשון ובאשתו. 

Verse 8

ונח וגו' – באשר לא חזר מעיקר הבריאה ע"כ מצא נח חן שיהא הוא ראוי לבנות ממנו העולם כמו שהי' ובסדר אחר. 