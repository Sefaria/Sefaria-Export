Shadal on Numbers
שד"ל על במדבר
Shadal first edition, Padua 1871
https://www.nli.org.il/he/books/NNL_ALEPH001969139

שד"ל על במדבר



Chapter 1



Verse 1

 במדבר סיני: כל מקום שנאמר בהר סיני זהו קודם שהוקם המשכן, אבל משנבנה אהל מועד לא נאמר אלא במדבר סיני (רשב"ם), כי אז לא היה ה' מדבר עם משה בהר, אלא במשכן, בכל מקום מן המדבר שהיו חונים בו ומקימים בו המשכן.

Verse 2



Verse 3

לצבאותם: אחר שהוקם המשכן ובאו לנסוע ולכבוש הארץ וה' בראשם במשכנו אשר עמהם, רצה שיתחלקו לדגלים ולצבאות, שידע איש איש את מקומו, ויהיה המחנה מסודר כהוגן, שלא יהיו נראין כעבדים הבורחים, אלא כעם ערוך מלחמה, ולפיכך נמנו ג"כ, להשלמת הסדר; וצדקו דברי רז"ל כשבא להשרות שכינתו עליהם מנאם.

Verse 4

ואתכם יהיו איש איש למטה: אמר אדוני אבי זצ"ל כי כאן היה מן הצורך שיהיו ראשי המטות משגיחין על המנין, מפני שיהיה רצון האל שתתחלק האומה לשבטים ולמשפחות ואולי יבא אחד וירצה להכניס עצמו בשבט שאינו שלו או במשפחה שאינה שלו, או היה אדם מסופק בייחוסו והנשיאים יבררו הדברים ויעמידו איש איש בשבטו ובמשפחתו; אבל בערבות מואב (במדבר כ"ו) לא קרא משה לראשי המטות, כי כבר היו ישראל נחלקים למטותם ולמשפחותם, ולא היו צריכין אלא למנין.
איש ראש לבית אבותיו הוא: מי שהוא כבר ראש לבית אבותיו, כי כבר היו להם הנשיאים, וכן משמע אל קריאי העדה נשיאי מטות אבותם, וטעם ראש לבית אבותיו ראש לבתי אבות שבשבטו, כלו' נשיא כל השבט.


Verse 5



Verse 6



Verse 7



Verse 8



Verse 9



Verse 10



Verse 11



Verse 12



Verse 13



Verse 14

דעואל: דל"ת גם להלן י' כ', לא כן ב' י"ד שהוא ברי"ש, ובחומש שומרוני כלם דל"ת, ובתרגום יוני כלם ברי"ש, ולדעתי עיקר שמו היה דרעואל, כלו' זרוע האל, ולפעמים השמיטו ממנו הדל"ת ואמרו רעואל, ולפעמים השמיטו הרי"ש ואמרו דעואל; וכן עשו בשם העיר מנף (Memphis) שאמרו לפעמים מף, ולפעמים נ, וכן מן דרדנים אמרו לפעמים דדנים ולפעמים רדנים.

Verse 15



Verse 16



Verse 17

נקבו: מפי הגבורה, כמו אשר פי ה' יקבנו, ואין ענינו האנשים הנזכרים למעלה, כי זה טעם האלה.

Verse 18



Verse 19



Verse 20



Verse 21



Verse 22

בשבט ראובן להיותו הראשון בא הלשון שלם, ויהיו בני ראובן, ואח"כ לא רצה לכפול הפועל תמיד, לפיכך הוסיף בשמעון מלת פקודיו, כלו' לבני שמעון היו פקודיו כך וכך, ובשאר השבטים השמיט מלת פקודיו, וסמך על הכתוב בשמעון, כמו שלא ככתבה מלת לגלגלותם אחרי ראובן ושמעון, אבל מלת פקודיהם היא כפל נוהג כשיארך הדבור.

Verse 23



Verse 24



Verse 25



Verse 26



Verse 27



Verse 28



Verse 29



Verse 30



Verse 31



Verse 32



Verse 33



Verse 34



Verse 35



Verse 36



Verse 37



Verse 38



Verse 39



Verse 40



Verse 41



Verse 42

בני נפתלי וגו': חדוש הגאון הפולוני המובא בתוצאות חיים לא יתכן, כי לא היה אפשר שלא ימנו גם בני נפתלי בעבור המתים בין מנין למנין, ומי יאמין שלא מת מכל העם אחד, מלבד כי לדעתו במנין הראשון נמנו הלוים ולא הבכורות, ובמנין שני בהפך, ומה שהסכים החשבון מקרה הוא.

Verse 43



Verse 44



Verse 45



Verse 46

ויהיו כל הפקודים שש מאות אלף וגו': הסך הזה מסכים בצמצום עם הסך היוצא מכסף פקודי העדה בשנה ראשונה קודם שהוקם המשכן (שמות ל"ח כ"ו ועיין שם בנתה"ש שהאריך), והנה אי אפשר לומר שני המנינים מנין אחד הם, כי כאן לא נמנו הלוים, ושם אין שום טעם לומר שלא נמנו, כי עדיין לא נבחרו ולא נבדלו ולא נזכרו הלוים כלל בכל התורה, ועוד כי המנין הזה היא למשפחותם לבית אבותם, לדעת מזה כמה בכל שבט, לעשות הדגלים ושם לא היה הדבר כן, רק נתן איש איש בקע כסף ונמנו השקלים בלא השקפה לפרטי כל שבט ושבט, כי זה היה המבוקש במנין השני הזה. אם כן ששני מנינים הם, ובראשון נמנה שבט לוי ובשני לא נמנה, איך הסכימו שני הסכים האלה זה עם זה? אומר אני כי כשם שלא נמנו הלוים במנין השני הזה מפני שנבחרו לשירות המשכן תחת כל בכור בבני ישראל, כן במנין הראשון לא נמנו הבכורות כי עדיין היו נגשים אל ה' לשרת בקדש. והנה מספר הבכורות היה קרוב למספר הלוים ויותר עליהם רע"ג (למטה ג' מ"ו), ובכן איננו רחוק שקרה מקרה שהמתים בין מנין למנין היו ג"כ רע"ג, והנה נשאר המנין השני שוה לראשון, כי המנין הראשון היה העם בזולת הבכורות, והמנין השני היה העם בזולת הלוים וזולת המתים. ומספר הלוים עם המתים הוא (לפי ההנחה) שוה למספר הבכורות. וכל זה בשטת רש"י ומדבר רבה (עיין נתה,ש שם) שלמנין שנות בני אדם מונין מתשרי, ובכן לא נוספו במנין שני הנערים אשר השלימו שנת עשרים, אבל לשטת רמב"ן שלמנין שנות בני אדם איש איש ראש השנה שלו ביום הולדו, ואם כן בהכרח הרבה נוספו במנין השני, שלא היו בני עשרים במנין הראשון, יש לומר שאע"פ שהבכורות כשנמנו מבן חדש ומעלה היו יתרים על הלוים, מ"מ בהמנותם מבן עשרים היה מפרם פחות מהם, כמו שהיה הענין במשפחות הלוים, שכשנמנו מבן חדש היו בני גרשון 7500 ובני קהת 8600 ובני מררי 6200, בני מררי פחות מכלם, וכשנמנו מבן שלשים עד חמשים שנה היו בני גרשון 2630 ובני קהת 2750 ובני מררי 3200, בני מררי מרובים מכלם; אף כאן אולי הבכורות שהיו מרובים מן הלוים מבן חדש, היו פחות מהם מבן עשרים, וכשנכנסו במנין שני במקום הלוים, יצא שכר המשלימים שנת עשרים בהפסד מה שהיו הבכורות פחות מן הלוים ובהפסד המתים בין ספירה לספירה, ונשאר המספר כשהיה, בלא תוספת ובלא מגרעת, כזה:

ואם תרצה אמור שהבכורות כשנמנו מבן עשרים היה מספרם שוה למספר הלוים מבן עשרים, ושהמתים בין מנין למנין היה מספרם שוה למספר הנערים המשלימים שנת עשרים בין מנין למנין. וזה אמנם במקרה לא בנס, כי יהיה נס ללא דבר וללא תועלת כלל. ואל תתמה איך לא נמנו הבכורות במנין ראשון מבלי שתזכיר התורה דבר מזה, כי הלא כן תצטרך לומר בלוים במנין שני, שהיו בהם ש' בכורות שלא היו מן המנין (עיין למטה ג' ל"ט בפי' רש"י). ואמנם הטעם האמתי למה לא נמנו הבכורות במנין הקודם הוא כי שם לא היתה הכוונה למנות את העם, אלא שיתן איש תרומת כסף לצורך המשכן, והנה הבכורות שהיו עובדים עבודת ה' לא היה ראוי שיתנו מכספם להקמת המשכן, כי בר הם וגופם נתונים נתונים אל המשכן ולכל עבודתו. 

Verse 47

התפקדו: וכן ובני ישראל התפקדו וכלכלו, בנין זר בעבור ההכרח, שאם היה אומר נִפְקְדוּ היה משמע חסרו, ואם היה אומר פקדו היה נראה כאילו מדבר בדברים שאין בהם רוח חיים או בבהמות שהם נמנים מאחרים, כלא שום פעולה מצדם, כמו פקודי המשכן אשר פֻקַד, ואם היה אומר הָפְקְדוּ היה משמע שהפקידום על פקודה מה, ואם היה אומר הִתְפַּקְּדוּ היה נראה שהם מלבם רצו למנות את עצמם, לפיכך נכתב בנין בפני עצמו, וזה אמנם בלי שתהיה כאן באמת הרכבה משני בנינים, כי אין כאן כלל כח ההפעל בנו של הפעיל, כי אין כאן שום נתינת דבר בפיקדון ולא שום מנוי על ענין מה. והנה הקמץ שתחת הה"א מורה שקבלו פעולה מאחרים, כי כן כל הִפָעלוּת רומזים עליה בברת Oאו בהברת U (כדברי ר"י חיוג) ותי"ו ההתפעל מורה שגם הם סייעו במנינים. וע' פירושי בישעיה ל"ד ו'.

Verse 48



Verse 49



Verse 50



Verse 51



Verse 52

על דגלו לצבאותם: דגל אין תחלת הוראתו לא נס ולא מפה, כי ה טעם אות, איש על דגלו באותות, אבל הוא כתרגום אנקלוס וכל הקדמונים חברה מסודרת) (טקס מלא יונית taxis סדר וחברה). והדגל נבדל מן המחנה להיות אנשיו קבועים ומסודרים תחתיו, והמחנה אפשר שיהיה עראי, שיתחברו אנשיו כאשר ידמן. הלא תראה בכל הפרשה דגל נאמר על בני אדם, לא על נס ומפה: והחונים קדמה מזרחה דגל מחנה יהודה, וכן כולם. אבל לאחר זמן הושאלה המלה להורות על הנס, מפני שכל דגל היה לו נס, ומזה ודגלו עלי אהבה, נס שלו שאני נושאת עלי כתוב בו אהבה: וזה אמנם דרך משל. וכן דגול מרבבה, הוא נבדל מרבוא בני אדם ביפיו כאילו בידו דגל ונס שהכל מכירים אותו מרחוק; ובשם אלהינו נדגול, נכתוב על דגלנו שם אלהינו, ולפיכך נרננה בישועתך מופסק בעולה ויורד, כי טעמו אני ידעתי כי בלא ספק נרנן בישועתך ונצחונך כי כשנשא דגלינו ועליהם שם ה' רשום, אז ימלא ה' כל משאלותיך. איומה כנדגלות טעמו כחיילות הנוסעים בסדר הגון, איש על דגלו.

Chapter 2



Verse 1



Verse 2



Verse 3



Verse 4



Verse 5



Verse 6



Verse 7



Verse 8



Verse 9



Verse 10



Verse 11



Verse 12



Verse 13



Verse 14



Verse 15



Verse 16



Verse 17

ונסע אהל מועד: כלומר יסע מחנה הלוים ועמו אהל מועד.

Chapter 3



Verse 1

ואלה תולדות אהרן ומשה: הואיל והוא בא להפקיד את הלוים שיהיו משרתים את הכהנים, הזכיר מי הם הכהנים (תלמידי החכם יעקב חי פארדו זצ"ל). ואמר ואלה תולדות אהרן ומשה ולא הזכיר תולדות משה, להודיע כי גם משה העמיד תולדות, אלא שלא רצה ה' להקדישם להיות כהנים, ולא חלק להם שום גדולה, ולהגיד שלא היה משה מבקש גדולה לעצמו.

Verse 2



Verse 3



Verse 4

על פני אהרן אביהם: לדעת רמב"ן חוזר למעלה, וימת נדב ואביהוא על פני אהרן אביהם, וכן הוא בד"ה א' כ"ד ב', והאתנח ראוי תחת ואיתמר (נתה"ש).

Verse 5



Verse 6

הקרב את מטה לוי: כמו למטה (ט"ז ט' י') להקריב אתכם אליו, ויקרב אותך ואת כל אחיך בני לוי אתך.

Verse 7



Verse 8



Verse 9

נתונים נתונים המה לו: הראשון שם התאר, ע"ד נָתִין, והשני בינוני פעול, הם נתונים לו להיות לו בתורת נתונים או נתינים, וכיוצא בזה למטה ח' י"ט ואתנה את הלוים נתונים לאהרן ולבניו, ומלת נתינים (ד"ה א' ט' ב') היא ע"ד לשון ארמי, וכמוה בלה"ק מָשִיחַ, יָלִיד.
מאת בני ישראל: עיין רש"י, והיא ראיה שאין בלה"ק מ"ם המורה על הפועל.

Verse 10

ואת אהרן ואת בניו תפקד ושמרו את כהונתם: שלא יאמרו הואיל ויש לנו הלוים משרתינו, נוכל כשנרצה להניח להם לעבוד ג"כ עבודת הקרבנות.

Verse 11



Verse 12



Verse 13

לי יהיו: חוזר ללוים (רמבמ"ן).

Verse 14



Verse 15



Verse 16



Verse 17



Verse 18



Verse 19



Verse 20



Verse 21



Verse 22



Verse 23



Verse 24



Verse 25



Verse 26



Verse 27



Verse 28



Verse 29



Verse 30



Verse 31



Verse 32

פקדה: Revisione, כמו באו ימי הפקדה, מתחלה שם מופשט, ואח"כ הושאל כאילו הוא שם התאר, וכיוצא בזה Podestà, גם Ordinanza, Guardia, Guida. וכן כאן אלעזר היה נשיא נשיאי הלוי, והיה פקדת שומרי משמרת הקדש, כלומר שהיה פקיד ומשגיח על שומרי משמרת קדש, וכמן ושמתי פקודתך שלום ונוגשיך צדקה, השלום יהיה פקיד עליך, והצדקה תהיה נוגשיך ושלטוניך.

Verse 33



Verse 34



Verse 35



Verse 36



Verse 37



Verse 38

למשמרת בני ישראל: אין לומר כאן כמו למעלה שהם עושים מה שכל בני ישראל זקוקים לעשות, כי זה יתכן בשירות הלוים שאולי היה אפשר שישרתו בה כל העם, אבל בעבודת הכהנים מי נתן כל העם כהנים? ומלות והזר הקרב יומת האמורות כאן אינו אלא לחייב את הכהנים בהרחקת הזרים. ופי' למשמרת בני ישראל (כדברי בני א"ג ע"ה) לשמרם ממש, כלומר שאם יקרבו ימותו.

Verse 39



Verse 40



Verse 41



Verse 42



Verse 43



Verse 44



Verse 45



Verse 46



Verse 47



Verse 48



Verse 49



Verse 50

מאת בכור: לקח הכסף מכל הבכורות בכללם; ונתנו כל אחד גרה וחומש גרה ושירים (6/100 בשקל בקירוב), לכך נאמר מאת בכור בלשון יחיד.
מאת בכור בני ישראל לקח את הכסף: מקרא זה פירוש לשלפניו, כי תחלה אמר ויקר משה את כסף הפדיום מאת העודפים על פדויי הלוים, ואח"כ פירש כי לא לקח ממש מהעודפים, כי לא היו שם אענישם שיתכן לומר עליהם שהם עודפים על הלוים, אלא הבכורות בכללם היו יתרים רע"ג על הלוים, לפיכך מאת בכור בני ישראל לקח את הכסף, לא אמר מתא השלשה ושבעים ומאתים בכור, אלא מאת בכור בני  ישראל, כלומר מכללות הבכורות לקח את הכסף. והקדמונים נמנעו מלפרש כך, ונדחקו לומר כי בגורל נבררו מי הם העודפים (מה שאין רמז ממנו בכתוב) מפני מלות מאת העודפים שבפסוק הקודם, שנראה מפשוטן שידוע היה מי ומי העודפים; אך ידוע כי הנראה מפשט המלות איננו תמיד עומק כוונת הכתובים. והנה כבר הבינו קצת מן המתרגמים ומן המפרשים כי מלת פדויי ופדויים שבפרשה זו ענינה כשם דבר פדיון, רק בפסוק מ"ט פירשו פדויי הלוים אותם שנפדו על ידי הלוים; ואני אומר כי גם הוא כחבריו ענינו פדיון הלוים, כי לא היתה שם ברירה לדעת מי פדוי ומי עודף, אבל כל אחד מכ"ב אלף ורע"ג בכורות היו בו (בקירוב) ע"ט חלקים פדויים וחלק אחד עודף על הפדיון, ומש לקח את הכסף מאותם החלקים העודפים על פדיון הלוים, כלומר לקח את הכסף מאת כל הבכורות יחדו, וכל אחד נתן (בקירוב) אחד משמונים בכסף הפדיון (שהוא אחד מששה עשר בשקל) לפדות אחד משמונים שבו שלא היה פדוי. סוף דבר נ"ל ברור שאם היה כדעת הקדמונים, היה הכתוב אומר מאת השלשה ושבעים ומאתים בכור, ולא מאת בכור בני ישראל.

Chapter 4



Verse 1



Verse 2



Verse 3



Verse 4

זאת עבודת בני קהת באהל מועד קדש קדשים: נ"ל שיעורו ובקדש הקדשים, כלומר זאת תהיה עבודתם במשא השלחן והמנורה ומזבח הזהב שבאהל מועד, והארון שבקדש הקדשים, זאת תהיה דרך עבודתם: תחלה יבאו הכהנים ויכסו את הכלים וישימו בדיהם, או יתנום על המוט, ואח"כ יבאו בני קהת לשאת.

Verse 5



Verse 6



Verse 7



Verse 8



Verse 9



Verse 10

על המוט: המוט איננו הבד, כי הבד היה נכנס בטבעות, והיו שני בדים, והמוט היה אחד, והיו תולין עליו הדבר הנִישָא על ידי וָו או על ידי חבל, כמו שעשו באשכול, וכן כאן היתה המנורה עם כל כליה במרצוף, והמרצוף תלוי על המוט בוו או בחבל, וכן נקרא מוט העץ שהעול נכנס בתוכו, והנה מוט הוא בד המחזיק מה שתחתיו, ואומרים ונתנו על המוט, כי הוו או החבל היה על המוט.

Verse 11



Verse 12



Verse 13



Verse 14

מזלגות: להפוך הנתחים על האש.

Verse 15



Verse 16

שמן המאור וגו': הזכיר השמן והקטרת והמנחה מפני שאלו מתמעטים מדי יום ביומו, והיה אלעזר צרי להשגיח שלא יגנבו ויאמרו כדרכם נתמעטו. ולמה לא נזכרו גם העצים שהיו מתמעטים בכל שעה? נ"ל כי לא לחסרון כיס היו חוששין אבל היו חוששין שלא ישתמש אדם לתשמיש חול בשמן ובקטרת ובקמח, כי זה יהיה חלול גדול, כי השמן והקטרת והקמח קדש הם, אבל העצים אינם אלא מכשירי קרבן.

Verse 17



Verse 18

אל תכריתו וכו': אינו אלא כפל לחזק שיזהרו הכהנים שלא להניח הלוים לגשת ולגעת בקדש.

Verse 19



Verse 20

כבלע את הקדש: לראות את הקדש כאדם הבולע ואוכל בחפזון דבר שהוא תאב לו, כלומר לא יבאו אפי' רגע. וגיז' פירש מל' עַד-בִּלְעִי רֻקִי, אפילו רגע. אמנם לשאר פירושים היה ראוי בְּבַלַע.

Verse 21



Verse 22



Verse 23



Verse 24



Verse 25

ואת אהל מועד: היה ראוי ואת האהל, כמו למעלה ג' כ"ה.
ומכסה התחש: הטעמים הפוכים, וצ"ל מרכא תביר: ומכס֥ה הת֛חש.

Verse 26



Verse 27

ופקדתם עליהם: ופקדתם ל' חשבון, תתנו להם הכל במנין, כי הם כשומרים והם יתנו לכם דין וחשבון מכל משאם, והוא על דרך פוקד עון אבות על בנים, מי פקד עליו דרכו ומי אמר פעלת עולה (איוב ל"ו כ"ג).

Verse 28

ומשמרתם ביד איתמר: הכוונה זאת משמרת משאם שיקבלו מיד איתמר.

Verse 29



Verse 30



Verse 31



Verse 32



Verse 33



Verse 34



Verse 35



Verse 36



Verse 37



Verse 38



Verse 39



Verse 40



Verse 41



Verse 42



Verse 43



Verse 44



Verse 45



Verse 46



Verse 47

עבודת עבודה: הוא מה שכתוב למעלה (א' כ') והם ישרתוהו וגומר, יורידו אותו הלוים, יקימו אותו הלוים.

Verse 48



Verse 49

ופקדיו: ברש"י צ"ל כמצוה (ע' ס' הזכרון).

Chapter 5



Verse 1



Verse 2

עכשו שנסדר המחנה צוה על שלוח הטמאים וצוה לשלח גם הזב וטמא לנפש, בעבור קדושת המחנה, כי ה' מתהלך בקרבו. וכשהיו יוצאים למלחמה (דברים כ"ג י"א) היו מצווים עוד על קדושה יתרה, שאפי' רואה קרי היה יוצא, וגם לעשות צרכיהם היו יוצאים, אבל בהיותם בעריהם, המצורע לבדו היה משתלח, כמו שמפורש בו בדד ישב וגו', מה שלא נכתב בזב ובשאר טמאים.

Verse 3



Verse 4



Verse 5



Verse 6



Verse 7



Verse 8

האשם המושב: כן ראוי, וטעמו האשם שיש לו להשיב היה לה', כלומר לכהן, וכן דרך רש"י, אבל דרך ראב"ע רחוקה.

Verse 9



Verse 10

ואיש את קדושיו וגו': מאחר שכל אחד שליט בקדשיו, כאשר נתנם לכהן הם שלו ולא יוכל כהן אחר לערער עליו ולחלוק עמו.

Verse 11



Verse 12

שָטָה כמו סְטָא תרגום נטה, וכן שְטֵה מעליו וַעֲבוֹר (משלי ד' ט"ו).

Verse 13

ונסתרה והיא נטמאה: אין הכוונה (כתרגום יירונימוס וארנהיים) נטמאה בסתר, כי מלת והיא מפסקת בין שני הפועלים, אך האמת כפי' רש"י ורז"ל, והוא פירוש הקודם, כלומר ונעלם מעיני אישה, אבל הוא יודע שנסתרה, ואין לו ראיה שנטמאה, אך נכנס בלבו חשד. ושיעור הכתוב כך הוא: איש כי תשטה אשתו וכו', כלומר שנסתרה ובאמת נטמאה, ועבר עליו רוח קנאה וקנא את אשתו והיא באמת נטמאה, או בהפך עבר עליו רוח קנאה וקנא את אשתו והיא באמת לא נטמאה; אז כשיהיה הדבר מוטל בספק, יביא האיש את אשתו אל הכהן. והנה מליצת והיא נטמאה ענינה שוה בשני הפסוקים, ולא היתה צריכה להכתב בפסוק הראשון, ואולי נכתבה להפריד בין ונסתרה ועד אין בה, כי ודאי לסתירה יש עדים, אך אין עדים לטומאה, ובפסוק השני הוצרך לחזור ולכתוב והיא נטמאה, מפני שהיה צריך לסיים והיא לא נטמאה. ופירוש ראב"ע (שלא גילתה היא הדבר) ותרגום רמבמ"ן (שהיא העלימה והסתירה הדבר, אבל באת נטמאה) אין בהם טעם (אייר תר"ך).
והיא לא נתפשה: לדעתי אין הכוונה שלא נאנסה אלא שלא היה מי שימצאה ויראה אותה בעשותה הנבלה, וכן דעת הראב"ע.

Verse 14



Verse 15



Verse 16



Verse 17



Verse 18

מי המרים: לא נקראו בשום מקום המים המרים, כי באמת לא היו מרים, ורק אם חטאה אז היו נעשים בקרבה מרים (כלומר מזיקים וארסיים), כמו שכתוב (פסוק כ"ד) ובאו בה המים המאררים למרים, והיו נקראים מרים על שם סופם (כדברי רז"ל) מפני שאם היתה טמאה היו מרים לה, ואע"פ שאם לא נטמאה לא היו מרים, לא נקראו מתוקים או מי תרופה וכיוצא בזה, כי באמת אם לא הטמאה לא היו המים מחדשים בה שום דבר (עיין למטה פסוק כ"ח). והנה מי המרים ענינו המים הנקראים מרים, וכיוצא בזה נְהַר פרת, הנהר הנקרא פרת, ואחרים כמהו, וכמו שפירשתי רְקִיעַ השמים, הרקיע הנקרא שמים. אבל הסוד שרמז הראב"ע (שהיה הכהן נותן במים סמים ממיתים, אם היה נראה לו שהאשה חטאה), הבל הוא ושגעון, שהרי אם היה זה בדעת המחוקק, היה מוסר הענין לכהנים מפה לאזן, ולא היה כותב בתורה מליצה שתגלה סודו. והנה משה לא נמנע מלכתוב מליצה שיתכן להבין ממנה כי כל מעשיו וכל תורותיו לא היו אלא בכח אנושי, וכן חכמי התלמוד לא נמנעו מאמור שהכהן היה נותן במים דבר מר, כי כן היה נראה להם משמעות המלות, ולא חששו כלל שמא מזה ישפטו התלמידים שהיה הענין בתחבולה ובלא מעשה נסים; כי מי שהוא נאמן בכל דבריו אין דרכו להיות דואג שמא יחשבוהו שקרן, ולא יעלה על לבו שיהיו דבריו צריכין חזוק.

Verse 19

והשביע: חוזר למה שכתוב למטה ואמרה האשה אמן אמן.

Verse 20



Verse 21

והשביע: חזר וכפל מפני ארך מאמר.
את ירכך נופלת: נראה לי שאין ירך זה כמשמעו, אך הוא כנוי לאיברי ההולדה, על דרך יוצאי ירכו, וכן בלשון חז"ל אין אשה מתקנאת אלא בירך חברתה. ונ"ל שגם אנקלוס ותרגום ירושלמי מסייעים לפירושי, כי תרגמו נופלת מסיא, ונ"ל שלא יתכן מסמוס בירך שיש בו עצם אלא ברחם. ואמנם נפילת הרחם הוא חולי ידוע. ואני לא אדע מה ראה געזדעניוס לומר שהירך האמורה כאן הם העגלות (Nates). אחר זמן מצאתי כי גם ר' אליה בחור (בספר התשבי, על מלת אבר) כתב את ירכך נופלת פירוש ערותה.


Verse 22

המאררים: בתרגום שמרוני דמבארם: אולי מאררים כמו מְאַלְלַיָא (תָּרִים) בחלוף ל' ור', כמו להצהיל פנים משמן במקום להצהיר, וכן רתם המרכבה לרכש יושבת לכיש (מיכה א' י"ג), אלמנה ארמלה; ואין נראה לפרשו ל' קללה, כי עיקר טבעם לא היה להזיק, אלא לבחון בין טהורה לטמאה, ועוד אם היה מאררים ל' מארה היה ראוי שיאמר (למטה כ"ד וכ"ז), ובאו בה המים המרים למאררים, לא המאררים למרים, שנראה כי אין רע אם היו מאררים בלבד. ולדעת אח"ם יתכן לפרש מאררים משרש אור ותהיה הקריאה מאררים, והטעם מבארים ומפיצים אור.

Verse 23



Verse 24



Verse 25



Verse 26



Verse 27



Verse 28

ונקתה: תשאר נקיה מכל עונש, ותשאר כמו שהיתה.
ונזרעה זרע: שלא יפול ירכה, ותתעבר כמו שהיתה מתעברת קודם לכן; כי אמנם בהווה ידבר הכתוב, ורוב הנשים אינן עקרות.

Chapter 6



Verse 1



Verse 2



Verse 3

משרת: מן שְרָא שענינו בארמית התר קשר, ומזה שורה פתו, שחלקיו מתפרדים.

Verse 4

אשר יעשה מגפן היין: לשון עשייה נמצא גם להוראת אסיפה וקנין, כמו עשה את כל הכבוד הזה, כחי ועצם ידי עשה לי את החיל הזה, וכן כאן כל אשר יעשה מגפן היין, ענינו כל הנקלט מן הגפן ופירושו בצדו אפילו חרצנים ואפילו זג. חרצנים הוא לדעתי שם לענבים שכבר נדרכו ונעשו מהם יין, והוא כולל הקליפה והגרעינים שבתוכה, וכמו שאמרו בירושלמי (דמאי פרק א') בראשונה היו ענבים מרובות ולא היו חרצנים חשובות, ועכשו שאין ענבים מרובות חרצנים חשובות, הכוונה שבזמן רבוי הענבים, אז הענבים שכבר נדרכו לא היו חשובות לכלום, כי לא היו קונים אותן לעשות מהן תֶמֶד (זויער) מאחר שהיין הטוב היה בזול גדול, ובהפך בזמן שלא היו ענבים מרובות היו החרצנים נמכרות לעשות מהן תמד. וכן באמרם (ברכות כ"ב) עד שיזרע חטה ושעורה וחרצן במפולת יד, הכוונה הקליפה עם הגרעינין שבתוכה, הן אמת כי הגרעינין לבדם יש בהם כח מזריע זרע, אבל הבא לזרוע גפן לא יטרח להוציא הגרעינים מן הקליפה, אבל יקח ענבים שכבר נדרכו ויזרעם כמו שהם. ואמנם זג הוא לדעתי שם גרעינים שבתוך הקליפה, ואמר הכתוב שלא יאכל הנזיר אפילו החרצנים שכבר יצא מהם היין, ואפילו זג אחד, אע"פ שאינו מאכל אדם. פירושי הוא כדעת ר' יהודה (נזיר ל"ד), ותרגום אנקלוס הוא כדעת ר' יוסי (עיין שם ל"ט), והלכו אחריו רוב המפרשים ובעלי ספרי שרשים, גם געזעניוס; רק תרגום ירושלמי שנעשה בארץ ישראל שמר הוראת המלות האלו על אמתתה כמו שהיתה מפורסמת בא"י גם בדבור ההמון, לא כן תרגום אנקלוס שנעשה בבבל והקדמונים יקראוהו בשם תרגום בבלי (עיין כרם חמד ' עמוד רכ"ג). ומה שמצינו התנאים ר' יהודה ור' יוסי חולקים בהבנת המלות האלה, אחשוב שכך היה הענין: ר' יהודה פירש המלות לפי מה שהיתה הוראתן גם בימיו, אבל ר' יוסי שהיה מציפורי שהיא בגלי, ואנשי גליל לא הקפידו על לשונם ונשתבש הלשון אצלם, הִרְגִיל עצמו שלא לסמוך על מנהג ההמון, והיה מבקש הוראת המלות בשרשים אשר חוצב מהם, ויען מצא מלת זוג המורה על הפעמון, חשב כי גם זג הוא החיצון, ולא הפנימי. וסרו בזה תלונות החכם Gussetius שהרחיב פה בלעקסיקון שלו (במלת זג) ואמר שאין לסמוך כלל על דברי רז"ל בהבנת המלות כי כבר נשכחה מהם ידיעת הלשון, עד שלא היו יודעים מה הוא חרצן ומה הוא זג. וזה שקר מפורסם, כי מתוך הירושלמי דדמאי ראינו כי בדבורם לא היו מסופקים בהוראת המלות, והמתרגמים הירושלמיים תרגמו כפי משמעות המלות בדבור ההמוני, ורק ר' יוסי שנולד במדינה שלא שמרו יפה את לשונם לא רצה לסמוך על דבור המון עם, והתחכם לפרש מדעתו, והלכו אחריו אנשי בבל בתרגומם המיוחס לאנקלוס.

Verse 5

פרע: רש"י לא דק, ואף אם לא יהיה דבוק לא ישתנה נקודו, ודע כי מלת קטן איננה ברע"ח ולא בס' הזכרון, ולא ברש"י כתיבת יד שבידי.

Verse 6



Verse 7



Verse 8



Verse 9

וטמא ראש נזרו: היה נ"ל לקרוא וטָמֵא, ראש נזרו נעשה טמא, כמו למטה (י"ב) כי טָמא נזרו.

Verse 10



Verse 11

וכפר עליו מאשר חטא על הנפש: אע"פ שנטמא באונס נקרא חוטא. וראב"ע אומר שאירע לו האונס לעונש על עברה אחרת שעשה, ושכר עברה עברה.

Verse 12



Verse 13

ביום מלאת ימי נזרו יביא אותו: יביא את נזרו אל פתח אהל מועד; פרע שער ראשו נקרא נזרו, ובמלאת ימי נזירותו לא יגלח שערו בביתו, אבל יביא שערו המגודל אל פתח אהל מועד, כביכול להראות לאלהיו כי השלים נדרו, ושם יגלחנו וישרפהו על האש אשר תחת זבח השלמים. וראב"ע אמר שהכהן יביאהו בעל כרחו, ואחריו רמבמ"ן תרגם שאחרים יביאוהו, וזה הבל, כי הנזירות אינה אלא ברצון ובנדבה, ולולי שנשאו לבו ברוח קדושה לא היה נודר, או לא היה משלים נזירותו, ואחר שהשלים נזירותו איך יתכן שלא יחוש ללכת לבית ה' להקריב קרבנו ולהשלים חובת נדרו? והכתוב ידבר בהווה, ולא באפשרי רחוק.

Verse 14



Verse 15



Verse 16



Verse 17



Verse 18

וגלח הנזיר פתח אהל מועד: דברי רש"י סתומים, כי אמר יכול יגלח בעזרה, נראה מזה שאינו מגלח בעזרה, ואח"כ אומר ששלמי נזיר מתבשלין בעזרה. ונ"ל כי בבית שני ראו שהיה דרך בזיון שיהיו הנזירים מגלחים בעזרה, ולפיכך עשו לשכה באחת מזויות העזרה, ובה היו מגלחים ומבשלים (ע' מדות פרק ב' משנה ה'), ולפיכך נדחקו בספרי ובנזיר (דף מ"ה) לפרש פתח אהל מועד אחר שחיטת השלמים שהיו נשחטים פתח אהל מועד, ולא חשו להזכיר שיהיה הגלוח בלשכה, כי היה דבר ידוע אצלם.

Verse 19



Verse 20



Verse 21



Verse 22



Verse 23



Verse 24



Verse 25



Verse 26



Verse 27

ושמו את שמי: מליצת שָם שֵם על אין לה דוגמא.

Chapter 7



Verse 1



Verse 2



Verse 3



Verse 4



Verse 5



Verse 6



Verse 7



Verse 8



Verse 9



Verse 10

את חנוכת: נראין דברי רמב"ן שהנשיאים הקריבו מיום השמיני והלאה אחרי שבעת ימי המלואים, ומשה לא היה מעמיד ומפרק, אבל בז' ימי המלואים כִלָה להקים ולמשוח ולקדש כל חלקי המשכן.

Verse 11



Verse 12



Verse 13

קערת כסף: עיין שמות כ"ה כ"ט.

Chapter 8



Verse 1



Verse 2

בהעלותך את הנרות וגו': היה מטה ראשי הפתילות של כל שבעת הנרות להאיר אל השלחן (רשב"ם).

Verse 3



Verse 4



Verse 5



Verse 6



Verse 7

פרשת הפרה כבר נאמרה וכבר נעשית הפרה אע"פ שנכתבה אח"כ, כי עד סימן י"ט ועד בכלל נאמר בשנה השנית, ומסימן כ' והלאה נאמר בשנת הארבעים, כי כשצוה על שלוח הטמאים לנפש, הדעת נותנת שצוה ג"כ איך יטהרו, ולא נכתב שם שלא להפסיק הענין, וכשהשלים ספורי השנה השנית, אז כתב חקת הפרה.
והטהרו: ירחצו במים, וכן והטהרו והחליפו שמלותיכם (ברא' ל"ה ב') ואם כראב"ע ורמבמ"ן היל"ל וְטָהֵרוּ, מלבד כי לא נשלמה טהרתם במה שכתוב בפסוק זה.


Verse 8



Verse 9



Verse 10

וסמכו בני ישראל את ידיהם על הלוים: אולי סמכו ראשי העדה את ידיהם על ראש ראשי הלוים.

Verse 11

והניף אהרן ... תנופה: הוליך אותם סביב למזבח, עיין ויקרא י"ד י"ב.

Verse 12



Verse 13



Verse 14



Verse 15



Verse 16

נתונים נתונים: ע' למעלה ג' ט'.

Verse 17



Verse 18



Verse 19

בני ישראל חמש פעמים שלא נטעה באהרן ובניו.

Verse 20



Verse 21



Verse 22



Verse 23



Verse 24

מבן חמש ועשרים: יבא לסייע וללמוד (רמב"ן).

Chapter 9



Verse 1



Verse 2



Verse 3

בין הערבים: כמו בין הערבים תאכלו בשר, ויהי בערב ותעל השלו, וערבים רמז לשני עֲרָבִים, ערב של שקיעת החמה, וערב של ביאת הלילה והככבים.

Verse 4



Verse 5



Verse 6



Verse 7



Verse 8



Verse 9



Verse 10



Verse 11



Verse 12



Verse 13

ובדרך לא היה: שלא היה טמא, וגם לא היה בדרך, אז אם לא יעשה פסח, יכרת. וראב"ע אגב שיטפיה לא דק, ופירש ובדרך, או בדרך. והמבאר הבין כי זה שבוש גדול, ונדחק ליישב דבריו, ואמר שכוונתו ללמדו קריאת וי"ו שורק בראש תבה (!!) והמעמר ראה והבין כי הבל המה הדברים הללו של המבאר, והתמיה עליו ופירש דברי ראב"ע על אמתתם, ולא ראה השבוש היוצא מהם, ולא הבין מה זה ועל מה זה נדחק המבאר לפרש כך.

Verse 14

ועשה פסח: לא שיעשהו אם ירצה, כמו שנראה מתרגום רמבמ"ן, אלא כמו שפירש רש"י.
ועשה פסח לה': אין ספק שאין פירושו אלא כפירוש רשי, כשיתגייר גר ואח"כ יבא זמן לעשות פסח ויעשה פסח, צריך שיעשהו ככל חקותיו וככל משפטיו (אע"פ שלא יצא ממצרים לא הוא ולא אבותיו), וזה בין לענין פסח ראשון בין לענין פסח שני. ומלת וירצה שכתב המבאר, ומלת ווילל שכתב המתרגם, אינן נכונות.


Verse 15

את המשכן לאהל העדות: ולא המשכן כלו, אלא אותו חלק מהמשכן ששם אהל העדות, כמו למטה י"א י') איש לפתח אהלו.
יהיה על המשכן: כתב רש"י כמו הווה על המשכן, כוונתו כי פירוש יהיה erat, ולא fuit, כי לא היה כך פעם אחד בלבד אך הוא ענין שהיה הווה תמיד בכל יום, והמעמר כתב כי הנוסחא הנכונה "כמו היה" ואין זו הגהה, אלא שבוש.


Verse 16



Verse 17



Verse 18



Verse 19



Verse 20



Verse 21

ויש אשר יהיה הענן מערב עד בקר: אע"פ שבערב היה על המשכן כמראה אש עד בקר, מכל מקום תמיד היה שם ענן, אלא שבלילה היה בתוכו כמראה אש.

Chapter 10



Verse 1



Verse 2

ולמסע: מקור ע"ד הארמית.

Verse 3

ותקעו בהן: זו אחר זו; והנה בהקהל העם היה מן ההכרח שיקהלו גם הנשיאים, ובהקהל הנשיאים לא הי מן הצורך שיקהל גם העם, לפיכך צוה תקיעה אחת לנשיאים, ושתים לעדה, כי מיד כשהיה נשמע קול תקיעה היו הנשיאים מכינים עצמם ובהשמע תקיעה שנית היה העם כלו נקהל. הנה די היה בחצוצרת אחת, ושלא להטיל קנאה בין שני האחים אלעזר ואיתמר, צוה שיעשו שתים, ובהקהיל את הקהל היו תוקעים שניהם אחר ה; וכן בכל נסיעת המחנות היה אחד משני האחים מריע תרועה אחת ואחריו אחיו תרועה שנית.

Verse 4

ואם באחת יתקעו: התוקע אינו אלא אחד, והרבוי אינו אלא impersonale יהיה מי שיהיה שני האחים.

Verse 5

תרועה: ל' תרועֵם, ל' שברים.

Verse 6



Verse 7



Verse 8



Verse 9



Verse 10



Verse 11



Verse 12



Verse 13



Verse 14

ויסע דגל מחנה בני יהודה בראשונה: נראה לי בלא ספק כי כקורה היו הדגלים מהלכים (עיין מבאר למעלה ב' י"ז) זה אחר זה, ולא כתיבה זה בצד זה כמו שהיו עומדים בחנייתם; שאם היו נוסעים כתיבה, היה ראוי שיסעו כולם כאחת, לא זה אחר זה. כמו שמפורש כאן ויסע דגל מחנה בני יהודה בראשונה. ומלבד זה אם היו נוסעים כתיבה לא היה להם שום תועלת בנסיעת נושא המשכן אחר דגל ראשון כדי שיוכלו להקים את המשכן עד בוא הקהתים (למטה פסוק כ"א), אם הדגל השני לא היה חוצץ בין אלו ואלו, אבל היה מן הצד. א"כ בהכרח זה אחר זה היו הדגלים מהלכים. ומה שכתוב (למעלה ב' י"ז) כאשר יחנו כן יסעו, אין ענינו שיהיה מעמדם בנסיעה כמעמדם בחנייה, אך פירושו בצדו איש על ידו לדגליהם, שאותם השבטים שהיו זה אצל זה בדגל אחד בחנייתם, היו ג"כ זה אצל זה בנסיעתם, שלא היו הדגלים מתפרדים במסעות, אלא כל שבט ושבט היה מכיר את מקומו אצל מי הוא שרוי ואצלו היה נוסע. ע' נתה"ש.

Verse 15



Verse 16



Verse 17



Verse 18



Verse 19



Verse 20

דעואל: אומר אני לא דעואל שמו ולא רעואל שמו אלא דַרְעוּאֵל (ע' למעלה בתחלת ס' במדבר), וכן דודנים ורודנים. ובתרגום המכוונה ליונתן דורדניא, וכן כלכֹל ודַרְדָע במלכים א' ה' י"א, ובד"ה א' ב' ו' ודרע, וכן עכן, עכר, שמו עָכְרָן.

Verse 21

ונסעו הקהתים וגו': כשהיו חונים, אז בני גרשון ומררי היו מקימים את המשכן, ובתוך כך דגל ראובן שהיה לאחריהם היה פונה וחונה מן הצד, והיה מניח מקום לקהתים להתקרב, ובבואם עם הארון וכלי הקדש היו מוצאים המשכן מקום והיו נותנים כל דבר במקומו.

Verse 22



Verse 23



Verse 24



Verse 25



Verse 26



Verse 27



Verse 28



Verse 29



Verse 30



Verse 31

אל נא תעזוב אותו: אין ספק כי משה לא היה מבקש מחובב דבר לתועלתו, שיהיה לו למנהיג וכיוצא בזה, כי משה לא היה יודע שיתעכבו שם עוד ימים ושנים, כאשר היה על דבר המרגלים, והיה סבור שמיד יסעו אל המקום אשר אמר ה' אותו אתן לכם, ולכבוש הארץ מה יועיל איש אחד. והנה חנותנו במדבר לא יתכן לפרשו על העתיד, כי לא ידע משה שהם עתידים לחנות ולהתעכב עוד שם, רק טעמו לשעבר, מאחר שידעת ונסית חנותנו במדבר, ראוי שתראה ג"כ הטוב אשר ייטיב ה' לנו; ולשון והיית לנו לעינים טעמו מאחר שהיית עמנו כאיש מעיין ורואה מה עניננו, הטוב הוא אם רע, ראוי שתבא עמנו ותראה גם בהצלחתנו בכיבוש הארץ; אבל בענין מנהיג ומורה דרך לא מצאנו ל' עינים, ואין ראיה מעינים הייתי לעור, כי שם המליצה נאותה בעבור מלת לעור. וכל הספור הזה להגיד טוב לב משה, ונראה שהסכים חובב ללכת עמהם, נ' וירא את הקיני.
ידעת חנתנו: כמו ידע לכתך (דברים ב' ז') (ב' סיון תר"ך). ואח"כ מצאתי שהוא פירוש רשב"ם.

Verse 32



Verse 33

ויסעו מהר ה' דרך שלשת ימים: ומיד ויהי העם כמתאוננים, והמקראות שבנתים הם מאמר מוסגר, להודיע שהיתה שכינה עמהם, שהארון נוסע לפניהם והוא סימן להשגחת ה' הפקוחה עליהם, באופן שבנסוע הארון היה משה אומר קומה ה' וגו', ובנוחו היה אומר שובה ה' וגו', ועם כל זה היו מתאוננים. וארון ברית ה' נוסע לפניהם דרך שלשת ימים, פירושו בכל הדרך ההוא שהלכו בשלשת ימים היה ארון ברית ה' נוסע לפניהם, כלומר היה נוסע בתוכם, והיה כמנהיג ההולך לפניהם. וראב"ע כתב שהמסע הראשון לא היה כשאר המסעות, כי כאן הלך הארון לפניהם ממש; וזה לא יתכן, אחרי מה שכתוב למעלה בפסוקים י"ג וי"ד ומה שאחריהם.

Verse 34

שובה ה': ע' רש"י.

Chapter 11



Verse 1

ויהי העם כמתאוננים: עתה הֵחֵלו להכנס במדבר הגדול, ומיד שהתחילו להתאונן ולהראות בדבריהם שהם בלתי נוחים במעמדם, נשמע הדבר לה' וירע בעיניו הכ"ף במלת כמתאוננים ענינה תכף ומיד שהיה זה היה גם זה, וכמהו ויהי כמשיב ידו והנה יצא אחיו, תכף ומיד שהשיב ידו יצא אחיו, והיא כפורחת עלתה נצה, תכף שפרחה ועלתה נצה, מיד הבשילו אשכלותיה ענבים; אף כאן תכף התאוננו, מיד היו דבריהם רעים באזני ה', כלומר וישמע ה' ויחר אפו, וישמע ה' פרט שאחר הכלל.
מתאוננים: משרש אנן הידוע בערבי, וכן בדחז"ל אנינות ואיננו משרש און.

Verse 2



Verse 3



Verse 4

וישובו ויבכו: ענינו ואח"כ בכו גם בני ישראל, וכמהו ושבת וכסית את צאתך שענינו ואח"כ תכסה.

Verse 5

אשר נאכל במצרים חנם: חנם ממש, כי המצרים היו מפרנסים את ישראל כדי שיוכלו לעבוד עבודתם, והיו מאכילים אותם דברים המצויים שם בזול מאד, כגון דגי היאור וקשואים וכו'. וכן מצינו ביהֵרוֹדוֹט כי על פיראמיד אחת אשר במצרים היה כתוב כי המלך אשר הקים אותה הוציא אלף ושש מאות ככרים, בשומים בצלים וצנונות, לפרנסת הפועלים אשר בנו אותה. גם כתב הירודוט כי המצרים לא היו אוכלים דגים, ומזה יובן למה היו נותנים אותם לבני ישראל. וצריך עיון וחפוש אם היו עובדים הדגים, ואז איך יתכן שיניחו לישראל שיאכילום, או היו נמאסים בעיניהם, ואז יתכן שיאכילום לאחרים.

Verse 6



Verse 7



Verse 8

שטו: שרש שוט כשהוא על אדם אחד יורה התהלכות אנה ואנה, וכשהוא על רבים ענינו התפזרות זה לכאן וזה לכאן.

Verse 9



Verse 10



Verse 11

ולמה לא מצאתי חן בעיניך: הוא כמו מאמר מוסגר, ולשום את משא הוא דבק עם למה הרעות.

Verse 12



Verse 13



Verse 14

כי כבד ממני: המשא שהוא השם הנכלל בפעל לשאת.

Verse 15



Verse 16

ולקחת אותם: כמו קחם נא אלי (בראשית מ"ח ט) לכה נא אקחך אל מקום אחר (למטה כ"ג כ"ז).

Verse 17



Verse 18

התקדשו: לראות המופת אשר יעשה לכם ה', ע' שמות ט"ו י"א.

Verse 19



Verse 20

זרא: כמו דראון.

Verse 21

שש מאות אלף רגלי: אם היה ה' אומר לו שיאכילם מזון חדש (כמו שהיה ענין המן) לא יה משה תמה, אבל ה' אמר לו שיאכילם בשר, ומשה ראה כי לא היתה בסביבותם ארץ נושבת שיהיו בה בקר וצאן, ולא ים שיהיו בו דגים, גם עופות לא היו נראים שם במדבר הגדול והנורא, לפיכך תה. והנני מבטל פירושי אשר כתבתי בבכורי העתים תקפ"ז עמוד ר"ד ובכרם חמד ג' עוד ר"י.

Verse 22



Verse 23



Verse 24



Verse 25

וַיָאצל: בנין הקל ע"ד וַיֹאמֶר.
ויתנבאו: דברו אל העם בכח ובגבורה אלהית, להשיב החוטאים מדרכיהם הרעים.
ולא יספו: הרי זו מליצה ממליצות הלשון, ודוגמתה קול גדול ולא יסף, לא יסף כמהו קול גדול, מעולם לא היה קול כמהו, וכן כאן הכוונה לא יספו אחרים להתנבא כמוהם, מעולם לא התנבאו אנשים אחרים בכח ובגבורה כמוהם.


Verse 26

והמה בכתובים ולא יצאו האהלה: נראה לי כי משה בירר שבעים איש (לא ע"ב), ושנים מהם נקראו ולא רצו לבא, והנה ס"ח בלד עמדו סביבות האהל, והכתוב אמר ויאסוף שבעים איש, כי הוא כתב שבעים שמות ושלח לקרוא לכלם, ואח"כ ביאר כי שנים לא רצו לבא. ואמנם נבואת אלדד ומידד היתה כדי לפרסם אמתת הרוח האלהי אשר נחה על הזקנים, כי הנה שנים אלה אע"פ שלא היו רוצים בכך ולא יצאו האהלה, נחה עליהם הרוח והתנבאו בעל כרחם.

Verse 27



Verse 28

מבחוריו: יפה אמר ראב"ע כי לא יתכן לפרש מבחוריו מנעוריו, כי זה המעשה היה בשנה השניה, ומָתַי היה יהושע משרתו קודם לכן, כי במדין לא הלך עמו. המבאר לנתה"ש כתב דברים בטלים על טעמי הפסוק הזה, ולפי האמת גם לפירוש ראב"ע לא היה מקום לטעמים אחרים, כי אחר שכתוב משרת משה אין ספק שהכנוי במלת מבחוריו לפירוש ראב"ע הוא דבק עם משה הקרוב אליו, ולא עם משה שבפסוק הקודם כאשר חלם המבאר.
כלאם: כמו אשר כּלאוֹ (ירמיה ל"ב ג').

Verse 29



Verse 30



Verse 31

ויטוש על המחנה: השַלְוִים היו יגעים, שעברו על הים בלא מנוח, ע"כ היו פורחים קרוב לארץ שהאויר יותר גס וסובלם יותר.
וכאמתים: כפירוש רש"י.

Verse 32

השלו לא היה על המחנה אלא ביבות המחנה, כי היה מעופף בשפל כאמתים על פני הארץ, ואם היה הולך על המחנ היה מַכֶה באהלים (ראב"ע).
ויאספו אסף: המקרא קצר והשמיט השחיטה, עיין חולין דף כ"ז עמוד ב'.
וישטחו להם שטוח: ליבשם בחמה, כך נוגים עד היום במצרים ליבש בחמה הדגים והבשר (ראז').
חמרים: כמו ויצברו אותם חמרים חמרים (שמות ח' י'), תרגם אנקלוס שם וכאן דגורין, ואין הכוונה על המדה הנקראת חמר (כדעת רמבמ"ן וגיז' ויש"ר) שהיא מאה עמר, ועשרה חמר הם מ"ג אל ביצים, אבל הכוונה כי בתחלה נתנום זה על זה, ואח"כ שטחום לחמה. ואני מוסיף כי לא יתכן לפרש חמרים מל' חמר כי אין מודדים את העופות לא במדת חמר, ולא בשום מדה אחרת (שש"ם).


Chapter 12



Verse 1

ותדבר מרים וגו': היה נראה להם לגאוה שאינו רוצה להתחלתן בעמו, ובתוך דבריהם אמרו גם כן הרק אך במשה. ומשה נצטוה לכתוב פסוק והאיש משה ענו מאד שלא היה מתגאה על היותו נביא ה' (דח"א ז"ל), או כתרגום המיוחס ליונתן בן עוזיאל משה היה ענָו ולא חש לדבריהם, ולא עלתה על לבו להנקם מהם, הקב"ה רצה לבקש עלבונו. ומתחלה היה נ"ל כי משה לא שמע דבריהם, כי כתוב וישמע ה', אע"פ שמשה לא שמע, ה' שמע, אך ממה שכתוב צאו שלשתכם משמע שהיו במקום אחד, ולשון וישמע ה' לא לומר שמשה לא שמע, אלא שאע"פ שמשה היה כחרש לא ישמע, הנה ה' שמע.

Verse 2



Verse 3



Verse 4



Verse 5

ויצאו שניהם: מן האהל אל הפתח. הענן עמד פתח האהל ודבר עמהם שם, וזה מפני שהיתה מרים עתידה להצטרע. ומה שלא הוציא גם את משה היה (כדברי רש"י ורמבמ"ן) לומר שבחו שלא בפניו.

Verse 6

אם יהיה נביאכם: כמו ידיהם ולא ימישון, ידים להם.
במראה: במראות הלילה, אלא שאמר מראה כנגד אתודע, וחלום כנגד אדבר בו, והמראה היא הצורה שהנביא רואה בנבואתו שעל ידה האל מתגלה והתודע לו, וכאן לכבודו של משה נגלה להם בהקיץ ולא בחלום, כדי להוכיחם ביחד.
ה' במראה אליו אתודע: היה לו לומר אני ה' אתודע, או ה' יתודע, לפיכך נ"ל כראב"ע כי שם ה' דבק למעלה ולא למטה, אם היה נביא ה', או אם יהיה נביאכם מה', כי הנביא אף אם לא יהיה מנביאי השקר המתפארים במה שאין בם, יתכן שלא יהיה נביא ה', ודי שיהיה מוכיח או משורר בגבורה; ואולי כך היתה מרים הנביאה, ולפיכך אמר להם: אף אם הנביא שלכם יהיה באמת נביא ה', מכל מקום במראה אליו אתודע וגו'. ואמנם חז"ל (התרגום והנגינות) רחקו מן הפירוש הזה, מפני שמליצת נביאכם ה' הוא לשון מתמיה וזר, וההמון לא יבינהו ויכשל בו.


Verse 7

לא כן עבדי משה: עבדי משה הוא נאמן לי יותר מכל שאר עבדים שבביתי (והכוונה שהוא למעלה מכל שאר נביאים נקראים עבדי ה') על דרך ומי בכל עבדיך כדוד נאמן (ש"א כ"ב י"ד).
ביתי: בית נאמר על אנשי הבית וכולל העבדים, כמו וישמע בית פרעה, שהוא כאילו אמר וישמעו עבדי פרעה.
בכל ביתי: הבי"ת איננה בי"ת המקום, אלא בי"ת היתרון, כמו היפה בנשים.

Verse 8



Verse 9

וילַך: כעס עליהם ונעלה מעליהם בכעס.

Verse 10



Verse 11



Verse 12

כמת: כנולד מת, אשר בצאתו מרחם אמו, כבר בשרו נאכל ונפסד.

Chapter 13



Verse 1



Verse 2

שלח לך: לטובתך, שידעו ענין הארץ והעם מתחלה, ולא יערערו עליך לבסוף.
שלח לך אנשים: בדברים (א' כ"ב) כתוב כי ישראל אמרו נשלחה אנשים לפנינו, וכאן הוא אומר כי ה' דבר אל משה שלח לך אנשים, ונראה כי הם שאלו, וה' הסכים וצוה למשה שיעשו כדבריהם, וכאן לא הזכיר שהם שאלו, כדי שלא יהא נראה שחטאו בשאלתם. ונראה כי הכל היה סבה מאת ה', וכמו שכתב הרמב"ם (מורה ח"ב פל"ב), אלא שהוא אומר שהיה מחכמת ה' להסב אותם במדבר עד שילמדו גבורה, כמו שנודע שההליכה במדבר ומיעוט הנאות הגוף מרחיצה וכיוצא בהם יולידו הגבורה, ונולדו ג"כ (באותם ארבעים שנים) אנשים שלא הורגלו בשפלות ובעבדות, ואני אומר שלא היתה כוונת האל שיקנו גבורה, כי לא בחרבם ירשו ארץ וזרועם לא הושיעה למו, אבל סבב שיתעכבו במדבר, למען יעמדו במשך ימים רבים אצל משה, שאם היה משה מביאם אל הארץ, היו מתפזרים איש בנחלתו, ולא היה משה יכול ללמדם דעת, גם לא היו צריכים להתפרנס דרך נס, ולא היתה האמונה בתורת משה נקבעת בלבותם לדורות עולם, כמו שהיה הענין על ידי שישבו ארבעים שנה במדבר, ומשה מנהיגם, ומפרנסם באותות ובמופתים, ומלמדם דרכי ה'; והחנוך הזה אשר לא היה כמהו בכל הארץ, שיהיו מאתים רבוא נפשות יושבים אצל מלמדם במשך ארבעים שנה, בלי שיהיו טרודים בבקשת מזונותיהם זה הוא שהעמיק האמונה בלב בני ישראל, באופן שבִתְעות כל יושבי הארץ אחרי האלילים, נשארו תלמידי משה גוי אחד ויחיד בארץ, שומר האמונה הטהורה, וממנו התפשטה ותתפשט לטובת המין האנושי כלו, ומלאה הארץ דעה את ה'.
ויתורו: שרש תור ענינו סבוב, ודומה לו ותאר הגבול (יהושע ט"ו ט') תרגומו ויסחר, ענין סבוב, וכן ובמחוגה יתארהו (כאשר העירו כבר רש"י ורד"ק) הוא לשון סבוב כמו ותאר הגבול, ומזה לדעתי כל לשון תאַר הם הקווים הסובבים הצורה ומגבילים אותה, וכן תַּאַר בערבי ענינו סָבַב, ומזה ולא תתורו אחרי לבבכם ואחרי עיניכם, ענינו לא תשוטטו, לא תלכו כה וכה (רחוק מעבודת ה') אחרי הנהגת לבכם ועיניכם. וכן שרש רִגֵּל נגזר מן רֶגֶל, ועיקר הוראתו לשוטט הנה והנה, ומזה רכיל ורוכל. והנני מבטל מה שכתבתי על שרש תור ועל שרש רגל בבה"ע תקפ"ו; גם הוראת שני השרשים האלה משונות זו מזו בדרך אחר ממה שכתבתי שם, ואין כאן המקום להאריך בזה, ועיין בית האוצר, לשכה א'.


Verse 3



Verse 4



Verse 5



Verse 6



Verse 7



Verse 8



Verse 9



Verse 10



Verse 11



Verse 12



Verse 13



Verse 14



Verse 15



Verse 16

ויקרא משה להושע וגו': נראין יותר דברי חז"ל שמשה קרא להושע יהושע עכשו ולא קודם לכן כדעת רשב"ם, כי לא היה מן הצורך לכתוב זה כאן אם היה זה דבר נושן. ובהפך נראה כדברי הכורם כי עכשו כששלחו עם אנשים חשובים שנה שמו לבלתי יקרא עוד בשם שנקרא בו במדרגת משרת, וכן ביוסף ודניאל שנוי השם נעשה כשעלו לגדולה.

Verse 17



Verse 18

וראיתם את הארץ מה היא: זו שאלה כללית, כי הם הלכו לתור את הארץ, ואח"כ פרט שאלתו בשלש בחינות, א' את העם החזק הוא וגו', ב' ומה הארץ לענין הישיבה בה, הטובה היא אם רעה, אם האויר והמים והאקלים טובים או רעים (כפירוש דון יצחק) ומה הערים וגו', ג' ומה הארץ לענין הצומחים בה, השמנה היא, וכו'.
ואת העם: הוי"ו לפירוש (cioè) ודוגמתה בבראשית כ"ד מ"א; י"ג ח' וט"ו; י"ז ב'; שמות י"ד י"ט; כ"ה י"ב; ש"א כ"ח ג'; ישעיה כ"א יו"ד; ירמיה ב' ט'; מ' ח'; מ"ו כ"ו; ויחזקאל כ"ג ל"ז; וכן למטה י"ד י"ד וכ"ט, וסימן י"ו ה', ונראה כן גם תהלים כ"א י"א, וכן למטה כ' ט"ו.


Verse 19

הבמחנים: ערי פרזי הדומות למחנה, כי אין להם חומה סביב.

Verse 20



Verse 21

מדבר צין: הוא חלק ממדבר פארן והוא דרום א"י, ורחוב בצפונה למערב וחמת במזרח.

Verse 22

ויבא: אחד מהם, והוא כלב, עיין רש"י. ואולי שאר המרגלים יראו מבוא בעיר בצורה, וכלב בטח בה' ובא בתוכה; ומה שכתוב ושם ראינו את הנפילים ונהי בעיניו כחגבים אומר מוהר"ר יצחק פארדו שאינו ראיה שהיו בחברון, כי לא בחברון לבד היו ענקים אלא בכל הפלך ההוא וכמ"ש ביהושע (י"ד י"ב) ועתה תנה לי את ההר הזה וכו' כי ענקים שם וערים גדולות, בצורות, א"כ ושם האמור כאן הכוונה שם בנגב, לא שם בחברון.
ילידי הענק: אין ענק שם פרטי כדעת רמב"ן ובושארט וגיז' ויפה תפול בו הה"א ובלשון ערבי ענינו צואר ארוך ואיש ארוך.
אחימן ששי ותלמי: אולי שמות משפחות, עיין מחקרי ארך (חברון).
חברון וגו': נראה טעמו שהענקים בנו אותה בימים קדמונים, ולרב חזקם עדיין היו בה ואדם לא יכול להורישם.

Verse 23



Verse 24



Verse 25



Verse 26



Verse 27



Verse 28

אפס כי עז העם: היה להם לומר והעם היושב בה חזק והערים בצורות, אבל הם חטאו באמרם מלת אפס (כאשר העיר הרמב"ן) וגם מלת עז, כי כל זה מורה שהוא מן הנמנע להתגבר עליהם. הלא תראה כי כלב הוצרך לומר עלה נעלה, משמע כי מדברי המרגלים היה מובן שלא היה אפשר לעלות אל העם ההוא, והם עצמם פירשו אח"כ את דבריהם ואמרו לא נוכל לעלות אל העם.
בצורות: רש"י לא פירש יפה מלת כריכן, וחשב שענינו עגולות. ונ"ל שאין ענינו אלא מוקפות חומה, וכן למעלה פסוק י"ט כתב רש"י כרכין פתוחין מאין חומה, נ"ל שאין הלשון מדוייק.


Verse 29



Verse 30

כלב את העם: יהושע שתק, כי להיותו משרת משה לא היה נשמע.

Verse 31



Verse 32

ארץ אוכלת יושביה: אעפ"י שהעם היושבים בה חזקים, אין זה בשביל שבח הארץ, אבל הוא מפני שלא ישארו בה זולתי החזקים, שהם חזקי המזג, והשאר מתים בה מפני רוע האויר (ספורנו, וקרוב לזה גם רמב"ן).

Chapter 14



Verse 1



Verse 2



Verse 3



Verse 4



Verse 5

ויפול משה: כשראו משה ואהרן הסכמת העדה לפרוק עול ה' ונביאו מצוארם הבינו שאם ידברו דבר ישתיקום ולא יטו אזנם לדבריהם, לפיכך נפלו על פניהם לפניהם, והיה זה כבקשת רשות לדבר, כדי שלא יפסיקום בדיבורם, אלא דרך חסד יניחום לדבר, ואח"כ יעשו מה שירצו; וכן עשה משה בעדת קרח, וישמע משה ויפול על פניו וידבר אל קרח. אבל כאן כשראו יהושע וכלב את משה ואת אהרן משפילים מעלתם לפני העם, בערה ברוחם אש ה', וקרעו בגדיהם, ולא הניחו להם שידברו, ודברו הם בשבילם.

Verse 6



Verse 7



Verse 8



Verse 9

סר צלם: אין להם דבר שיגן עליהם, ואנחנו בהפך ה' אתנו. במקומות החמים מה שהוצרכו בני אדם תחלה הוא מה שיגן עליהם מן החמה, ע"כ קראו צל לכל דבר המגין. צל נקרא הגוף המביא צל.

Verse 10



Verse 11



Verse 12



Verse 13

ושמעו מצרים וגו': המצרים ידעו שהעלית בכחך, ויושבי א"י שמעו שאתה בקרב העם הזה וגו', והנה אלה יאמרו לאלה.

Verse 14

ואמרו אל יושב הארץ הזאת: המצרים יודעים שאתה אוהב ישראל, כי העלית בכחך את העם הזה מקרבו, והכנענים יודעים מה שאהבת אותם במדבר, כי שמעו כי אתה ה' בקרב העם הזה וכו', והנה המצרים יאמרו אל הכנענים מה שראו בעיניהם (כי העלית בכחך וכו'). והכנענים יגידו להם מה שאהבת אותם במדבר, ואם תהרוג את ישראל, אז אלו ואלו, המצרים והכנענים וגם שאר אומות אשר שמעו את שמעך, יאמרו מבלתי יכלת וגו', כי לא יכלו לומר שהרגתם בשנאה, כי ראו ושמעו שאתה אוהב אותם, א"כ יאמרו כי מאהבתך אותם הרגתם, כדי שלא יפלו ביד אויביהם, וזה מבלתי יכולת בך להוריש אותם. והנה ואמרו אל יושב הארץ ענינו יאמרו אל הכנענים מה שנזכר קודם לכן, כי העלית וגו'; ושמעו כי אתה ה' חוזר אל יושב הארץ הזאת, הם הכנענים ששמעו השגחת ה' על ישראל במדבר, והושמטה מלת אשר (יושב הארץ הזאת אשר שמעו).
נראה אתה ה': שיעורו: נראה כי אתה ה' ועננך עומד עליהם. נראה הוא לשון עבר לנסתר, והוא כאן פעל סתמי (impersonale) אשר ביארתי ענינו בבכורי העתים תקפ"ז עמוד קע"ח; ופירוש נראה (on a vu), ואר מלת נראה הושמטה מלת כי, על דרך מדוע ראיתי המה חתים (ירמיה מ"ו ה') שענינו ראיתי כי המה חתים; והוי"ו במלת ועננך איננה לחבור, אלא לפירוש, נראה כי אתה ה' כלומר ועננך עומד עליהם, עיין מה שכתבתי בראשית י"ג י"ח. 
אשר עין בעין: עיין בה"ע תקפ"ז ע' 180.

Verse 15

והמתה את העם הזה וגו': כמו והכתי את מדין כאיש אחד (שופטים ו' י"ו). בִנְחָלָה כאילו היה איש אחד, וכן כאן ידעתי כי לא יקשה עליך להמית את כל העם הזה מלהמית איש אחד.
אשר שמעו את שמעך: המצרים והכנענים, וגם שאר האומות, כי אלה שמעו מאלה מה שלא ראו בעיניהם, והנה כלם ידעו שאתה אוהב העם הזה ולא יוכלו לחשוב שהרגת אותם בחמה, והצטרכו לומר מבלתי יכלת וגו'.


Verse 16



Verse 17

יגדל נא כח: בעיני האומות, שלא יאמרו מבלתי יכלת, וזה תעשה אם תסלח כמו שדברת.

Verse 18



Verse 19



Verse 20

סלחתי כדברך: הסליחה היתה לגמרי, כי לא מתו אלא כמות כל אדם בבוא יומם, ועם כל זה לא יראו את הארץ, כי זו מתנה ואינם ראוים לה.

Verse 21

ואולם וגו': אם היה טעמו כתרגום רמבמ"ן כמו שאני חי וכמו שכבודי מלא כל הארץ, היל"ל ומלא, לא וימלא, אבל הוא מאמר מוסגר והוא דרך גזום כאדם הנשבע בנפשו ומכניס מאמר אחר בתוך שבועתו, והכוונה חי אני, כי אמנם כל הארץ צריך שתהיה מלאה מכבודי ולא יהיה שמי מחולל אפי' שעה אחת, מה שהיה אם לא יהיו האנשים האלה נענשים ... כי כל האנשים וכו' וכו'. לדעת הרמב"ן חי אני וימלא וכו' ל' שבועה וקללה, והכוונה לא חי אני ולא ימלא וכו' אם יראו. המבאר נשתבש ואמר כי וימלא כבוד ה' את כל הארץ הוא כמו וימלא את החכמה (מ"א ז' י"ד), והדבר בהפך, כי חירם הוא המתמלא והכבוד הוא הממלא. לדעת תלמידי מוהר"ר דוד חזק הכוונה חי אני שימלא כבוד ה' את כל הארץ. ואח"כ פירש חי אני כי כל האנשים וכו'.

Verse 22



Verse 23



Verse 24

אשר בא שמה: היא חברון, שנ' ויבא עד חברון, אבל יהושע לא בא לבדו בשום מקום, ולא הוצרך להזכירו בייחוד.

Verse 25

וסעו לכם: מאחר שֶיְרָאתֶם כל כך מהעמלקי והכנעני, אין אתם כדאי לעלות אליהם, אלא פנו אל המדבר.

Verse 26



Verse 27

עד מתי לעדה: עד מתי תהיה להם הוייה, על דרך עדיין יש לזה בעולם (שבת ל"ד).
העדה הרעה הזאת: אינם המרגלים, אלא הקהל, וסוף הענין מוכיח, אם לא זאת אעשה לכל העדה הרעה הזאת הנועדים עלי במדבר הזה יתמו. והנה אחר שהתפלל משה ואמר לו סלחתי, חזר הדיבור לו ולאהרן (שלא ידע מזה דבר), ואמר להם ראויים אלו ליאבד מן העולם, אך אאריך להם וימותו במשך מ' שנה.
מלינים: אע"פ שהוא הפעיל אינו אלא פועל עומד כמו למטה (י"ז. ד') אשר הם מלינים עליכם, וכן כאן (פסוק כ"ט) אשר הלינותם עלי.


Verse 28



Verse 29



Verse 30



Verse 31



Verse 32



Verse 33

ובניכם יהיו רועים: לא אמר תועים, כי היה להם ה' למנהיג.

Verse 34

יום לשנה וגו': כן דעת בה"ט ונכון מאד.
וידעתם את תנואתי: והניא אותה ענינו בטול רצון אחרים, אף כאן התקוממו נגד רצונו באמרם נתנה ראש ונשובה מצרימה.

Verse 35



Verse 36



Verse 37

לפני ה': לפני אהל מועד.

Verse 38



Verse 39



Verse 40



Verse 41

והיא לא תצלח: למה תעשו זאת מאחר שלא תצלח.
למה זה: עיקר ענינו è inutile.

Verse 42



Verse 43



Verse 44

ויעפילו: בדברים (א' מ"ג) ותזידו. והנה ויעפילו מענין עפל ועפלים, התנשאות הלב בבטחונו, וכן הנה עֻפְּלָה לא ישרה נפשו בו (חבקוק ב' ד') הרשע העריץ נפשו מתנשאה לאמר אוסיף להתגבר תמיד, אך לא ישרה נפשו בו, איננה בשקט ובמישור, איננו בטוח בהצלחתו, אבל הצדיק באמונתו יחיה, סמוך לבו לא יירא, ואף כי כשיחשוב הצדיק כי היין בוגד ושכירות לב עריצים תמיתם, וגבר יהיר לא ינוה, לא יתקיים במשכנו על מושבו ועל כנו, אשר הרחיב וגו'.

Verse 45

ויכום ויכתום עד החרמה: יתכן כדעת ראז' החרמה הזאת היא היא הנקראת חרמה למטה כ"א ג', וכן נראה גם דעת חז"ל שאמרו (עיין רש"י) יושב הנגב זה עמלק.

Chapter 15



Verse 1



Verse 2



Verse 3



Verse 4



Verse 5



Verse 6



Verse 7



Verse 8



Verse 9



Verse 10



Verse 11



Verse 12

כמספרם: יהיה מספר הזבחים מה שיהיה, אפי' הם רבים מאד, תמיד יהיו הנסכים והמנחות כמספר הזבחים, ודברי המבאר בנתה"ש הבל הבלים.

Verse 13

להקריב: כשירצה להקריב.

Verse 14



Verse 15

לפני ה': איננו כמו בעיני ה' (כדעת רמבמ"ן), וכאן אינו מוסיף זכות או קולא לגר או גדולה, אלא אומר שהוא חייב לפני ה' בכל מה שאתם חייבים בו, וזה אמנם כדי שהגרים לא יביאו לא"י מנהגיהם בעבודת אלהיהם. יש לתמוה על רש"י ז"ל שהביא כאן פסוק כגן ה' כארץ מצרים והוא איננו דומה כלל לעניננו, כי שם יש נושא שלישי והוא ככר הירדן שהיה דומה לגן ה' ולארץ מצרים, וכאן הנושאים אינם רק שנים ... ואולי אחרים הוסיפו הפסוק ההוא ברש"י.

Verse 16



Verse 17



Verse 18



Verse 19



Verse 20



Verse 21

מראשית עריסותיכם ... תרומה: כמו שהתרומה אין לה שיעור כן החלה אין לה שיעור (רש"י).

Verse 22

ולא תעשו את כל המצות האלה: שלא תקיימו את כלן, אלא תשמיטו קצת מהן.

Verse 23

מן היום אשר צוה ה': משעת חיובן, כי קצת המצות תלויות בביאתם לארץ, וקצתן גם לדור המדבר.

Verse 24

נראה כי כאן מדבר בהשמטת מצות עשה, כי בויקרא (ד') כתוב מפורש ועשה אחת מכל מצות ה' אשר לא תעשינה, וכאן ולא תעשו את כל המצות, והיה זה כי בס' שמות באו רוב מצות לא תעשה במה שבין אדם לחבירו ובעניני המוסר (יתרו ומשפטים), ע"כ סמך להן בויקרא הכפרה לעובר עליהן בשגגה, ואח"כ בויקרא באו רוב מצות עשה בענין עבודת ה', וסמך להן כאן הכפרה למבטל אותן בשגגה. ורמב"ן דחה סברה זאת.
אם מעיני העדה נעשתה לשגגה: מקרא קצר, אם מעיני העדה נעלם ונעשה דבר בשגגה.

Verse 25



Verse 26



Verse 27



Verse 28

בחטאה בשגגה: וכן למטה פסוק ל"א עונה בה ה"א בלא מפיק; נראה שלא רצו ליחס החטא והעון אל הנפש, וכן אנקלוס תרגם אנשא, לא נפשא. אך בפסוק והנפש האוכלת ממנו עונת שא (ויקרא ז' י"ח) הה"א במפיק, כי שם אין לטעות, כי כתוב האוכלת, ואין הנשמה אוכלת, וכן יונתן ביחזקאל י"ח ב' נזהר ותרגם הן כל הנפשות לי הנה נפשתא, הנפש החוטאת היא תמות, אנש די חטי (כל זה מתלמידי דח"א).

Verse 29



Verse 30



Verse 31

הֵפַר: כמו והפר את נדרה, הפיר עצת גוים, אלא שכאן אינו אלא במחשבת הרשע שחשב לבטל המצוה מעיקרה, ודוגמתו עת לעשות לה' הפרו תורתך.

Verse 32

מקשש: תרגומו מגבב, והוא לקיטת עצים קטנים וקש התלושים, וכן לקושש קש, וכן מקוששת שנים עצים (מ"א י"ז י"ב), נראה שאעפ"י שלא היה תולש ולא עושה מלאכה ממש נענש, כי עבר ביד רמה על מצות שביתה.

Verse 33



Verse 34



Verse 35

רגום: מה שכתוב ברש"י פשנט בלעז הכוונה faisant ואין הכוונה לפרש המלה, אלא להודיע הזמן, וע' מעמר.

Chapter 16



Verse 1

ויקח קרח: מקנא היה קרח במשה, ועכשו לקח השעה שהיו ישראל מְצֵרִים על גזרת המרגלים והחרמה, והוציא עצתו לפעַל. קרח ועדתו שרוא כל המופתים אשר עש משה, איך יתכן שלא יאמינו שליחותו? ואם לא האמינו הם שהיו עדי ראיה, הלא זה יביא להטיל ספק במשה, ולומר שמא מעשיו מזוייפים. אבל האמת הוא כי קרח ואנשי עדותו לא כפרו במופתים אשר עשה משה, ולא היו מיחסים אותם לתחבולות אנושיות, שהרי אמרו כי כל העדה כלם קדושים ובתוכם ה', הנה הודו כי ה' בקרב ישראל, ושהוא עושה להם אותות ומופתים. אבל קרח ועדתו טעו טעות גדולה מחמת הרגלם בין המצרים עובדי האלילים, ולמדו מהם דעות נפסדות בענין האלהות והשגחה. והנה קרח ועדתו מאמינים היו כי יש אלהים בישראל, ושהאל הה הנקרא ה' נשבע לאבותם להורישם את הארץ, ושהוא העושה להם אותות ומופתים; אבל היו מאמינים כי האל על ידי עבודות מיוחדות הוא כורת ברית עם כהניו וחכמיו היודעים דרכי עבודתו, ועושה להם רצונם. והנה האמינו כי משה פועל גבורות בכח האל, אבל האמינו ג"כ שהאל מתפתה ושומע למשה בעשותו לפניו העבודות הרצויות לו, וא"כ עכשו שהוקם המשכן ונודעו משפטי הקרבנות ודרכי העבודה הרצויים לפני ה', יוכל כל אדם להיות כהן ונביא מבלעדי אהרן ומשה, והנה קרח היה מתנשא לאמר אני אהיה כהן ונביא, וה' יענה אותי בנסים ונפלאות כאשר ענה את משה ואת אהרן, אחרי אשר אעבוד עבודתו כמצֻוֶה מפיו; ולמה אראה את משה ואת אחיו בגדולה, ואני ואחי נהיה להם לנושאי כלים? ומשה ראה את כוונתו ואמר להם קחו לכם מחתות ותראו אם העבודה והקטרת היא מקובלת לפניו מצד עצמה, יהיה המקטיר מי שיהיה, או אם רצון האל הוא שיהיה המקטיר איש מיוחד הנבחר והחביב לו.

Verse 2



Verse 3

רב לכם: רב לכם שבת בהר הזה, רב לכם סב את ההר הזה, רב לכם מכל תועבותכם (יחזקאל מ"ד ג'), רב עוד יוסף בני חי, ענינם די, לא יותר מדאי. רב לכם, די לכם מה שהשתררתם עלינו עד היום, כי עד עתה היינו צריכים לכם, ומעתה שהוקם המשכן אין לנו צורך בכם. אבל משה השיב להם בענוה ובאחוה רב לכם בני לוי, אתם אחי בני שבטי, יספיק לכם מה שאמרתי לכם קחו לכם מחתות, למען תדעו כי לא תצלח מחשבתכם, שאם לא היה הדבר ברור לי לא הייתי אומר זה, ועתה חדלו לכם למען ייטב לכם. וכשראה שלא היו חוזרים בהם, חזר והוכיחם בלשון קשה המעט מכם, ופירש להם שהם נועדים על ה', והוא בלא ספק יענישם.

Verse 4

ויפול על פניו: דרך בקשה, שיניחוהו לדבר ולא יפסיקוהו, כמו למעלה י"ד ה'.

Verse 5

וידע ה' את אשר לו: לא אמר והודיע, כי לא אמר זה דרך הגדת העתיד, אלא כמגלה רצונו: מסכים אני עמכם להביא הדבר לפני משפט האל. או אולי הקריאה וְיֵדָע או וְיָדַע מן הקל, כמו עתה דע וראה מה אשיב שולחי דבר (שמואל ב' כ"ד י"ג), ענינו decidere, וכן וידע אלהים (שמות ב' כ"ה).

Verse 6



Verse 7



Verse 8



Verse 9



Verse 10



Verse 11

לכן אתה וגו': מקרא קצר, כפירוש רמבמ"ן, כמו שפירש רש"י לכן כל הורג קין. ותלמידי שבתי אנקונא אומר כי מלת הנועדים מושכת עמה מלת נועדים, אתה וכל עדתך הנועדים נועדים על ה', ואולי לכך נתכוון רש"י.
מה הוא: מאליו לולא רצון האל.

Verse 12



Verse 13

כי תשתרר עלינו: לשלוח לקרוא לנו כמלך.
גם תשתרר: כמו אנכי אעלך גם עלה.

Verse 14

האנשים ההם: דרך כנוי, כמו אפס כי נִאֵץ נִאַצְת את אויבי ה' (שמואל ב' י"ב י"ד); ומוהר"ר דוד חזק מפרש אתה מנקר עיני האנשים הם, והם שאר ישראל, אך אל תחשוב שאנחנו כמוהם, התחשוב בדברך עמנו שאתה מדבר עמהם ומנקר עיניהם?

Verse 15

אל תפן אל מנחתם: קודם שיאמר להם שיקחו המחתות ויקטירו הקטרת, התפלל באזני כל העם שלא ירצה ה' את מנחתם, כי אין להם שום טענה להתרעם עליו, כי הוא מעולם לא השתרר עליהם להנאת עצמו.

Verse 16



Verse 17



Verse 18

ויקחו איש מחתתו: לא המתינו עד למחר, אלא מיד ויקחו איש מחתתו.

Verse 19

עליהם: Presso di essi; אבל לדעת רש"י ואחרים עליהם פירושו נגדם, שגם רוב העם נתפתו אחר קרח.

Verse 20



Verse 21

הבדלו מתוך העדה הזאת: הם מקריבי הקטרת, והכוונה שלא יתחבר אהרן עמהם להקטיר גם הוא, מאחר שלא רצו להמתין עד מחר. ומשה חשב שהיה רצון האל להכרית הקהל כלו (או חלק רב מהעם שנתפתו אחר קרח), וה' לא פירש לו הענין, רק אמר לו שילך אצל קרח דתן ואבירם ויזהיר את העם שיתרחקו משם, ומשה הלך אל דתן ואבירם (ולא הזכיר קרח, כי לא היה באהלו, כי היה עם מקריבי הקטרת), ובתוך כך החמשים ומאתים איש וקרח עמהם הקטירו הקטרת ונשרפו. והנה אין ספק כי קרח היה מן הנשרפים (כדעת ראב"ע), כמו שכתוב (למטה י"ז ה') למען אשר לא יקרב איש זר אשר לא מזרע אהרן הוא להקטיר קטרת לפני ה' ולא יהיה כקרח וכעדתו ועדתו הם החמשים ומאתים איש מקריבי הקטרת. ומה שכתב להלן (כ"ו י') ותבלע אותם ואת קרח, ענינו אהל קרח וכל אשר לו, על דרך מאמר וירגיליוס: Jam proximus ardet Ucalegon (Aen. II) והנה דתן ואבירם לא הקטירו הקטרת כי היו בעצה עם קרח שיהיה הוא כהן, לא הם, ואולי הם יהיו מלכים או נשיאים בישראל.
ואכלה אותם: לא אמר וכליתי, כי עדיין כשמעם תפלת משה היו יכולים לחזור בהם ולהתרחק מן הקטרת.

Verse 22

אלהי הרוחות: הבוחן לבות.
האיש אחד יחטא: לפי הענין לא יתכן שתהיה הה"א לידיעה, ואין ספק שהיא לתמיהה, וננקדה על דרך ה"א הידיעה, כמו שכתבתי באוהב גר. והחכם רמ"ל נ"י תפש אותי במעמר ואמר כי התמיהה אינה נופלת על האחד אשר חטא, כי אם על הקצף על כל העדה; וזה שיבוש כי בכמה מקומות באה התמיהה בראש המאמר, אע"פ שעיקר התימה אינו אלא בסופו, כמו האחיכם יבאו למלחמה ואתם תשבו פה? האני אשביר ולא אוליד אם אני המוליד ועצרתי?


Verse 23



Verse 24



Verse 25



Verse 26

בכל חטאתם: בחטאתם שהם כל כך (גדולים).

Verse 27

נצבים: בחציפות.

Verse 28

בזאת תדעון כי ה' שלחני לעשות את כל המעשים האלה: אין ענינו (כדעת רמבמ"ן והמבאר) שתדעו שאני שלוח האל, כי זה כבר היו מסכימים בו; אבל טעמו כפירוש רש"י לתת לאהרן כהונה גדולה וכו', וכן לתת הלויים משרתי הכהנים, וגם ליטול העבודה מן הבכורות, כדברי ראב"ע.

Verse 29

לא ה' שלחני: אין הכוונה לומר מעולם לא הייתי שליח האל, אבל הדבר למד מענינו, לא שלחני לעשות את כל מעשים האלה, לתת לאהרן כהונה גדולה וכו'.

Verse 30

ואם בריאה וגו': כמו כי ברא ה' חדשה בארץ (ירמיה ל"א כ"ב) (רשב"ם) ועיין פירושי על בראשית ברא.

Verse 31



Verse 32



Verse 33



Verse 34

נסו לקולם: בשביל הקול היוצא מבקיעת הארץ ונפילת הבתים (כדעת רש"י), לא מקול זעקתם, כדעת רשב"ם רמב"ן וראז'.

Chapter 17



Verse 1



Verse 2

השרפה: שם מופשט, במקום השרופים.
זְרֵה: כמשמעו, אמור אליו זרה הלאה את האש.

Verse 3



Verse 4



Verse 5



Verse 6

המתם: בעצת הקטרת (רשב"ם).

Verse 7



Verse 8



Verse 9



Verse 10

ואכלה אותם כרגע: לא אמר וכליתי, כי לא יה זה אלא לזרזם להתפלל ולכפר על העם, ולהראות לעם כי בחר ה' באהרן להודיע (כמו שכתב רשב"ם) שהקטרת הממיתה כשאינם כהנים היא הנותנת חיים ביד כהנים.
ויפלו על פניהם: דרך בקשה כלפי מעלה.

Verse 11

כי יצא הקצף: כמו כי יצאה בי יד ה' (רות א׳:י״ג), הנה סערת ה' חמה יצאה (ירמיה כ"ג י"ט), נראה כי קצף כמו חמה נאמר בהשאלה על המכה עצמה, ויציאה נאמר על גזר דין כמו יצא דבר מלכות מלפניו, ומשה אמר החל הנגף בנבואה ולא ידע עדיין שהיו מתים, וזהו שנ' אח"כ והנה החל הנגף בעם.

Verse 12



Verse 13

ויעמוד בין: להגיד שבחו שחרף נפשו למות בעבורם.

Verse 14



Verse 15



Verse 16



Verse 17

מטה מטה לבית אב: להשבית התלונות על הלוים מפני הבכורות כדברי רמב"ן, כי ה' הוכיח בנס זה שאינו חפץ בשאר השבטים, ואם הקהל לא יערערו על הכהונה, גם הלוים ידמו, כי קרח לא מצא מקום לערער אלא על ידי שנתחברו הקהל עמו.
איש את שמו: שמות הנשיאים, והעד ואת שם אהרן, כי הוצרך לפרשו מפני שהוא לא היה נשיא. ומה שבחר לעשות הנס דוקא על ידי מטות, מפני שהלשון נופל על הלשון, שהשבטים נקראים מטות (יצחק פארדו).


Verse 18

מטה אחד לראש: וכן תרגם אנקלוס ארי חוטרא חד.

Verse 19



Verse 20



Verse 21



Verse 22



Verse 23



Verse 24

ויוצא פרח ויצץ ציץ ויגמל שקדים: יש לשאול אם כבר גמל שקדים, איך ראה משה את הפרח? והשיב תלמידי ידידי החכם הרופא מוהר"ר ישראל גדליה קזיס זצ"ל שהיו בו פרחים ושקדים כאחת, כי קצת מן הפרחים כבר נפתחו וכבר גמלו שקדיה, ומהם הציצו ציץ ועדיין לא יצא הפרי, ומהם היו עדיין סתומים.

Verse 25

בכ"י על קלף מצאתי למשמ֖רת לא֤ות לבני-מ֑רי, ונכון.
וּתְכַל: לפי הנקוד הוא פיעל ופעל יוצא, ובתשלומו וּתְכַלֶה, כמו צַו יְצַו בתשלומם צַוֵה יְצַוֶה, כמו שכתב רשב"ם, ולפי הענין נכון יותר שיהיה פעל עומד כתרגומו, וכן נרא שהיתה דעת רש"י ולפיכך עשה תלונותם ל' יחיד, כדי שיהיה נקשר עם ותכל. ויש לתמוה איך לא ראה רש"י כי ותכל הוא פיעל, ולפי דרכי יתכן לומר כי בא ותְכל תחת וְתֵכֶל על דרך גְבַר במקום גֶבֶר, אך לפי זה למה לא נקדו תלונָתם בקמץ הנו"ן? 

Verse 26



Verse 27



Verse 28

כל הקרב הקרב: אין כאן כפל לשון אך הוא על דרך כי יפול הנופל ממנו, וכי ימות מת עליו, ושמע השומע ואמר, והיה היוצא אשר יצא מדלתי ביתי לקראתי, ענין כלם מי שהיה, וכן כאן הכוונה כל הקרב (מי שיהיה) שיקרב אל משכן ה'. ואין להכחיד שאין פירוש זה מסכים עם הנגינות.
האם תמנו לנגוע: כמו ויהי כאשר תמו כל אנשי המלחמה למות (דברים ב' ט"ז), כאשר תם כל העם לעבור (יהושע ד' י"א), כאשר תמו כל הגוי להמול (שם ה' ח') כלומר עדיין לא נשלמו מגפותינו, כי כל הקרב וכו'.


Chapter 18



Verse 1

תשאו את עון המקדש: כיון שהתרעמו על מיתת כל הקרב, השיבם שהעונש אינו אלא לעושה בזדון, אבל אם בשוגג על זה ישגיחו הכהנים, ואם לא ישגיחו הם ישאו עונם.
את עון כהונתכם: עון המקדש בקריבה ונגיעה, ועון הכהונה בעשיית העבודה, ואנקלוס תרגם תסלחון, כלומר תגרמו סליחה להם. ענין הסליחה מתורגם בלשון שבק חוץ מכאן ומישעיה נ"ה ז', כי שרש שבק צריך שיהיה אחריו זכרון החטא או העון, ושם (כי ירבה לסלוח) אם היה אומר למשבק לא היה הענין מובן, וכאן לא היה אפשר לתרגם בלשון שבק, כי היה צריך לעשותו הפעיל, ואין השרש הזה נוהג בהפעיל, אבל שרש סלח הוא נוהג בל' ארמית בפיעל (ארי מסגי לסַלָחָה הוא מקור מן הפיעל) ובהיותו פיעל יתכן שיכלול גם הוראת ההפעיל, וכן בס' ויקרא י' י"ז נשאת את עון העדה, לְסַלָּחָא.


Verse 2

וגם את אחיך מטה לוי: ואעפ"י שאינם כהנים כמוך הנני קורא אותם אחיך להיותם מטה לוי, ולוי היה שבט ושרש שממנו יצא אביך, ע' בה"ע תקפ"ט עמוד 119.

Verse 3



Verse 4



Verse 5

ושמרתם את משמרת הקדש וגו': אתם והם תשגיחו על כל אלה, הכהנים על חלקם, והלוים על חלקם.

Verse 6

מתנה נתונים לה': במתנה הם נתונים לכם, כלומר לה':

Verse 7

עבדת מתנה אתן: לומר שמתנה וזכות היא להם, ואין לזרים אתם.

Verse 8

לך נתתים: שישמרום לאכלם בטהרה ושלא יאכילום לזרים.

Verse 9

אשר ישיבו לי: כל מנחה ותשורה נופל בה ל' השבה, כמו מלכי תרשיש ואיים מנחה ישיבו (תהלים ע"ב י'.

Verse 10



Verse 11

עד כאן דבר במה שישראל מקריבים דרך קדש, כלומר להשרף לגבוה, והתורה צותה לכהנים לאכלם, ועכשו מדבר במה שהתורה תצוה לישראל לתת לכהנים עצמם, שהוא תרומה ובכורים, ואינו מדבר במורם מקדשים קלים, כי אין עיקר נתינתם לכהנים, אלא לגבוה.

Verse 12



Verse 13



Verse 14



Verse 15



Verse 16



Verse 17



Verse 18



Verse 19

ברית מלח עולם: הלא לכם לדעת כי ה' אלהי ישראל נתן ממלכה לדוד על ישראל לעולם לו ולבניו ברית מלח (ד"ה ב' י"ג ה') ועיין ויקרא ב' י"ג.

Verse 20



Verse 21



Verse 22



Verse 23

והם ישאו עונם: והם בני ישראל ישאו עונם אם יעבדו במזיד.

Verse 24



Verse 25



Verse 26

והרמותם ממנו תרומת ה': כלומר מעשר מן המעשר, ורמבמ"ן תרגם צור העבע, וארנהיים אלז העבע, והוא שבוש, כי לפי זה תהיה הכוונה שירימו ממנו לתרומה אחד ממאה.

Verse 27

ונחשב לכם וגו': התרומה הזאת שתרימו מן המעשר תהיה נחשבת לזכותכם כאילו נתתם אותה מגרנכם ומיקבכם, ונחשב פעל סתמי.

Chapter 19



Verse 1



Verse 2

ויקחו אליך: כמו קחם נא אלי, אקחך אל מקום אחר, שלח וקח אותו אלי.
תמימה אשר אין בה מום: כפל לשון, כמו תמים יהיה לרצון כל מום לא יהיה בו (ויקרא כ"ב כ"א).

Verse 3



Verse 4



Verse 5



Verse 6



Verse 7



Verse 8



Verse 9

והיתה: חוזר לפרה, הפרה שהיא עתה אפר תהיה למשמרת למי נדה, והיא (הפרה) חטאת היא.
נדה: נדה נזה ענין הזאה, וכן פירש רש"י ונסתייע מן וידו אבן בי, וכן תרגם יירונימוס וגם היוני מי הזאה.
ואסף איש טהור: הכוונה איש אחר שלא נתעסק עדיין בפרה (יח"ף).

Verse 10



Verse 11

וטמא שבעת ימים: דעת ראב"ע שהוא ל' עבר היא בטלה, שאם כבר עברו ז' ימים לא יתכן עוד לומר שיתחטא ביום השלישי.

Verse 12



Verse 13



Verse 14



Verse 15

צמיד: ל' צמד, והוא הכסוי הנצמד אל הכלי.
פתיל: ל' כריכה ודבוק, וכן בהפוך אותיות וילפת שמשון את שני עמודי התוך (שופטים י"ו כ"ט).

Chapter 20



Verse 1

ויבאו בני ישראל: עד כאן נאמר בשנה השנית, מכאן ואילך בשנת הארבעים, ופרשת הפרה נאמרה קודם לפרשיות שלמעלה, ולא נכתבה בינתים שלא להפסיק ספור המאורעות.

Verse 2



Verse 3

ולו גוענו בגוע אחינו: בשאר הפורעניות שעברו עליהם שהמית ה' רבים מן העם בפתע פתאום.

Verse 4



Verse 5



Verse 6



Verse 7



Verse 8

אל הסלע: שמגוף הסלע יצאו, ולא מתחתיו (רמב"ן).

Verse 9



Verse 10

המורים: מורה עיקר יסודו מן מרר, וענינו סרבן ומקניט, והנה כאן לא מרו את דבר ה' לשיקראו disubbidienti, אבל הקניטו בדבריהם מבלי בטחון, וכן בסורי ממָר מרָנֵא.
המן הסלע הזה נוציא: וכי יתכן שאני ואהרן נוציא לכם המים מן הסלע? לא, א"כ עתה שתראו יציאת המים מן הסלע, תבינו כי יד ה' עשתה זאת.


Verse 11



Verse 12

יען לא האמנתם בי: משה רבנו חטא חטא אחד, והמפרשים העמיסו עליו שלשה עשר חטאים ויותר, כי כל אחד מהם בדה מלבו עון חדש, כי הנה דון יצחק אברבנאל הביא עשר דעות והוסיף עוד אחת מדעתו, והרשב"ן במגן אבות דף ע"ה הוסיף דעת אחרת, ורמבמ"ן הוסיף עוד אחרת, ואולי עוד כמה דעות אחרות נכתבו ואני לא ידעתין; אשר על כן כל ימי נמנעתי מהעמיק החקירה בדבר הזה, מיראה שמא מתוך חקירותי יצא לי פירוש חדש, ונמצאתי גם אני מוסיף עון חדש על משה רבנו. והנה לשעבר נחה שקטה דעתי בדעת רמבמ"ן, שהיה החטא במה שפחדו מהקהל וברחו מפניהם אל אהל מועד, ובפרט כי מצאתי כמחשבתו כן חשבו שלשה חכמים אחרים, האחד ר' אברהם ביבאגו בספרו דרך אמונה (מאמר ב' סוף שער ו') שכתב וז"ל: עם שאני נפלא למה לא אמרו החושבים שמשה רבנו חטא (אמר שד"ל דעת החכם הזה הוא כי משה רבנו ע"ה לא חטא, והיא הדעת העשירית שהביא דון  יצחק, גם בעל העקדה הביא דבריו וסתר אותם, ועכשו המחבר מדבר לדעת האומרים שמש חטא, והוא תמה למה לא אמרו) היות חטאו על שלא קדשו את הש"י, (כמו שכתוב ויבא) משה ואהרן מפני הקהל אל פתח אהל מועד, כי תמורת שהיה להם להוכיח את ישראל ולעמוד בפרץ באמור להם מדוע תריבו את ה', הידו תקצר , וכאלה רבות, נסתרו אל פתח אהל מועד כמו בורחים; ובאלה יתישבו כל הפסוקים, כי אילו עמדו בפרץ היה שם שמים מתקדש; ולפי דעת כל המפרשים יהיה קשה מה היה חטא אהרן, ועל פי דרכנו יהיה מתורץ הכל עכ"ל. והשלישי והוא קדמון מהנזכרים, הוא בעל ס' אַוַּת נפש (לא אוֹת נפש, כקריאת וואָלפיוס ודע ראָססי), והוא פירוש על הראב"ע על התורה, ויש מיחסים אותו לרלב"ג, והוא שבוש, והוא נמצא בכ"י ביד ידידי החכם כמ"ר יוסף אלמנצי הי"ו, ולא נזכר בו שם המחבר, וההקדמה מתחלת במלות: אות נפש שואף רוח ורודף קדים. והנה המחבר הזה כשהגיע לפרשת חקת יצא ממחיצתו שאינה אלא לבאר דברי הראב"ע, והרחיב פה והאריך לשון עד שלשה דפים, לפרש חטא משה ואהרן, ולהיות הס' יקר המציאות מאד, ראיתי להודיע טיבו לרבים, וזה לשונו: ואחר אשר פירשתי דעת א"ע בשגגת חטא משה ואהרן ע"ה, נבאר דעתנו בו, כי כל מה שפירשו המפרשים אינו מספיק, כבודם מונח במקומו, לפי הנראה לנו. ותחלה נבאר הספקות והסתירות הנראות בפירוש כל אחד מהם, כי בעברי על זה הספור נתתי לבי לדרוש ולתור מה פשעם ומה חטאתם ועל מה נענשו הגדולים האלה, ועיינתי במה שפירשו בו המפרשים ולא ראיתי בו פירוש מספיק לפי הענין ולפי לשון הפרשה. כי לפי הר"ם אשר פירש כי החטא (אמר שד"ל כן הוא בכ"י, ולה רציתי להגיה, כי כן מצאתי בהרבה ספרים כ"י, והיה זה כדי להבדיל חֵטְא מן חָטָא) היה בעבור הראותו מדת הכעס באמרו שמעו נא המורים, אשר לא היתה אז ראויה במקום ההוא, יקשה למה נענש אהרן, כי משה לבדו אמר; גם יקשה עליו אמרו יען לא האמנתם בי, (וכי) זה מיעוט אמונה וחסרון קדושה, אם כעס עליהם בהקהלם לריב על המים, אחר אשר ראו עיניהם המסכות הגדולות והאותות והמופתים אשר עשה להם ה' זה ארבעים שנה במדבר? כי אם בקשו מים בנחת ויישוב ואמרו למשה התפלל בעד עבדיך על המים, בלא קצף ובלא מריבה, היתה השאלה נכונה וראויה, אחר הצטרכם אליהם, כי זה מהדברים ההכרחיים לבני האדם, וכן שכן למחנה גדול כזה; אך אמנם משה ע"ה לא כעס עליהם על השאלה, אך כעס עליהם על איכות ענינה, ר"ל בהקהלם דרך מרי, ושקשרו לריב עמו כדרך המורדים במלכם. ולכן אומר אני כי בדין כעס עליהם להוכיחם ולהשיבם מדרכם הרעה. (ועוד הוא מאריך בקושיות על הרמב"ם ושאר המפרשים, ואח"כ הוא מבאר דעתו ואומר) ונאמר כי הנביא הוא בעל הבריאה השלמה אשר הכוונה אליו במציאות השפל, והוא מִכַת המחוייב, יעשה פעולות הראויות, וישיב הַמַענים הדוחים, לפי המקומות והענינים, ויגער ויכהה, ויבטיח ויקדים בגמולים טובים או בהפכם, או בהשגת המבוקש או בבלתי השגתו, הכל לפי הראוי, לפי הכתות והדעות, או לפי המבוקש שימשך ממנו קדושת ה', בהראות פעולה נראית בגזרתו, ולא יתרשל וימתין להשיב לפי הענין ההוא, ויבטח בה' לקיים מאמרו, אחר שהוא מן הראוי למען ספר שמו, כי כן מצאנו במשה ע"ה שאמר לפרעה התפאר עלי וגו', בלי הקדמת נבואת ה' אליו בזה, אבל בטח בה' שלה יבישהו, כמו שאמר א"ע, אחר שהתשובה ראויה לפי המבוקש להתפרסם יכלת ה' בעולם השפל, שהיו כופרים בו פרעה ועבדיו. וכן עשה ג"כ בהקבץ קרח וכל עדתו לחלוק על הכהונה, ענה תכף בקר ויודע ה' את אשר לו, וכל הנמשך אחריו, ולא נתרשל להשיב עד בוא דבר ה', אחר שהענין והמקום היה גורם וגוזר התשובה, וגזר והגביל זמן מדעתו שיוכיח בו ה' למי תֵאות הכהונה ומי בחר עליה, בוטח כי יהיה כגזרתו. ועל כן התלוננו כל עדת ישראל ממחרת על משה ואהרן, ואמרו אתם המתם את עם ה', ר"ל אתם מדעתכם הגבלתם זמן ההוכחה על ששבט לוי נבחר ואהרן כהן גדול, ובעבור קריבותכם אל ה', ובעבור שלא נְסַפֵק בתורה הנתונה על ידיכם שמע ה' לקולכם והמית החולקים עליכם, אבל אין זה מופת חותך שנבחר שבט לוי, ולא אהרן. וזהו שאמר ה' יתעלה דבר אל בני ישראל וקח מאתם מטה מטה לבית אב, והשכותי מעלי את תלונות בני ישראל וכו', כי כאשר פרח מטה אהרן לבית לוי, היה מופת שהשבט נבחר, ואהרן נבחר לכהן גדול, שהוא היה הראוי שבכל השבט; כי נראה כי עתה לא הריבו עמו רק על חלוף הבכורות שהיו מקריבים קודם שנבחר שבט לוי, ואל זה רמז באמרו כי כל העדה כלם קדושים, ר"ל עדת הבכורות, כמו שפירש א"ע. וכן מצאנו בשמואל הרמתי כשנקבצו ישראל לשאול להם מלך, אשר לא היתה השאלה ההיא ראויה,  כאשר היה להם מנהיג נכבד ונביא ה', כי אם בניו לא הלכו בדרכיו, אשר מנה שופטים עליהם, (היה להם) לשול שישפטם הוא עצמו כבראשונה, או שימנה אחרים יראי אלהים אנשי אמת, והדבר הקשה יביאון אליו, והו שחרה בעיני שמואל כאשר אמרו תנה לנו מלך, ואמר ה' יתעלה אליו שמע בקול העם כי לא אותך מאסו וכו', ר"ל אחר שמניתי להם דַּבָר טוב ונאמן, והם שאלו להם מלך, לא הדַּבָר מאסו, רק הממנה מאסו; ושמואל הזהירם על זה פעמים ושלש, ר"ל שלא ישאלו להם מלך, כאשר תמצא בעת פרסום בחירת שאול במצפה, אמר להם ואתם היום מאסתם את ה' אלהיכם, וישראל חשבו להתנצל מזה אחרי שמצאו בתורה שום תשים עליך מלך, בלי הגבלת זמן, חשבו שיהיה הרשות נתונה להם להקימו כשישרצו ויהיה להם לב אחד להקימו, מבלי הבטה לפרנס הדור אם הוא ראוי אם לא, ולכן החזיקו בטעותם, וזהו שאמר להם שמואל בחדשו המלוכה בגלגל ותאמרו לא כי אם מלך יהיה עלינו, ולהשיבם מטעותם ולהודיע להם שחטאו ושיתנו תודה לה' וערפם לא יקשו עוד, כי כפירת העון שתי עונות, אמר להם שמואל בלי מצות ה' אליו, הלא קציר חטים היום אקרא אל ה' ויתן קולות ומטר, כי אם נצטווה מה' לומר להם זה, לא היה צריך להתפלל על הקולות והמטר, ובטח בה' שישמע תפלתו, אחר שהיה ראוי להודיע ולפרסם להם רעתם וחטאתם אשר מאסו ה' ודַּבֹרוֹ, כי אולי חשדוהו שחרה לו בעבור הסרת הגדולה מבניו, וכאשר ראו ישראל הקולות והמטר בעת הקציר, אשר לא היה משפט הארץ ההיא, כאשר הקדים להם שמואל, שבו אל ה' והודו על חטאתם, באמרם התפלל בעד עבדיך וכו' כי יספנו על כל חטאתינו רעה וכו'. וכן אליהו בהר הכרמל, בהתפקר הדור ההוא לעבודת הבעל, וכחשו בה', אמר להם עד מתי אתם פוסחים על שתי הסעפים, ויתנו לנו שנים פרים, והיה האלהים אשר יענה באש הוא האלהים, ועשה כל הפעולות הנכבדות, ר"K בנין המזבח, ושתים עשרה אבנים למספר שבטי בני יעקב, והתעלה סביב ללכת המים סביב למזבח, כדי שיתפרסם עוצם יכלת ה' ונפלאותיו, לדור הרע ההוא המסופקים ביכלתו ומציאותו ברדת האש ותאכל העולה, והמים אשר בתעלה לחכה, והכל עשה אליהו ע"ה בלי הקדמת צוואת ה' אליו, אחר שהיה מן הראוי לעשות כן לפי הזמן והענין. ואחר זאת הקדמה נאמר כי כאשר נקהלו ישראל על משה ואהרן ובקשו המים אע"פ שלא בקשו אותם בדרך נכונה, אבל בריב ומצה, היתה התשובה הראויה להם להבטיחם על שאלתם, ולומר להם אל תיראו כי לא ימית אתכם ואת מקניכם בצמא, הלא כלכל אתכם במן מ' שנה, והכה צור ויזובו מים ולא חסרתם דבר, לכן בה' אל תמרודו. מכל מקום (היה) ראוי לגעור בהם ולכהות על המריבה, לא שירפו ידיהם ויבהלו להשיב, כי מתנאי הנביא מדת הגבורה, לא יחת ולא ישוב מפני כל. ושני הנביאים האלו, אשר נשלמו במדות ובשכליות, ורעו את העם מ' שנה מדבר, והם משה ואהרן, לא תמצא שהשיבו להם שום דבר בהקהלם עליהם על דבר המים, אבל רפו ידיהם, ומן המערכה נסו, והלכו אל אהל מועד מפני הקהל, כאמרו ויבא משה ואהרן מפני הקהל אל פתח אהל מועד, ואמר א"ע כדמות בורחים. עד כאן לשון בעל אות נפש, ועוד האריך. ואמנם אע"פ שהסכימו בפירוש זה ארבעה חכמים מזמנים שונים ומארצות רחוקות, בלי שידע אחד מהם מחשבת חברו, ואע"פ שגם אני בפירוש הזה בחרתי במשך ט"ו שנים ושבחתיו לתלמידי, מכל מקום הנני רואה עתה כי אין משמעות הכתובים מסכמת עם הפירוש הזה; כי הנה ה' לא הוכיחם כלל על אשר פחדו ועל אשר לא דברו, והנה העיקר חסר מן הספר, ובפרט מלות על אשר מריתם את פי (למטה פסוק כ"ד) לא יתיישבו כלל לפי הדעת האת, אלא בדוחק גדול, ואמתת משמעותן אינה אלא שהיה שם צווי שלא קיימוהו, לא שחסרה להם הגבורה הראויה להם. גם מלות ויבא משה ואהרן מפני הקהל אין שום הכרח שכוונה לומר שהלכו כדמות בורחים (כדברי הראב"ע), כי וינוסו אין כתוב כאן, ומלת מפניהם אין ענינה אלא שהתרחקו מהיות לפניהם, על דרך ויסע עמוד הענן מפניהם (שמות י"ד י"ט). והרב החכם בעל ס' באר שבע, בספרו על התורה נקרא צדה לדרך הביא דברי בעל מנחה בלולה (בלי להזכיר שמו על הקלקלה), וכתב עליהם: ואני אומר שכל המפרשים לא רצו לפרש כן, כי הוא פירוש משובש, שאינו כדי לדבר הימנו כלל, שהרי מקרא מלא כתוב על אשר מריתם את פי, שעברו על דברו, לפי פירושו, לא עברו על דברו, אלא שלא הוכיחו את ישראל. ועוד האריך. גם בעל הרכסים לבקעה דחה פירוש רמבמ"ן. והנני רואה עתה כי משמעות הכתובים אינו אלא כפירוש רש"י וכל הקדמונים, שהיה צווי ה' ית' שידברו אל הסלע ממש, וכמו שכתב בעל העקדה שהיה להם לומר אל הסלע: כה אמר ה', הסלע תנה מימיך וישתה העם הזה, וכיוצא בדברים האלה, כאשר ידבר איש על רעהו בעל דעת כמהו. הלא כה עשה אח"כ יהושע, שאמר שמש בגבעון דום, וירח בעמק אילון. הן אמת כי (כדברי הרמב"ן) אין הנס גדול בדבור מבהכאה, כי הכל שוה אצל הסלע, אבל מכל מקום לעיני ההמון הדבור אל הסלע היה מתמיה יותר, והיה שם שמים מתקדש יותר. ומה שאמר הרמב"ן כי מאחר שצוה קח את המטה, יש במשמע שיכה בו, איננו נכון, כי אחר שאמר לו ה' ודברתם אל הסלע, ולא והכיתם, היה להם לדבר ולא להכות, אלא שבשעת הדבור היה להם לנטות ידם במטה על הסלע, בריחוק מקום ובלי לנגוע בו. והנה חטאת משה ואהרן היתה מרי (ככתב להלן כ"ד), כי לא עשו כאשר צום ה'; ונקראת ג"כ מעילה (דברים ל"ב נ"א) שענינו חסרון נאמנות כי לא נאמנו עמו, כשלא דקדקו לשמור דברו לעשות ממש כאשר צום; וכאן נקראה חסרון אמונה (לא האמנתם בי) לא שהם לא האמינו באלהים, ושחשבו שיוכל להוציא מים מן הסלע בהכאה ולא יוכל להוציאם בדבור (כי זה דבר שאין הדעת סובלתו); ולא שחשבו שאפילו בהכאה לא יצאו, וכמו שיוכל המתעקש להבין ממאמרם המן הסלע הזה נוציא לכם מים, כי אמנם אם לא האמינו שיצאו המים, למה הקהילו את הקהל אל פני הסלע? הלא אין ספק כי באמרם המן הסלע הזה וגו' לא היתה הכוונה אלא לומר: היתכן בדרך הטבע שמן הסלע הזה יצאו מים? לא: ועתה התיצבו וראו את אשר יעשה ה', כי הוא יוציא לכם מים מצור החלמיש, ולא היה בזה חסרון אמונה כלל. אבל מאמר יען לא אמנתם בי להקדישני ענינו: יען לא קדשתם אותי (לדבר אל הסלע, שדבר מתמיה כזה היה גורם קידוש השם גדול מאד בעיני ההמון), כאילו לא האמנתם בי (שאוכל לעשות כדבר הזה, להוציא מים בדבור). והרי זה דרך מליצה נהוג הרבה, והוא הנקרא Metonymia, ודוגמתו כל משנאי אהבו מות (משלי ח' ל"ו), אין הכוונה שהם ממש אוהבים רעת עצמם; כי זה בלתי אפשר, אבל שמעשיהם הם כאילו היו אוהבים רעת עצמם; וכן חושך שבטו שונא בנו (שם י"ג כ"ד), והלא אינו חושך שבטו אלא להיותו אוהב את בנו, אבל הנמשך ממעשיו הוא כאילו היה שונאו, כי הוא גורם לו שיהיה נער משולח ובעל מדות רעות; וכן וימאסו בארץ חמדה (תהלים ק"ו כ"ד), והם לא מאסו בה, כי גם המרגלים אמרו טובה הארץ מאד מאד, רק פחדו מגבורת היושבים בה, ואמרו ולמה ה' מביא ואתנו אל הארץ הזאת לנפול בחרב. והיותר קרוב לעניננו הוא מה שאמר שמואל לשאול (שמואל ה' ט"ו כ"ו) כי מאסתה את דבר ה', והוא באמת לא מאס את דבר ה', אבל מרה את דברו מחמלתו על אגג ועל מיטב הצאן והבקר. אבל איך היה ומהיכן נמשך הדבר הגדול והנורא הזה שקדושי עליון משה ואהרן חטאו ומרו את פי ה', נראין הדברים שהכעס הוא שגרם להם, ובפרט כי נצטוה לקחת בידו המטה שהיה בו פרח וציץ ושקדים והונח לפני ה' למשמרת לאות לבני מרי, ובהיותו בידו נצטייר בלבו מרי העם הזה, שכמה פעמים התלוננו על ה', לפיכך במקום שהיה לו לדבר אל הסלע, דבר אל העם ואמר להם שמעו נא המורים, וכמו שפירש הרשב"ם: שמעו נא המורים, כמו שהמטה הזה שיש בו שקדים מוכיח שהוא למשמרת לאות לבני מרי. והנה הכעס הוא שגרם לו למרות את פי ה', אך לא על הכעס נענש (כדעת הרמב"ם), אלא על שלא דבר אל הסלע. וכן אמר ר' אלעזר בן עזריה בספרי פרשת מטות (והביאו רש"י), בשלשה מקומות בא (משה) לכלל כעס ובא לכלל טעות.

Verse 13

ויקדש בם: במים, כרשב"ם, והנה ה' נקדש בעשותו הנס, אעפ"י שמשה ואהרן לא קדשוהו כראוי, שאם היו מדברים אל הסלע, היה שם שמים מתקדש יותר.

Verse 14



Verse 15



Verse 16



Verse 17



Verse 18



Verse 19

רק אין דבר וגו': על דרך כי שלום לך ואין דבר, וכן אנקלוס ורש"י, ומלת רק דבקה עם ברגלי, רק (אין דבר) ברגלי אעבורה. והמבאר כתב וכן מתורגם בל"א, והוא טעות, כי רמבמ"ן (ואחריו יש"ר) תרגם איני רוצה להזיקך, אבל אנקלוס ורש"י יפה הבינו כי אין דבר איננו ממש כמו איני רוצה להזיקך, אך ענינו אין כאן שום דבר שיהיה לנזק לך.

Chapter 21



Verse 1



Verse 2



Verse 3

נראה כי המאורע הזה איננו אותו שבשופטים (א' י"ז) אלא עכשו לקחו קצת מעריהם, והשאר בימי יהושע.

Verse 4

ותקצר נפש: קוצר נפש כמו קצר אפים, והוא הפך ארך אפים, ונפש כמו אפים, נשימה, וכן ארך אפים רב תבונה וקצר רוח מרים אולת (משלי י"ד כ"ט), ולמעלה ממנו (פסוק י"ז) קצר אפים יעשה אולת.

Verse 5

הקלקל: כמו אדמדם סאסאה.

Verse 6



Verse 7



Verse 8



Verse 9



Verse 10



Verse 11



Verse 12



Verse 13



Verse 14

על כן יאמר בספר מלחמות ה': כתב רמבמ"ן שמשה מביא כאן מה שהיה כתוב בספר ההוא, להיות זה לעדות לישראל שלא נכנסו בגבל מואב; ולא אמר כלום, שהרי לדעתו הס' ההוא היה מלאכת איש יהודי, והיה כתוב בו היא הבאר אשר אמר ה' למשה, גם שם הס' (ספר מלחמות ה') מורה שהוא מלאכת איש יהודי, כי שם בן ארבע אותיות הוא מיוחד לאלהי ישראל, וא"כ מה ראיה מדברי הס' ההוא? והנכון שאין זה (כדעת ראב"ע) ספר בפני עצמו, אבל ספר הוא כאן (כדעת רש"י ורשב"ם וקלעריקוס) שם הפעולה, כמו ספור או ספירה (narratio), ומזה נקראו כן הספרים, מפני שהם כוללים ספור דברים או ספירת דברים. והנה משה אומר כי אחר מלחמת סיחון ועוג, כשהיו ישראל מספרים דרך שיר ומשל ומליצה את מלחמות ה', היו מזכירים כי ה' עבר בסופה ובסערה את המקום הנקרא והב והנחלים והגיאיות הסמוכות לארנון, הלא הם הנחלים הסמוכים לער, כי הכל לקחו ישראל במלחמה, ונשען ה' ועמד בגבול מואב, שלא רצה ה' לעבור משם והלאה לכבוש ארץ מואב. השירים היו לשם ולתהלה בקרב ישראל, והתורה אוהבת להזכירם בעבור עצמם, ולא לתכלית אחרת, וכן ויאמר למך לנשיו, וכן למטה על כן יאמרו המושלים.

Verse 15

ומשם בארה: אין זה מספר מלחמות ה', אבל הוא דבק למעלה, משם נסעו.

Verse 16



Verse 17

ענו לה: ואמרו לה בשיריכם עלי באר עלי באר.

Verse 18



Verse 19

במות: הן במות ארנון שהזכיר למטה, ושדה מואב כך נקרא כי היה למואב לפנים, אע"פ שעכשו היה ביד האמורי.

Verse 20



Verse 21



Verse 22



Verse 23



Verse 24

כי עז גבול בני עמון: גבול בני עמון היה עז לסיחון, וסיחון שלכד חלק מארץ מואב לא לכד ארץ בני עמון כי גבולם היה עז, וישראל לא שלחו ידם בירושת אחיהם מואב ועמון, רק במה שכבר נפל ביד האמורי, (כן פירש אדוני אבי זצ"ל, וכן מצאתי אח"כ לדון יצחק ואחרים).

Verse 25



Verse 26



Verse 27



Verse 28



Verse 29

פלטים: נסים, ע' פירושי לישעיה מ"ה כ'.

Verse 30

אשר עד מידבא: נפח היה סמוך למידבא, והזכירו המושלים זה, כי נפח לשון מפח נפש, ומידבא לשון דאבון נפש, גם דיבון מלשון מידבא.
עד: לשון בבקר יאכל עד.

Chapter 22



Verse 1



Verse 2

וירא בלק בן צפור: בלק היה נכרי במואב, והיה ארמי, מארץ בני עמו של בלעם, וראה כי אנשי מואב אחזמו רעד מפני בני ישראל, עד שהתחילו לבקש עזרה או עצה ממדין, ונתירא שמא ימרדו בו באמרם מה יושיענו זה, והתחכם להביא להם תשועה ממרחק על ידי איש מבני עמו, הוא בלעם.
א] בלעם היה עובד את ה' או עכו"ם? - היה עכו"ם, כי היה קוסם (יהושע י"ג) ואם היה עובד את ה' היה מתדבק בישראל, ולפחות לא היה הולך לקללם אחר שאמר לו ה' כי ברוך הוא, ולא היה הולך לקראת נחשים כדי שיחפוץ ה' לקללם אם היה יודע שהוא אל יחיד ושהם עם סגולתו, ומיד כשבא אצל בלק היה לו למגיד לו כי זה העם בחר לו יה ושאי אפשר שימאס בם; אבל מה שאמר לא אוכל לעבור את פי ה' אלהי, כן היה מדרכי אמונתו לעבוד לכל אלוה כשיצטרך לו, ועכשו היה צריך לאלהי העברים שיטוש את ישראל.
ב]  מה היתה אומנותו? - היה קוסם קסמים ומעונן ומנחש, והיה בקי בכל מיני עבודות שבימיו, והיה מגיד עתידות בקסמים, ומהיותו בקי בכל מיני עבודה היה עושה לכל אלוה ואלוה העבודות הרצויות לפניו, ועי"כ היה מאמין שיקרב או ירחק האל ההוא מאדם או מגוי מיוחד. וידוע מנהג הרומיים כשצרים על עיר משביעים אלהיה שיעזבוה. והנה היה יודע שאלהי ישראל נקרא ה', והוא חפץ בשביעות ובפרים ובאילים.
ג] פעולותיו ברמיה או בתם לבב? - בתם לבב, כי היה מברך או מקלל לפי מה שהיה רואה בחלום, או לפי מה שהיה עולה לו על ידי הקסמים והנחשים שהיה תמיד הולך לקראתם, שאם נאמר שהיו במרמה, ושאמר לינו פה הלילה כדי ליטול זמן, ואח"כ כי מאן ה' כדי להוקיר את עצמו, א"כ כבא לקלל והוכרח לברך, היה לו להרגיש בקרבו מעשה ניסם, והיה לו לחרוד חרדה גדולה ולחדול מיד וללכת לו, ואם תאמר כי גם כל ברכותיו מלבו היו, כי ראה את ישראל מצליחים והבין שאם יקללם ימצא שקרן, א"כ למה נכתבה פרשה זו בתורה, ואיך אמר משה ולא אבה ה' אלהיך לשמוע אל בלעם, ועוד למה הוסיף אראנו ולא עתה, ומחץ פאתי מואב, שהיה בזה משניא את עצמו בפני בלק. אבל נראה באמת שהיה עושה פעולותיו בתם לבב, כפי מה שמסרו לו רבותיו הקוסמים, והיה מאמין שיש כח בעבודות להשיב האלהים ממדה למדה, ואמר לינו פה הלילה, והשיבותי אתכם דבר כי היה סומך על החלומות, ואמר כאשר ידבר ה' אלי כי עשה איזו עבודה לאלהי העברים כדי שיודיעהו בחלום אם רצונו שילך לקלל את עמו.
ד] היה נביא אם לא? - לא היה נביא, כי היה קוסם ועכו"ם, רק בפעם הזאת שָם ה' דבריו בפיו לכבוד ישראל.
ה] איך היתה נבואתו, מבלי שירגיש בעצמו מעשה נסים? - כשהיה נפרד מבלק להכין עצמו לקללם, היה ה' נותן בו לב חדש והתעוררות לברך את ישראל, וע"י ההתעוררות האלהית ההוא היה נושא משליו לפי דרכו בחכמת השיר, וגם הוא האמין כי מה' היתה זאת ושאלהי העברים עושה זאת, ואמר בתם לבב הלא את אשר ישים ה' בפי אותו אשמור לדבר.
ו] האתון דברה אם לא? לא יבצר מהאל לעשות שתדבר, אבל לא היה אפשר שלא יחרד בלעם ושני נעריו חרדה גדולה עד מות ולא היה אפשר שיהיה בו כח להשיב לה דבר, על כן יתכן שלא דברה כדבור של בני אדם, כי ותדבר אין כתוב כאן, אבל השמיעה בפיה קול יללה שהיה מובן ממנו מה עשיתי לך כי הכיתני, והוא בכעסו השיב לעומתה ואמר כאדם הצועק לבהמתו כי התעללת בי וכו', והיא חזרה וזעקה כאילו תאמר הלא אנכי אתנך וכו', אז נכמרו רחמיו עליה ואמר לא, כלומר אין דרך הבהמה הזאת להתעלל בי, והנה אמת כי ה' פתח את פי האתון, כי נָעֲרָה באופן משונה מעט ממנהגה, אך לא היה הנס כל כך עד שיבהל בלעם. והנה ה' שפתי תפתח אין ענינו דבור חוץ מן הטבע; גם קרוב הדבר שבלעם היה מתפאר בהבנת קולות העופות והחיות, ע"כ כששמע קולה פתר דבריה והשיב עליהם, על כן לא נבהלו נעריו, כי זה היה דרכו, אלא שהפעם הזאת היה שם נס אמתי, אבל היה נס נסתר ולא הרגישו בו ולא חרדו לא הם ולא בלעם. ועוד אם דברה, איך לא הצטדקה ולא אמרה לו שיש שם דבר המפחידה מללכת?
ז] ומה ראה הקב"ה להפוך הקללה הלברכה? - ולמה לא הניח לבלעם שיקלל והוא יברך? - מפני שלא הותר לישראל להתגרות במואב, ואם היה בלעם מקלל, היו בלעם ובלק מתפארים שהועילה קללתו להציל את המלך ואת העם אשר שכרוהו, כי לא ידוע כי ה' צוה אל תצר את מואב, ויאמרו כי הקללה הביאה בהם מרך לבב וחתתה גבורתם, ואולי ג"כ היו המואבים יוצאים לקראתם בעם כבד וביד חזקה כמו שעשה אדום (למעלה כ' כ'), והיו ישראל מתרחקים מפניהם מפני מצות ה' כמו שעשו לאדום והיה שם שמים מתחלל.


Verse 3



Verse 4



Verse 5



Verse 6

אולי אוכל נכה בו: אוכל ונכה בו אני ועמי. בו, ולא אותו, אלא מכה מועטת, בכדי שיתרחק מעלי.

Verse 7



Verse 8

כאשר ידבר ה' אלי: לא שהיה בלעם עובד את ה', אבל יודע היה כי אלהי ישראל כך היה שמו, וכשהיה רוצה לקלל שום אומה היה עובד את אלהיה ומתפלל אליו שיסור מעליה, וקרוב לזה מצאנו שהיה מנהג הרומיים כשהיו צרים על עיר היו משביעים את אלהיה שיסורו משם, וכשהיו לוכדים העיר היו מביאים אליליה אל רומי והיו מקימים להם היכלות; עיין Macrobius   בספרו Saturnaliorum ספר ג' פרק ט'. ועכשו שהיו מבקשים ממנו שיקלל את ישראל היה מבקש רשות מה' אלהי ישראל, ואח"כ (פסוק י"ח) אמר לא אוכל לעבור את פי ה' אלהי, עשה עצמו כאילו ה' הוא אלהיו, והיה מקוה שעל ידי כן יתפייס לו אלהי ישראל ויתן לו רשות לקללם - ואולי אין צורך לכל זה, אלא התורה הכניסה שם ה' בדברי בלעם, על דרך שהכניסתו בדברי לבן (בא ברוך ה').

Verse 9



Verse 10



Verse 11



Verse 12



Verse 13



Verse 14



Verse 15



Verse 16



Verse 17



Verse 18



Verse 19

ואדעה מה יוסף ה' דבר עמי: ואם לא יתרצה שאלך לא אוכל ללכת, כי לא יועיל, ואז עשה איזו עבודה וחשב לפתותו; וה' שהיה חפץ שילך ויברך ישראל אמר לו אם לקרוא לך לעצה או לדבר אחר לך, כי בודאי אם לשתקללם באו אליך לא היית מעכבם אחר שאמרתי לך כי ברוך הוא.

Verse 20



Verse 21



Verse 22

ויחר אף אלהים כי הולך הוא: אחר שידע שאינם מבקשים ממנו דבר אחר, אלא לקללם, וה' עשה כדי לפרסם חבתו לישראל, אך לא בנסים גדולים לבלתי ימנע מלכת.

Verse 23



Verse 24

גדר מזה וגדר מזה: מכאן ומכאן היה גדר, והוא קיר, ואחר הקיר כרם.

Verse 25



Verse 26



Verse 27



Verse 28



Verse 29



Verse 30

ההסכן הסכנתי: לשון וכל דרכי הסכנתה (תהלים קל"ט ג') ענין בקיאות והרגל.

Verse 31



Verse 32

לנגדי: כמו אין חכמה ואין תבונה ואין עצה לנגד ה' (משלי כ"א ל').
ירט: בל' ערבי exitium, praecipitium.

Verse 33

אולי נטתה מפני: אתה שאתה בקי בקסמים, כשראית אותה נוטה מן הדרך לא פעם אחת אבל שלש פעמים, היה לך לחשוב אולי ברצון האל נטתה, כי הוא שלח לה איזה מונע שיעכב הליכתה; ועתה שהקשית ערפך ללכת ראוי היה שאהרוג אותך, והיא ראויה לחיות, חלף ממה שאמרת לו יש חרב בידי כי עתה הרגתיך. אולי נטתה, מקרא קצר, היה לך לחשוב אולי נטתה. אנקלוס תרגם כאילו כתוב לולי נטתה מפני, רק בחומש כ"י על קלף שלי מתורגם מאים טסת מן קדמי.

Verse 34



Verse 35



Verse 36



Verse 37



Verse 38



Verse 39



Verse 40

וישלח: ענין מתנה, כמו ויתנה שלוחים (מ"א ט' ט"ז).

Chapter 23



Verse 1



Verse 2



Verse 3

אולי יקרה וגו': היה עושה פעֻלות ומתוכן היה יוצא לו מענה. 
שפי: כמו שאי עיניך על שפיים (ירמיה ג' ב') (ראב"ע).

Verse 4



Verse 5



Verse 6



Verse 7

ולכה זעמה: שלח בהם זעם האל.

Verse 8

הפעלות שהיה עושה היו מוציאות אותו ממעמדו הטבעי והיה באקסטאזיס של נבואה, או תאמר של מגניטיזמוס חיוני, ואז לא היה דברו תלוי ברצונו, מה שאין כן בזולת השעה ההיא, היה יכול לקלל כרצונו, אבל בלק לא הביאו כדי שיקלל במעמדו הטבעי, אלא במעמד למעלה מן הטבע.

Verse 9

לבדד ישכון: שאינו נחשב בכלל הגוים, כי אין לו אדמה. איזה דבר טוב יש באמרו כי אין ליעקב אדמה? א"כ אני אומר כי לבדד ישכון הכוונה נבדל מן הגוים, ועי"כ לא נוטה מן הדרך הטוב והישר, ולפיכך ה' אלהיו עמו להצליח. ועל הדרך הזה אני מפרש ובגוים לא יתחשב, כלומר לא שם עצמו בכלל הגוים, וכמו שמשמשת המלה שהיא התפעל, וקרוב לזה פירש רלב"ג (שש"ם). ומה שכתוב (דברים ל"ב י"ב) הוא סמך לפירוש זה.

Verse 10

ומספר: בא השם במקום המקור, כמו לישע את משיחך (חבקוק ג' י"ג), כמהפכת אלהים את סדום, והמקור בא במקום הפועל המוגבל הראוי, והזמן והגוף והמספר מובנים מן הפועל שלפניו, כמו ונוח מאויביהם והרוג בשונאיהם, הרגו היהודים ואבד, ילדה ועזוב, ונתון אותו על כל ארץ מצרים, ויתקעו בשופרות ונפוץ הכדים אשר בידם, ראה העברתי מעליך עונך והלבש אותך מחלצות, כי צמתם וספוד, והנה ומספר את = וספוֹר את = וסָפַר סָפוֹר את. ואולי ומספר הם שתי מלות ומי ספר (הנ"ל).
את רבע ישראל: דגל אחד, ואולי בלעם כשראה קצה העם לא ראה אלא דגל אחד, ובלק אמר לו שהוא כל ישראל, ולפיכך רה"ק הכריחתו להזכיר רבע ישראל, כי לא היה רואה רק רובע אחד.
מות ישרים: אנקלוס תרגם דקשיטוהי, ואחריו רש"י ישרים שבהם, ולא כן הוא פשט הכתוב, אך כל ישראל קרואים כאן ישרים (בייחס לשאר אומות).
מות ישרים: אולי קרא לישראל ישרים ע"ש שיעקב נקרא ישורון (הנ"ל) (בליל ד' ניסן תרכ"ה).

Verse 11



Verse 12



Verse 13

אפס קצהו תראה וכלו וכו': גם בפעם הראשונה כתוב וירא משם קצה העם. אומר אני כי למעלה כי כשהעלהו במות בעל אמר לו שמשם הוא רואה את כלם. וכחש לו, כי היה ירא שאם יראה רִבּוּיָים לא יקללם, והכתוב העיד שלא ראה אלא קצה העם, ועכשו אמר לו אפס קצהו תראה ולא כלו כמו שהיה בפעם ראשונה (לפי דברי בלק אל בלעם) ועכשו הראהו חלק פחות הרבה מן הקצה שראה בפעם האחרת.

Verse 14



Verse 15

אקרה כה: אזמן עצמי לקראתו.

Verse 16

ברש"י כאדם מפוקס בהמה, ברש"י כ"י שלי היה כתוב בסמ"ך ואח"ך הגיהו בקו"ף, וכן נכון, והכוונה סותם פיה במתג ורסן (מל' פקק).

Verse 17



Verse 18

האזינה עדי: הט אזנך עד לי, וכן ועדיכם אתבונן, אזין עד תבונותיכם, התבוננת עד רחבי ארץ, וכן דעת ר' יונה.

Verse 19



Verse 20



Verse 21

לא הביט און ביעקב: אין הקב"ה יושב ורואה שאחרים יעשו חמס לישראל, אבל ה' אלהיו הוא תמיד עמו להצילו מכל רע, והוא מקבל בקרב ישראל תרועת מלך, שהם מודים ומשבחים לו כשהוא מצילם מן הצרה, כמו שמריעים בחצוצרות ובקול שופר לכבוד המלך כשהוא חוזר בשלום אחרי הכותו את האויב.

Verse 22

כתועפות ראם לו: תועפות משרש יעף, וענינו חוזק ותוקף, שייעף אדם להתגבר עליו, וכן תועפות הרים. ומלת לו חוזרת לישראל, ה' הוא לישראל כחוזק הראם, וקרוב לזה פירש ראב"ע למטה כ"ד ח'. ודעת כי הסופרים שבשו לשון הפסוק המובא שם בראש הדבור, וכתבו אל מוציאם, במקום אל מוציאו, ועשו כן מפני שהוא אומר באותו דבור: ואל יטעון טוען בעבור מ"ם אל מוציאם, וחשבו כי אולי כך היה כתוב בספרו של ראב"ע אל מוציאם שם (כ"ד ח') כמו כאן, ואין הדבר כן, אלא כוונת הראב"ע כך היא: ואל יטעון טוען, אם פירושך מתישב כאן (כ"ד ח'), איננו מתישב למעלה (כ"ג כ"ב), כי שם כתוב מוציאם בל' רבים; כי אמנם כן משפט הלשון, כשמדבר על העם מדבר בלשון רבים ובל' יחיד אפילו בפסוק אחד, כמו והם תכו (ל' רבים) לרגליך ישא (ל' יחיד) מדברותיך, עד אנה ינאצוני (ל"ר) העם הזה (ל"י). ודע כי בראב"ע כ"י על קלף שבידי משנת קס"א כתוב בראש הדבור (למטה כ"ד ח') אל מוציאו.

Verse 23

כי לא נחש ביעקב: אין נחש וקסם מועיל לדעת מה שעתיד לבוא על ישראל, כי ה' גוזר עליהם ענינים למעלה מן הטבע, ולמעלה מידיעת המנחשים והקוסמים, וכמו שמפרש והולך כעת יאמר וגו'. כעת, לשון חזוק, וכן פירשתי כעת הראשון (ישעיה ח' כ"ג).
יאמר ליעקב ולישראל: אין טעם להזכיר שני השמות זה אחר זה במאמר אחד, אבל לכך הזכיר שניהם, מפני שהוא רוצה להוסיף עליהם עוד שם שלישי, כלומר העם הזה שהוא נקרא יעקב וישראל, ראוי לקרוא לו ג"כ מה פעל אל. והנה ידוע כי שמות הרבה יש בלה"ק שאין צורתם צורת שם, אלא צורת מאמר שלם, כגון עמנו אל, שאר ישוב, עמי אתה. וכן נתנאל, נתניה, יהונתן, חננאל, חנניה, יוחנן, אין ענינים נָתּון, חָנוּן מהאל, אלא פירושם: ה' נתן, האל חנן כוו', וכן חזקיה אין ענינו (כדעת געזעניוס) חוזק האל, אלא האל הוא חוזק ותוקף שלי, ורבים כאלה. גם ידוע כי שרש פעל נאמר גם על המחשבה והעצה והגזרה וההכנה לעשות דבר מה, כגון מכון לשבתך פעלת ה', הוי חושבי און ופועלי רע על משכבותם, אף בלב עולות תפעלון. והנמה מה פעל אל פירושו מה גָדְלוּ הדברים שגזר והכין האל: ובאמרו שראוי לקרוא שם זה לישראל, משמע שהעם הזה מעותד ומזומן לענינים גדולים ונכבדים.


Verse 24



Verse 25



Verse 26



Verse 27

אקחך: כמו קחם נא אלי.

Chapter 24



Verse 1

ולא הלך וגו': לא עשה הפעולות שהיה רגיל לעשות אשר לא נזכרו בכתוב רק נרמזו במלות אִקָרה כה. והנה עתה רצה לקלל מבלעדי רצון ה', וישת אל המדבר פניו לקלל מדעתו ולתת בהם עין הרע, על כן אין כתוב כאן ויקר אלהים, כי לא קדמו לו פעולות שיצדק בהם לפי דעתו הִמָצא אליו ה', ע"כ כתוב ותהי עליו רוח אלהים, כי על אפו ועל חמתו בא בפיו דבר ה' אשר לא הכין עצמו אליו, וא"ת א"כ למה הכין המזבחות? עשה זה להתעות את בלק שיחשוב כשיראה שהוא מקלל, כי מה' היא, ואם היה מקלל בלא קרבנות, היה בלק מבין שאין ממש בקללתו.
וישת אל המדבר פניו: מבלי שילך לקראת נחשים (אולי יקרה ה' לקראתו) הסב פניו לישראל שהיו במדבר הוא הישימון שהיה ראש הפעור נשקף על פניו; ואעפ"י שבאמת לא הלך לקראת נחשים, הנה לבלק אמר שהלך כי אמר לו בנה לי כמו שאמר לו בשאר פעמים.


Verse 2



Verse 3



Verse 4

מחזה שדי יחזה: שרואה העתידות בחזיונות וחלומות היורדים מאל שדי מחלום, וכן דעת אנקלוס.

Verse 5



Verse 6

כנחלים נטיו: האהלים נטויים ושטוחים זה אצל זה בקו ישר ומספר עצום שידמו לעיני הרואה אותם מלמעלה ומרחוק כנחלי מים. והוסיף ואמר שיש בהם שורות כשורות של עצים יפים כגנות, והוסיף והמשילם לאהלים שהם אילנות גדולים ובעלי צל הרבה, גם ריחם טוב, והוסיף ואמר כארזים שהם אילנות גדולים וחזקים יותר, ומליצת נטע ה' כמו ארזי לבנון אשר נטע, שהם עתיקים וקדמונים כל כך כאילו הם מששת ימי בראשית, או יהיה ארזי לבנון אשר נטע כפל מליצת ישבעו עצי ה', ויהיה טעמו כטעם הררי אל.

Verse 7

יזל מים מדליו: ישראל שהמשיל אהליו לארזים, הוא מדמהו עתה לארז, ואומר שהוא נוזל מים מענפיו ל' דליותו (ראב"ע).
ותנשא מלכותו: פירש רש"י של יעקב, וזה כדי שלא יובן שתנשא מלכותו של שאול (שהכה את עמלק) כי אחר מלחמת עמלק לא היה עוד ה' אתו ולא התנשאה עוד מלכותו, אבל הכוונה מלכותו של ישראל (תלמידי דוד חזק).


Verse 8

חציו ימחץ: כמו למען תמחץ רגלך בדם, עיין רש"י. והנה אחר שאמר ועצמותים יגרם היה בלבו לומר ודמם ישתה, כמו למעלה לא ישכב עד יאכל טרף ודם חללים ישתה, אלא ששם מדבר באריה, וכאן מדבר בישראל, ולא רצה לייחס להם שתיית הדם שהוא דבר נתעב ובפרט לישראל, על כן יחס שתיית הדם אל החצים (על דרך אשכיר חצי מדם), ואמר וחציו ימחץ, יצבע חציו בדמם, ובאחת נוטה אני מפירוש רש"י, כי לדעתו יאכל גוים צריו חוזר לאל, ולדעתי הוא חוזר לישראל.
יגרם: הוא נשיכה ומציצה, כמו ושתית אותה (את הכוס) ומצית ואת חֲרָשֶיהָ תְּגָרֵמִי (יחזקאל כ"ג ל"ד).

Verse 9



Verse 10



Verse 11

מנעך ה' מכבוד: הזכיר שם בן ד' לא שהיה בלק עובדו, אלא לפי שהזכירו בלעם בכל דבריו ולהיותו אלהי ישראל.

Verse 12



Verse 13



Verse 14

לכה איעצך: היועץ מודיע דבר נעלם, וכן כאן הוא אומר להודיעו מה שהיה נעלם ממנו, ודוגמתו מה יעצת ללא חכמה (איוב כ"ו ג'), וכן מצאתי אח"כ לר' יוסף קרא (הביאו ר' וואָלף היידנהיים בהבנת המקרא) ולהחכם ר' וואָלף מאיר נ"י במעמר, והנה רצה ה' שיגיד בלעם לבלק את אשר יעשה ישראל למואב באחרית הימים, כלומר בימים רחוקים (בימי דוד), כדי שידע שאין רצון ה' שיתגרו בו מלחמה אלא אחר כמה דורות, שלא יאמר בלק: עם כל מה שהפך ה' הקללה לברכה, הנה ישראל לא יכלו לי.

Verse 15



Verse 16

יודע דעת עליון: מחשבת ה' וגזירותיו.

Verse 17

ומחץ: כמו למען תמחץ רגלך בדם, וחציו ימחץ.
פאתי: שתי פאות, כלומר מן הקצה אל הקצה.
וקרקר כל בני שת: בירמיה וקדקד, והיה אפשר לומר שנפל טעות סופרים בירמיה במלת וקדקד, אבל כך דרך ירמיה לשנות לשונות זולתו, ובס' הכותים כתוב כאן וקדקד, ואם לא היו ידועים למזייפים ושולחי יד, היתה הנסחא הזאת ישרה בעיני. ונוסח וקרקר פירשוהו ענין הריסה מן מקרקר קיר (ישעיה כ"ב ה'), ואין הפירוש הזה ישר בעיני בפסוק ההוא (עיין שם פירושי). ואולי הוא מן קרקרותיהן (עיין ערוך) שהם השולַיִם, מלשון קרקע, וכן כאן הכוונה יפיל לארץ.
בני שת: כמו השאת והשבר (איכה ג' מ"ז), ענין שאיה ושאון, כמו שהבין ירמיה (מ"ח מ"ה).

Verse 18

והיה אדום ירשה וכו': ל' ירְשֵהָ אויביו קשה מאד, והרמב"ן בפירוש שני כתב: אדום ושעיר שהם אויביו של ישראל יהיו ירשה, וגם זה לא יתכן, כי אדום ושעיר אינם אלא אחד. ואולי שיעורו והיה ירשה שעיר יְרֵשַת אויביו ע"ד המשכן משכן העדות, הארון ארון הברית.

Verse 19

וירד: אנקלוס היה קורא וְיָרַד, וקצת סיוע לזה מלת והאביד שהוא עבר מהופך.

Verse 20

ראשית: כמו ראשית שמנים יִמְשָחו (עמוס ו' ו'), ראשיתם אשר יתנו לה' (במדבר י"ח י"ב).

Verse 21

ע' וישמע יתרו.
ושים: פעוּל משרש שים, כמו מוּלִים משרש מוּל.

Verse 22

כי אם יהיה לבער קין עד מה אשור תשבך: הרי אלו שני מאמרים, והראשון מקרא קצר וזה פירושו: אתה הקיני איתן מושבך, ואשריך שאתה יושב בקרב ישראל, שהרי אם יהיה לבער קין. אז צריך שגם ישראל יגלו מעל אדמתו, כי בלא זה אי אפשר שיגלה הקיני. ומיד התנבא על גלות ישראל, ואמר עד מה, עד מתי אשור תשבך? כלומר גלות ישראל באשור ובבל לא תמשך ימים רבים. והנה יהיה לבער הוא כמו ושבה והיתה לבער (ישעיה ו' י"ג), וקין הוא נושא המאמר, ומלת לבער ראויה לטפחא, ודעת בעלי הטעמים נפלאה ממנו.

Verse 23

אוי מי יחיה: מי יוכל לחיות בלי נזק אחר שישים האל את אשור בעולם, כמ"ש אוי אשור שבט אפי.

Verse 24

וצים וגו': ראב"ע וקלעריקוס מפרשים זה על אלכסנדר ונכון, יוסף פלאויוס ואחריו גיז' מפרשים כתים Cipro ושאר האיים.

Chapter 25



Verse 1

ויחל העם לזנות אל בנות מואב: נראה כי תחלה החלו לזנות בלבד, ומזה נמשך שהנשים קראו אותם לזבחיהם, ואז השתחוו לאלהיהן ונתחברו עמהן בעבודת בעל פעור. והנה בני ישראל החלו לזנות אל בנות מואב, ולא היה בזה שום נכל מצד המואבים, כי הם לא הפקירו את בנותם, רק ישראל זנו עם הבלתי צנועות, ואח"כ כשהחלו להשתחוות לאלהיהן, אז המדינים (בעצת בלעם שהיה אז בקרבם) התנכלו להפקיר את בנותם היותר צנועות והיותר חשובות, כגון כזבי בת נשיא מדין, כדי להחטיא את ישראל ולהסיר מעליהם אהבת אלהיהם והשגחתו.

Verse 2



Verse 3

ויחר אף ה' בישראל: שלח בם המגפה (רש"י).

Verse 4



Verse 5



Verse 6

ויקרב אל אחיו את המדינית: להתפאר בה ולהראות להם מי האשה אשר מצא לו, שהיא בת נשיא מדין, ואחר שהקריבה לפני אחיו חזר עמה לאחוריו אל קבה להשתעשע עמה. והנה הקֻבה היתה של האשה המדינית, וזה טעם ואת האשה אל קבתה (לדעתי ונגד הטעמים); וספר הכתוב זה להגיד שבחו של פינחס שלא נתירא מבוא בין המדינים להרוג בת נשיאם. והנה קודם שיתחילו השופטים לדון ולהרוג, בא זמרי ופינחס הרגו, ומיד נעצרה המגפה, והשופטים לא הוצרכו עוד לעשות משפטם, כי לא נאמר קח את כל ראשי העם אלא למען ישוב חרון אף ה' מישראל, וכבר שב על ידי פינחס.

Verse 7



Verse 8

אל קבתה: לדעת בעלי הנקוד והטעמים קבתה איננה ענין קבה, אבל (כדעת אנקלוס) ענין נַקְבוּת, לפי הפשט היה רואי להטעים ויב֞א אחר איש-ישרא֨ל אל-הקב֔ה וידק֣ר את-שניהם את-איש ישרא֛ל.

Verse 9



Verse 10



Verse 11



Verse 12



Verse 13

ברית כהונת עולם: לפי הפשט הכוונה כדעת ראב"ע ורלב"ג שהכהנים הגדולים יהיו מזרעו, ועיין רלב"ג.

Verse 14



Verse 15



Verse 16



Verse 17



Verse 18

כי צוררים הם לכם: הנכון כפירוש הראב"ע, היו צוררים לכם לשעבר בנכליהם אשר נכלו לכם להחטיאכם, ויהיו צוררים לכם לעתיד משנאתם אתכם על דבר כזבי שנהרגה.

Chapter 26



Verse 1



Verse 2



Verse 3

דברו את בני ישראל שהם צריכים להמנות, לאמר צריך למנות אתכם מבן כ' ולמעלה כאשר צוה ה' בפעם אחרת בצאתם ממצרים.

Verse 4



Verse 5



Verse 6



Verse 7



Verse 8



Verse 9



Verse 10



Verse 11



Verse 12



Verse 13



Verse 14



Verse 15



Verse 16



Verse 17



Verse 18



Verse 19



Verse 20



Verse 21



Verse 22



Verse 23



Verse 24



Verse 25



Verse 26



Verse 27



Verse 28



Verse 29



Verse 30



Verse 31



Verse 32



Verse 33



Verse 34



Verse 35



Verse 36



Verse 37



Verse 38



Verse 39



Verse 40



Verse 41



Verse 42



Verse 43



Verse 44



Verse 45



Verse 46

ושם בת אשר שרח: כתב רמב"ן לפי נוסח אנקלוס שהיה לפניו כי שרח היתה נקראת בת אשר, והיתה בת אשתו מאיש אחר והיתה יורשת נחלה, לפיכך נזכרה.

Verse 47



Verse 48



Verse 49



Verse 50



Verse 51



Verse 52



Verse 53

לאלה: בתי אבות.
במספר שמות: לפי מספר הגברים שבכל בית אב.

Verse 54



Verse 55

אך בגורל: הגורל היה קובע הצד שבו ינחל כל בית אב, אך השיעור היה לפי המספר (רמב"ן).

Verse 56



Verse 57



Verse 58



Verse 59

יוכבד בת לוי וכו': לא חש להזכיר שם אמה של יוכבד, כמו ואותו ילדה אחרי אבשלום (מ"א א' ו').

Chapter 27



Verse 1



Verse 2



Verse 3

בחטאו מת ובנים לא היו לו: כוונת הבנות היתה לומר שלא היו לו מעולם בנים, לא שהיו לו ומתו, ולפיכך הזכירו שלא היה בעדת קרח, שאם היה באותה עדה היה אפשר שמת הוא ובניו יחדו, ואז היה אפשר למשה שישיבן אם אביכן ואחיכן חטאו ומתו אין רצון ה' שיתקיים שמו, עכשו שלא מתו, אבל לא נולדו, למה יגרע?
כי בחטאו מת: הוא מת בחטא שחטאו כל שאר היוצאים ממצרים שכלם מתו במדבר, כמו שגזר ה' (למעלה י"ד כ"ט) במדבר הזה יפלו וגו' (שש"ם).

Verse 4



Verse 5



Verse 6



Verse 7

והעברת: תחלה אמר מה יעשה להן בפעל (נתן תתן להם וכו'), ואח"כ פירש הטעם, כלו' תתן להן מה שהיה ראוי לאביהן; הראשון הוא המסובב, והשני הוא הסבה, והוי"ו לפירוש.

Verse 8



Verse 9



Verse 10



Verse 11



Verse 12



Verse 13

וראיתה אותה ונאספת: רצה להראות לו את הארץ, שיראה שישראל קרובים אליה, ושלא היה כל יגיעו לריק.

Verse 14

ברש"י נפל טעות, וכתבו על אשר לא קדשתם והוא פסוק בסוף האזינו, ונ"ל כי הדבור הוא על הפסוק הסמוך, ותחלת הדבור היתה להקדישני במים, ורש"י פירש על אשר לא קדשתם, והמעתיקים השמיטו מלות להקדישנו במים, והם כתובות בס' הזכרון.

Verse 15



Verse 16

אלהי הרוחות: בוחן הלבבות והכוחות של כל אדם.

Verse 17

אשר יצא לפניהם ואשר יבא לפניהם: יש במשמע אפילו אדם כל שהוא, אשר יותן כתר מלכות בראשו, והוא יוצא ובא בראש הצבא בלי שיהיה כדאי להנהיגם, לפיכך הוסיף ואשר יוציאם ואשר יביאם.
וצוית אותו: כמו ויצוהו ה' לנגיד על עמו (ש"א י"ג י"ד), צויתי שופטים על עמי (ש"ב י' י"א), אולי שרש השרש הוא יצב, הציב, ומזה צִיוּן קרוב למצבה.


Verse 18



Verse 19



Verse 20

ונתלתה מהודך עליו: עיין יש"ר.

Verse 21

ושאל לו: אין ספק שהכוונה שאלעזר ישאל בעבור יהושע, כמו היום החלותי לשאול לו באלהים (שמואל א' כ"ב ט"ו). והמבאר בנתה"ש כתב אבל מתרגום אנקלוס ויב"ע משמע שהכוונה על יהושע, והוא טעות, כי הם תרגמו וישאל ליה, והכוונה בעבורו, וכן בש"א כ"ב ט"ו לשאול לו באלהים מתורגם למשאל ליה.

Chapter 28



Verse 1



Verse 2



Verse 3



Verse 4



Verse 5



Verse 6



Verse 7



Verse 8



Verse 9



Verse 10



Verse 11

ובראשי חדשיכם: שאתם מונים לתועלתכם, כי גם קודם מתן תורה היו מונים ללבנה, אבל אין הכוונה שהיו חוגגים ראשי חדשים כדעת הספורנו; ואין ראיה ממה שכתוב אשר נסתרת שם ביום המעשה (שמואל א' כ' י"ט) שראש חדש לא היה אצלם יום מעשה, כי פירושו ביום המאורע הידוע (ש"א י"ט י'), וכן בשבועותיכם (למטה פסוק כ"ו) אין ענינו שהיו חוגגים חג שבועות קודם מתן תורה, אבל שהיו מונים שבע שבועות, שהיו מצפים מתי יהיה יום הקציר או (כדברי דח"א) בשבועות שכבר צויתי אתכם למנות.

Verse 12

רש"י באמרו כמשפט נסכי פר, הוא כולל המנחה עם הנסכים, כי כן בלשון חכמים היא נקראת מנחת נסכים, ובפרשת נסכים שהזכיר כאן רש"י (והיא למעלה סימן ט"ו) נתבארו גם המנחות וגם הנסכים.

Chapter 29



Verse 1



Verse 2



Verse 3

בעל מנחת שי כתב כי גם ומנחתם של ובחדש השביעי הוא בפשטא זקף, ובתנ"ך כ"י משנת ק"ז אשר ביד רמש"ג מצאתי כל ומנחתם שבפרשה במרכא, ואולי כן נכון, כמו ונסכו יין רביעית ההין.

Verse 4



Verse 5



Verse 6



Verse 7

ועניתם: ע' ויקרא י"ו כ"ט.

Verse 8



Verse 9



Verse 10



Verse 11

פירוש רש"י על ונסכיהם נכון, והוא נגד הטעמים, אך קשה כי ביום הראשון מימי החג אין כתוב ומנחתם ונסכיהם (פסוק י"ד) אלא ומנחתם בלבד; א"כ ונסכה שבפסוק ט"ז צריך שיהיה מוסב על המוספין, שלא נזכר להם נסכים; אבל ונסכה לשון נקבה אינו חוזר אלא לעולת התמיד.

Verse 12



Verse 13



Verse 14



Verse 15



Verse 16



Verse 17



Verse 18

במספרם כמשפט: לפי מספר הפרים האילים והכבשים, וכפי המשפט הקבוע, כל כך לכל פר לכל איל ולכל כבש.

Verse 19



Verse 20



Verse 21



Verse 22



Verse 23



Verse 24



Verse 25



Verse 26



Verse 27



Verse 28



Verse 29



Verse 30



Verse 31



Verse 32



Verse 33



Verse 34



Verse 35

עצרת: כמו קדְשו צום קראו עצרה (יואל א' י"ד), קַדְּשו עצרה לבעל (מלכים ב' י' כ'), עצרת בוגדים (ירמיה ט' א'), ועיין ישעיה א' י"ג.

Chapter 30



Verse 1



Verse 2

וידבר משה אל ראשי המטות: הוצרך משה להודיע לראשי המטות שאין להם שלטון בדברים שבין איש לאשתו ובין אב לבתו בענין הנדרים, שאם תבוא אשה ותצעק לפניהם שאין בעלה מניחה לקיים נדרה, יאמרו לה הוא רשאי ולא אנחנו, ומזה יש להבין שאם האיש עצמו שנדר יבוא לפני הנשיאים הרשות בידם להתיר לו לפי ראות עיניהם, ומכאן להתרת נדרים מן התורה. כי אמנם בני הבית משועבדים לבעל הבית, ובעל הבית משועבד לנשיאי המטות.

Verse 3

ידור נדר לה': להקריב איזה קרבן.
או ישבע שבועה לאסור אסר על נפשו: הוא בעניני עינוי נפש. ובנתה"ש הנדר קבלת החיוב לעשות, והאסר שלא לעשות.
השבע: מקור במקום זמן מוגבל.

Verse 4



Verse 5



Verse 6



Verse 7

מבטא: יש בכחו התחייבות שאדם מחייב עצמו לעשות או שלא לעשות, כמו כי תשבע לבטא בשפתים להרע או להטיב, וכן ויבטא בשפתיו

Verse 8

ביום שמעו: עיין שמות ל"ב ל"ד.
וקמו נדריה: ראוי להיות בזקף, וכן הוא בחומש יוסטיניאן.

Verse 9



Verse 10



Verse 11



Verse 12



Verse 13



Verse 14



Verse 15

מיום אל יום: רשב"י אומר מעת לעת (ספרי) ורש"י אחז כתנא קמא שם; ובנדרים (ע"ו ע"ב) ר' יוסי בר יהודה ור' אלעזר בר ר' שמעון אומרים מעת לעת, ואמר ריב"ל אין הלכה כאותו הזוג, זהו מה שהביא לרש"י לִפְסוֹק כת"ק, וכן פסק גם הרמב"ם הלכות נדרים פרק י"ב, ומכל מקום לפי פשט המקרא נראין דברי אותו הזוג ורשב"י.

Verse 16

כי תחתיו היא וחייבת לשמוע לו, כראב"ע. 
אחרי שמעו: אחר כ"ד שעות, ולא שקיים אותם (כדברי רש"י), אלא שהחריש, ונשא את עונה.

Chapter 31



Verse 1



Verse 2

מלת אחר ענינה ואח"כ, כמו בראשית י"ח ה', וכ"ב י"ג, וכ"ד נ"ה, הושע ג' ה', משלי כ"ד כ"ז.

Verse 3

לתת נקמת ה': וכן ונתתי את נקמתי באדום (יחזקאל כ"ה י"ג) ובהפך ונקחה נקמתנו ממנו (ירמיה כ' י'), נראה עומק הוראת מליצת נתינת נקמה dar soddisfazione, וכשאחריה בי"ת ענינה בנזק פלוני, וכשאחריה למ"ד היא לתועלת פלוני: הנותן נקמות לי, והלוקח נקמה הוא המקבל soddisfazione. ונקם עיקרו נחם.

Verse 4



Verse 5

וימסרו: אנקלוס, וכן בל' ערבי, ענין ברירה.

Verse 6

וכלי הקדש: אין נראה שהוא הארון, כי היה הכתוב אומר שהלכו עמו הלוים נושאי הארון, גם לא הציץ כי לא יה לובש בגדי כ"ג, ואלעזר אביו חי, גם א כדברי קליריקוס שכלי הקדש הם הם החצוצרות, כי החצוצרות אינן קדש, לפיכך לא ידענו מה הם, ואולי הם האורים ותומים (כתרגום ירושלמי), ולצורך המלחמה לקח אותם אעפ"י שלא לבש בגדי כהונה.

Verse 7



Verse 8

ואת בלעם הרגו: במקרה, כי היה שם, והם הרגו כל זכר, וביהושע י"ג שהרגוהו על חלליהם. משה לא הלך לא למלחמת עמלק ולא למלחמת מדין, אבל היה במלחמת סיחן ועוג, כי אלו היו לכבוש א"י שהיה עיקר שבועת ה' ושליחות משה, ואותן לא היו עיקר אלא לנקמה. ויח"ף ז"ל אומר כי משה נשאר אצל רובם של ישראל, כי גם כאן וגם בעמלק לא הלכו כל העם ולא רובם למלחמה, ונכון. פינחס לא הלך כשר צבא אלא ככהן, ולפיכך קצף משה על פקודי החיל ולא עליו והלך הכהן כי היתה נקמת ה', ונבחר פינחס כי היה המתחל במצוה.

Verse 9



Verse 10



Verse 11



Verse 12



Verse 13



Verse 14



Verse 15



Verse 16

בדבר בלעם: בלעם בלכתו מעם בלק לשוב אל ארצו עבר במדין ושם שמע כי ישראל החלו לזנות אל בנות מואב ומתוך כך היו משתחווים לאלהיהן, ואז הבין כי זה לבדו הוא הדרך המוכשר להחליש את ישראל, ונתן עצה לבני מדין שישלחו שם את בנותם היותר חשובות, כדי לפתות את ישראל ולהסיתם לעבוד את אלהיהן, ועל ידי כן אלהי ישראל יעזוב אותם. מסר בל' סורי ausus est, opus aggressus est.

Verse 17

יודעת איש: ראויה להבעל, וכן כל חלוץ, כל הראוי לחלוץ מתניו למלחמה.

Verse 18



Verse 19

אתם ושביכם: הנכון כהרמב"ן גם השבוים יתחטאו כדי שלא יטמאו אתכם בבגדיהם. ומה שכתב רש"י "לא שהגוים מקבלים טומאה וצריכין הזאה" אינם שני דברים, כי ודאי הגוי מקבל טומאה, אבל הוא דבר אחד. והכוונה: לא שהגוים כשמקבלים טומאה יצטרכו להזאה.  וזה מצוי הרבה בלה"ק.

Verse 20



Verse 21



Verse 22



Verse 23

כל דבר אשר יבא באש תעבירו באש: לפי הפשט אין הכוונה כלל על גיעולי גוים, ואין הפרשה הזאת מדברת אלא בטומאה, שהרי וטהר כתיב, ואם לענין געולי גוים מה צורך להזכיר הזהב והכסף, שאין תשמישם על ידי האור, כי אצעדה וצמיד היו להם, לא קדרות כסף וזהב, ועוד מי נדה אין ענינו אלא מי אפר הפרה, וכמו שהבין גם רש"י; לכך נראה שהיתה הוראת שעה להוסיף הרחקה ותיעוב לכלי מדין, חלף מה שחטאו על ידי שהתקרבו אל בנות מדין.

Verse 24



Verse 25



Verse 26



Verse 27



Verse 28



Verse 29



Verse 30

אחוז: נלכד, והטעם בגורל או במקרה ובלא ברירה (נתה"ש), ואולי הוא כמו נסיב בארמי שהוא תרגום של מכס.

Verse 31



Verse 32

עיין רש"י.

Verse 33



Verse 34



Verse 35



Verse 36



Verse 37



Verse 38



Verse 39



Verse 40



Verse 41



Verse 42



Verse 43



Verse 44



Verse 45



Verse 46



Verse 47



Verse 48

פקודי החיל בראותם תשועה נפלאה כזו שלא נפקד מהם איש התעוררו לתת תודה לה' וכופֶר לעתיד שלא ישלוט בהן עין הרע, ולא משום כי תשא את ראש, כי המצוה ההיא איננה אלא כשימנו העם כלו ואם היה מפני המצוה היה להם להביא בקע לגלגלת דוקא, העשיר לא ירבה והדל לא ימעיט, והם לא עשו כן. והנה ר' מאיר חתנו של רש"י ואבי רשב"ם ראה כי יש קצת דמיון בין ענין זה לענין כי תשא, וראה כי אין הדמיון שלם, ע"כ אמר כי לפני החשבון נדרו לתת כך, ולפיכך נתנו יותר מן המצווה. ולדעתי אין כאן מצוה כלל, והם לא נדרו, אבל אחר שראו שלא נפקד מהם איש התנדבו ונתנו.

Verse 49

ולא נפקד ממנו איש: השרים משתפים עצמם עם אנשי הצבא באמרם ממנו, וכן באמרם לכפר על נפשותינו.
כלי זהב וכו': ע' שמות ל"ה כ"א.

Verse 50



Verse 51



Verse 52

זה שנתנו פקודי החיל לא היה ממה שמצאו על השבי בלבד אלא גם ממה שבזזו בבתים וממה שמצאו על החללים, וכל זה היה מה שהגיע לחלקם של שרי האלפים והמאות ולא מחלק אנשי הצבא, וזה טעם מאת שרי האלפים, ומאת שרי המאות (שמשה ואלעזר קבלו הזהב מאת השרים) וסמוך לו אנשי הצבא בזזו איש לו, כלומר ולא נתנו מאומה.

Chapter 32



Verse 1



Verse 2



Verse 3



Verse 4



Verse 5



Verse 6



Verse 7



Verse 8



Verse 9



Verse 10



Verse 11



Verse 12



Verse 13



Verse 14



Verse 15



Verse 16

גדרות צאן: הזכירו תחלה הצאן והמקנה, כי עיקר שאלתם היה בשביל המקנה (תלמידי יהודה לוצאטו), ודברי רש"י לקוחים מן במדבר רבא, ועיין שם דברי מוסר נעימים וטובים.

Verse 17



Verse 18



Verse 19



Verse 20



Verse 21



Verse 22



Verse 23



Verse 24



Verse 25



Verse 26



Verse 27



Verse 28



Verse 29



Verse 30

ונאחזו בתוככם: תקחו מהם כל הארץ הזאת ותגרשו משם נשיהם וטפם ותתנו להם אחוזה הראויה להם בארץ כנען שיכבשו אותה להם כאשר יעברו שם (רמב"ן), ואולי אין צורך שיכבשוה הם, כי כל ישראל נצטוו להוריש את הכנעני, ואף אם לא יבאו בני ראובן וגד אתם היה להם לכבוש את הארץ ולתת להם חלקם.

Verse 31



Verse 32



Verse 33

ויתן להם משה: עד כאן לא נזכרו בני מנשה, ונראה כי אחר שהסכים משה עם בני ראובן וגד לתת את שאלתם, הלכו בני מכיר ולכדו הגלעד ואז הסכים משה גם עם חצי מטה מנשה שיתיישבו בעבר הירדן, ומלות ולחצי שבט מנשה בן יוסף הכתובות כאן נכתבו על שם סוף המאורע, ואין מוקדם ומאוחר בתורה.

Chapter 33



Verse 1



Verse 2

ויכתוב משה את מוצאיהם: אין הכוונה מקומות שיצאו משם, אלא מקומות שהגיעו שמה, מקומות החנייה, וזה מפני שלא היתה ביאתם אל ארץ נושבת וערי חומה, אלא למקומות שבמדבר, והנה מצאנו ויצאו אל מדבר שור (שמות ט"ו כ"ב), ולא אמר ויבאו, כי הביאה למקום פתוח יציאה תקרא, לפיכך נכתב גם כאן מוצאיהם על מקומות הביאה והחנייה.

Verse 3



Verse 4



Verse 5



Verse 6



Verse 7



Verse 8



Verse 9



Verse 10



Verse 11



Verse 12



Verse 13



Verse 14



Verse 15



Verse 16



Verse 17



Verse 18



Verse 19



Verse 20



Verse 21



Verse 22



Verse 23



Verse 24



Verse 25



Verse 26



Verse 27



Verse 28



Verse 29



Verse 30



Verse 31



Verse 32



Verse 33



Verse 34



Verse 35



Verse 36



Verse 37



Verse 38



Verse 39



Verse 40



Verse 41



Verse 42



Verse 43



Verse 44



Verse 45



Verse 46



Verse 47



Verse 48



Verse 49



Verse 50



Verse 51



Verse 52



Verse 53



Verse 54



Verse 55

לשכים: עיין רש"י, וכן בתרגום סורי מתורגם כאן סֶכֵּא, וכן היירונימוס clavi.
צנינים: מזה בל"ח צנון מפני שהוא חד וחריף (יצחק פארדו).

Chapter 34



Verse 1



Verse 2



Verse 3



Verse 4

צנה: הוא מדבר צין. עיין יהושע ט"ו.

Verse 5

נחלה מצרים: איננו נילוס.

Verse 6



Verse 7

תתאו: לשון תָּו, ואין זה הור ההר שמת בו אהרן, ועיין נתה"ש.

Verse 8



Verse 9



Verse 10



Verse 11



Verse 12



Verse 13



Verse 14



Verse 15



Verse 16



Verse 17

כל נשיא יעלה הגורל בשביל שבטו, וכמו שכתב רש"י: כל נשיא אפוטרופוס לשבטו.

Verse 18



Verse 19

הנשיאים שבפרשת במדבר ונשוא כבר מתו, ואלו נבחרו תחתם; רק השלשה הראשונים לא היו נשיאים, כי כל שבט היה בוחר נשיאו והקב"ה רצה לתת כבוד לכלב אע"פ שלא היה נשיא, גם בחר בשמואל בן עמיהוד ובאלידד בן כסלון אע"פ שלא היו נשיאים; ואולי שנים אלה היו ידועים ואהובים לכלב, ואולי כלב לא היה מקבל הפקודה הזאת אם לא היה יודע ומכיר את חבריו שיהיו גם הם אנשים צדיקים, כדי שלא יצטרך להיות במריבה עמהם כמו שאירע לו עם המרגלים. ואולי מפני שהיו שלשת האנשים האלה מכירים ואוהבים זה את זה נמשך ששבט יהודה נתן מארצו לשבט שמעון (יהושע י"ט ט') (ד' אדר תרכ"ה).

Verse 20



Verse 21



Verse 22



Verse 23



Verse 24



Verse 25



Verse 26



Verse 27



Verse 28



Verse 29

לנחל: כאן הוא פעל, והוא לחלק בין אנשי השבט החלק אשר יצא בגורל.

Chapter 35



Verse 1



Verse 2



Verse 3



Verse 4

מקיר העיר וחוצה אלף אמה סביב: ומדתם מחוץ לעיר את פאת קדמה אלפים באמה וגו':  בתרגום יוני המיוחס לשבעים זקנים כתוב אלפים אמה בפסוק ד' כמו בפסוק ה', וקצת ריקי מוח נפתו אחריו, וחשבו וכתבו כי טעות נפל בספרינו; אבל כל שאר המתרגמים הקדמונים תרגמו בפסוק ד' אלף אמה, וגם בתורת השמרונים כתוב אלף אמה. והנה כבר הסכימו גדולי החוקרים כי כשימצא בספר קדמון חלוף נסחאות, ותהיה הנסחא האחת נכונה בלשון ומתישבת על הדעת, והאחרת זרה ובלתי מובנת, אין למהר ולשפוט שהזרה היא מוטעית והאחרת היא האמתית, אבל פעמים רבות הדבר הוא בהפך, כי קרוב הדבר שהסופרים שהעתיקו הספר כשראו לשון זר ובלתי מובן תקנוהו, אבל רחוק הוא שאם מתחלה היה הלשון נכון ומובן ישימו במקומו דברים זרים ובלתי מובנים, וזה לשון החכם דע ראססי בהקדמתו לספרו על חלופי הנסחאות: Quaelibet lingua et actas suas habet anomalias et anallogias; nec omnes, nec semper grammatice scripscrunt sacri auctores. Unde non temere rejicienda lectio anomala. Imo anomala lectio plerumque verior. Facillimum namque est anomalis analoga a scribis substitui, analogis anomala difficillimum. (Var. lect. Canones critici 38. 39.) ובכמה מקומות הראיתי גם אני בספרי אוהב גר כי הנסחאות היותר זרות הן הן לפי כוונת המתרגם, ואותן שנראות יותר ישרות ויותר מסכימות עם לשון הפסוק, אינן אלא מקונים שבקשו לתקן הסופרים האחרונים, שלא הבינו דעת המתרגם ולא הלכו בנתיבותיו. והנני שואל לאותן שכתבו (Paris, 1833) שנסחת השבעים היא הנכונה, היכן מצאו מעתיק כל כך חסר לב שיכתוב 1000 במקום 2000, ומיד בפסוק שאחריו יראה באותו ענין בעצמו כתוב ארבע פעמים 2000, ולא יבין שטעה למעלה בכתוב 1000? ואף אם היה בישראל סופר אחד שנשתבש בזה וכתב אלף במקום אלפים, היתכן שכל שאר המעתיקים הלכו אחריו בעינים אטומות, ולא בדקו בשאר ספרים קדמונים, ולא תקנו המעוות? ואם נולדה הטעות בימי השופטים או בימי המלכים, החרשתי; אבל נולדה לדעתם בימי בית שני, שהרי בנוסח השבעים נשארה לפי דעתם הנסחא הישרה. והנה בבית שני ידוע בלא ספק שהיה ס' התורה מפורסם באומה, והיו קוראים בו בשבת באזני כל העם, והיו הפרושים והצדוקים מדקדקים ומפלפלים בהבנת דברי התורה, ואיך יתכן שיתפשט בכל ישראל שבוש גדול כזה בכל הספרים, עם היות שעדיין (לפי דעתם של אלו) היו בעולם קצת ספרים בלתי משובשים, כגון הספר אשר ממנו העתיקו השבעים? ואיך לא יפקחו האנשים האלה את עיניהם ויראו כי נסחת השבעים אינה אלא תקון שתקנו האלכסנדריים מדעתם, בכוונה להסיר הסתירה הנראית בשני המקראות נעזוב אפוא מגיהי חנם, ונשית לבנו לסתירת המקראות, והנה כבר הראיתי בבה"ע תקפ"ט עמוד קי"ד כי באמת אין שני הכתובים האלה סותרים זה את זה, כי באחד כתוב מקיר העיר וחוצה, ובאחד כתוב מחוץ לעיר, והנה המגרש היה נמשך אלף אמה מוץ לחומה, אבל מחוץ לעיר כלומר מחוץ לבתים, היה אלפים אמה, כי כמו שהיו מניחין מקום פנוי בלי שדות וכרמים מחוץ לחומה. כן היו מניחין מקום פנוי בלי בתים לפנים מן החומה; והמנהג הזה מצאנוהו אצל הרומיים בתחלת הוייתם, כי Romulus בבנותו עיר רומי הניח מקום פנוי (Pomerium) קצתו מן הבתים אל החומה אשר לא יבנה בו, וקצתו מקיר העיר וחוצה, אשר לא יעבד בו ולא יזרע ופירושי זה קרוב לפירוש רש"י, ודבריו הם דברי ר' אליעזר בנו של ר' יוסי הגלילי לפי גרסת הברייתא המובאת בערובין נ"ו ב'. רק בזאת אין פירושי כדברי ר' אליעזר הגלילי ורש"י, כי לדעתם אלף החיצונים הם לשדות וכרמים, ולדעתי אף החיצונים הם מגרש ואסורים בזריעה ונטיעה, וכמו שהכתוב מסיים זה יהיה להם מגרשי הערים. ויש לתמוה על רש"י שבפסוק ב' פירש מגרש: ריוח מקום חלק חוץ לעיר סביב להיות לנוי לעיר, ואין רשאין לבנות שם בית ולא לנטוע כרם ולא לזרוע זריעה; ואח"כ בפסוק ד' כתב והחיצונים לשדות וכרמים. ותסור התמיהה כשנשים אל לבנו כי דבריו בפסוק ב' הם דברי עצמו, ודבריו בפסוק ד' הם דברי ר' אליעזר הגלילי; ולשון הכתוב ומגרשיהם יהיו לבהמתם ולרכושם ולכל חייתם, משמע שאין המגרש לשדות וכרמים. ואין לטעון ממה שכתוב (ויקרא כ"ה ל"ד) ושדה מגרש עריהם לא ימכר, כי אמנם שדה איננו תמיד נעבד, אבל כל אדמה פנויה נקראת שדה, כמו שאומרים חית השדה. גם ביחזקאל מ"ח י"ז כתב רש"י: והיה מגרש לעיר, כל מגרשי עיר שבמקרא מקום פנוי לא בתים ולא שדה. והרמב"ם (ואחריו ידידי החכם יש"ר נ"י) כתב (הלכות שמטה ויובל פרק י"ג) שהמגרש הוא שלשת אלפים אמה לכל רוח מקיר העיר וחוצה, אלף הראשונים מגרש, ואלפים שמודדין חוץ למגרש לשדות וכרמים, וזה לקח מדברי ר' אליעזר בנו של ר' יוסי הגלילי לפי מה שהם שנויים במשנה (סוטה כ"ז ב'); אך האמת הוא שרבנו הקדוש במשנתו קיצר דברי ר' אליעזר וסמך על המבינים שיבינוה כמו שהבינה רש"י, ובברייתא (ערובין נ"ו ב') הדברים מפורשים יותר, וז"ל: תניא אמר ר' אליעזר בר' יוסי תחום ערי לוים אלפים אמה, צא מהן אלף אמה מגרש, והשאר שדות וכרמים. הרי מפורש כי לא שלשת אלפים, אלא אלפים אמה היה המגרש לדעת ר' יוסי הגלילי. ולענין משמעות הכתוב הנה אם היו ג' אלים אמה מגרש מקיר העיר וחוצה, מה ראה הכתוב לחלק ביניהם, ולהזכיר תחלה אלף אמה, ואח"כ אלפים? ומה שהרמב"ם מחלק בין אלו לאלו, אלו למגרש, ואלו לשדות וכרמים, זה יתכן בלשון חכמים, אבל בלשון המקרא אין הענין כן, אלא כל מה שהוא מגרש אסור בזריעה ונטיעה, כמו שפירש רש"י ז"ל כאן וביחזקאל מ"ח. והרמב"ן ז"ל הלך בדרך אחרת, ודעתו האלפים אמה הנזכרים בפסוק ה' הם מדת צלעות המרובע הכולל המגרש והעיר, והאלף אמה סביב ענינם חמש מאות אמה מכאן וחמש מאות אמה מכאן, והעיר צריך שתהיה אלף אמה על אלף אמה, כזה: <img src="data:image/png;base64,iVBORw0KGgoAAAANSUhEUgAAAPoAAAD5CAAAAAArE3dPAAAACXBIWXMAAA50AAAOdAFrJLPWAAAACXZwQWcAAAD6AAAA+QBkpd2CAAA0K0lEQVR42uV9CVxTRxfvDfsigruCCriCgvuudUFFcV9RUVDU2rqLtVptFVy61621tfZT61a31vrV3VqrVgXcZXFXBEFEQMKWBJLce97MvTeQhDs3YXhffb/fGyXJTTI38585c+acM+ecYTiO5Tj+ATihsBxn9gq48k/LXwH/r2IBlqtsAbPn8vdZ0++AVfcCYxDmoMpeMpK1oewbrHR1jtBWs59jhc5hOUs1WcL9pW9b1iUsC1ZWw+PBmv48D51FWMGoKNXCs/CmJbBWDofhh1lg5XvA6DOTT1kgDwGha1mzBprcj+FH5Y+jqq1RUdE7T5zY9uHKTxeP+ujn3xN+2xf/KPPJ1Qt/FWhUajX6r9aynF5TyvI9wpr0lXXFqlabVQHKIlK+eBN+cM07mB/1J/41ApwYhnGtVcuZYWwYxs61RiMPNy/v5k0863v3aRvAl36LPt+0ut+Ur/+KvXJh/+bvj17581LcuRNxly7HxsbFxpmUO8+T791/fD8pITExISHxYcqzRw8fPdVbbi/6n5mRpmOT4+Lib/A3jY3lby08XkOP15+npKY+Tc1IRzd9kvL86ZPHyQ9fZj5OeZmZnvrsSWHx06cFGalpLxBW9HtZmWmZL1/jWxe/rtA1GDrE2zHmReGJHrrUxq+M3rRBFwo7VGxtbGztbNGzrZ1UqdvBx7dZQDMvz4aNGng28uvYobVfq3YL993ZGxMTs+bTmOgYvqyOifli88bT27+OWb16NX7jm8/Xfti/b9f5i73t7ZzcHOzs7ctviV+7or9qnTt269a2a993urRvFdipS7vWrRv79Qtq3b7fwF7dOradMq1tu7C+Xbv1itrw9cKVq0P69+gfNGTprt83RIas+mX3f3bs2Lblx592/rgvi4eO+jreHo111zDPMogMY+utYGymtmQki50zY9on1hW3JtXM6ylsbeo6WXUrhZU/afiKjdF7LjXwu26uTs7OjnaOji5Obu3iDaPuwDD2X2r/QkgVwk8IxU5h4f7Cd00pw6qGWVOsu5OiwtsKa2620QAdjTrzLnCJZ06cOGNcPvZr38SnXY+pgcMXNw/8fF2A/5xju6YObt7U18fHu7FnYx/fFktOnTk1p0lNBw+bKkIxKrY/LKst+wWvLWc2NvesTB+ajJXfmlZM51wj6BES7FSnLFAqCwrV+SqtMp/V5+eXAmiKlajk5b58lIWetehbJcrzG4/FRKIyPbJiiRg2LjJy2oh+kyIjQjrXa9WviaLZoNEhvfxa9Y2InBYpVebk6s9FypRFNxGbyn88J5JQXygDHH2nTIsMreURZmjVQPt6E9DTzNuFo5m6t4BBrB6uIYJnwjlpmQ2MVoTyJULkyCz/Sn4J4qWEgpc6gNzHFxNeXjtyI7soN/XO3Qwyp2ctLAVshVWwYsn6Ix4Py/mzurJ3jl7U8tV2uTEN7gE/6jcx+xlfAkQxRPqSFzl08VfkBT4OyuVg8wUGQFb6kROOACwLCOIja/IOev4YreP/EaBfRxxbIQUdLErmcMu7j84q2dpMpMVXmk0bgaMqoNn3c2klvm8iQKreRXBnCdBvuaNRn6CVkEdZWdESv3POvrvOGkGWlRi4Ew7BYNXXK3QiPKrVPI+225J9GabmaShnc8PygdgClkgO8KhNVx0FbH62nnQdChxXSaVIqJrs2DjXgu5E6j6Ic2QU9ROBYQ3Qg16BhRawFd5FLPLvat11HGX3J7YIAZoxRyXZqXFepUld7LYrtgxT54rRqPdOpyEg+IPpQQ39cZvBtFWTnbyVtHV56JeNoPdIpYL+ILCrlrYNvzsPpZ6vTl4ZYB17lYTudlCAfg1DH1VM1Qx2WrtCWuh7mGH00GtfgSqMustOAfqjFgj6WI11CrX5jd5vW0ALfTczjJrgq9WOpYIOAnTnbSL0lkjIHfyGrhdndaIneEf6UXetlwgcUI967atQrq93egIUg85xMzpTs7kjjvRz3bFOHHBUkx3O2SqYWn8ZsTm/O1RtSO3WlRr63qrM9brXKevqVyI9znmrEfTBuTSjDqfQ4sbSUAuq+3ftIfTQkUhDWfmAjYKpcUqAfsMRizSZVCvFKUV/XeUlMoHfXPeWEWlADhmCXue6NFsWxTjyYECsDcNUPyQubo6W1nWQGfUQnUWc0roP3G8dQhJkQXfwg/0gA92l2i8geVu2gqYkua4fEPR1ns0Ji1tllQk4yQzWsZWvx9f9zUGazWF797k6zFw56M4u/wHLA8SSoLv/JsjwWGllplgvCZuO+iCd5VqsZKtk2FyyP9MuWRY6M8OKOSX57lU86vsFgn8aiKBPYmW+TYZ+mumh50g6X/kDVIbDI0L8xtb1gCybc2amQqX5i2Cw4An+iAA9s7+Bw5NZkix0CzsphEbBfknoeGPnzXimzQMZRidAN90QhDKbEL9BRB4tPOoexwToGX0llVaxlLwfclknM9f9HxEqQvqGS6mpqWlqotZHmOva+6FOjP3g26mphVCZUUfv6zNe8Yav14Ugy+Y8TpQbqJj2DwjEntOUaXiEOOrXvGw+JX34nl01jxoeSDUmEE18Y8l1Xb/Zg7caV69RY0paJaBjtvXUr9XvwN3d2DlsTzZp9v6DBdnzRoJs9+cEBMqODDPkNYH4QDXJg9AvLHxVAyOodQek2SQk+0stblDUuXyDYXqptJUo2bn6L1J1j7gynhfYJaiq03GQtl3CFQTXDa3rIGug4svfTZgINYnyYFZALom01H/OnDK+31daIsU0CpHi/OzFZmjIh48a2deBaZYEEusDC/fd3I9L1IWHNRTMpsLVo4bWYDaxMnO9+uEyQVbBjFKRoOvmMYuJBF86BakvrAybu3QKyq9MPz5bnWCbu+DJLNcDpLdn3CTHFklD1ZA8JlEVW1s3oR/SbnYYX0Qg1MM2jKLmSSMZfgrRQeR6o5pniTxDPaGz7Lpe3GOqpA0ET8xfFIR1PdufOYGff7Ft8Kfk+gDKcTazpToF/qnvvA9viqQ3Hkgg45JhjJFtzk7YeJIuhRNtYsgcvmisrNIKWb6KjwhfgF9tpaFDrJfiLwz5tH2zO9Lz9XV/x2+k1nXQjPLDKw68avM5YdFV+SO03lkGGR6xlXDp5RdNn8GfacjQsgd20cmJckXBTKtiAhuMbyitucHxWjbY/ATHmD4qkgzvssNUXxf3ZFTDg/j3H1TfSZAneOg+OQL02zUEaU6a4NlSVkbYyRvWhbz7gnlsfPWWWYRPEySM0fiN0vkK28t4w2yRzTrpLSFIaaaIAYmehux+QZir6D92O0lolDYKDXTdeB46x283Tq28KMdPuhHv6IjCXDGUpF/r2qGY8HmSn6TmBjfrMgg6B8/rez4AacXuRTuHzVIOTnDdx+PduHuxkR6zCuSkOfejguaWUB9Bf5/KPsWPujTVQva26avnt/Nx2ESgGrjbXBK6dhnD2JwF7sGoBvulJhLmkGmB1Q5KbZnotjgxjLOLMzOetFaz7FYbBeP6M/AOJTkjMMFTWRdBReTw8KwjFkqc5hcSuhRu+koSfGE7VO8caD/1+aOUwEaAXV39bymCyAkUfUjOE4lV3Q3LWeeEuV48DV0Modq+g9LJnXWk/j0YMSks/KcSYuWkltKmimsR4VMRm059QtZf8ie7mI666BdXuC48PDwiPHyHlqhrq7sjtA3TBK+KHLzSTdJTjTrM7kRe+UD0PCB8nNlzMBBFIY7Xvojqi6PbIZDaFjR1nJMcke02DON5X7TNuSDCjKDaxwGY04nOIot6JK3zYFqz5D1X5/8Q4AFrwTgUi9hcg7smIg1LNeoWoRO3e0lz3YJtize+JTlVPwKydiFyk88i6A2fGgmy4XSjzs3oJCvSyLXhFP1246O6ta5U3kIjNGgrInif10ajPlFHBV05wqrdF0n74DVvajt8qn+9JIseGdKqsv4zDD1bgJ7YAKsvLNW6fsEVuxbQbUHcbxVCBx2Q0lo/ibLbNIMRWo8/hHVdMwtLc3QbrXF16L0q4jxpRh0EDu/+XzrorPodpKJ7HBeg546S09zk25E/kid4lgbCw8AQWoJ/UMP1AOUms7oHQts43YjgI4Cq/drwzjqaqYKl0ecdqRe3wmm262kJfghWWl+JLoNuBoKvfBvUEzqV0hL8k7a0o87B104HKeuqeyK0TfKNfWQrt0QYmlAwul0hLa8iCbLWVP7CIxboJpqqFULrW8CWL25T6Jpw17dzCV3rWTjjRruuc+xa+62UdQXoSoNIo5CzyMrzm4BuOpZy5PbRuxakdWCmUE40VRsMPR/KoiCYgdlW8LkK4jFca9Auh/s3oQtu0fdcGf87dP2maldmoGIhzgCdhlV1aPWC+/dHPdmFsT1EV1nd2dgsiaEHZwNXeRcNuO7lTrXAsjz0oRwli0xyYhhK6MJcz+NEpRXN9f6vLOsvFScEnK9bYzPt0O1l+hfR+SnC04bMqFdVgG5Y3LC+znS33lHU2E1ec+5oHi3B32k1hI5ekA5ycmUCSLosWAm9QPSHr44uRhSaEDxwnDX0DxxQLq+8/pJAvbgBrf8UV+jPMAo86pjKE+sg6GPUYDmgBIwNQBZ0UqukGus6uFK6sKVSbEzwGViXwba5kox0vrzAhX9Kx8/4VRr6n55fqNZk43czS6oae2piiTO3y8kPKVuV3kbQ/Y2gP8IX4xCaG94eqNTyreNRw6Nica89ZPzMeR1qeLh7NJu38Zsfft4tlD2o8E979+xFBV3s5cs+fLHXUPYd+KXs9d4L2vKIqsK/8kW4d5IAtH+eKS0++TfC/oKtQjhvOQVz5qSq9BMJHl/E4zDGoUrgsg+h5u755cSBPeVNLiv4LQRRgLd7+4KekT9h4Lt+3jKyfdT23Vumd2nk18Sjlk+f4T08Pbw8Pdyr4/5yq+5W3b2ag4t79Vo1y3sxcN5VoR26ffPCmo+bGBo6aVpYaLOW4bPCG7iPCHGuGz5hXNexoRNCy8vk6VPw9eTIqRMmrr2eemX1lBnbnmScnhsa9tHSxcu3bVs1a8qkL1ZGfLdoyoeffbNibsyiqWtuZmdn52Tn5PLlTW6ukv/NIj8s0hirL/2zKtfHJTkqA6UXZpeiR1XOy6xMNBfe5OdmvHiZ8SLlYUr6i9SH95MepVzfd+F+4pOUF/zESUVTKC3FsC2UdvpC/J6xwcETP58ePDjkw8P/+TJs0KChUz8eGTx0THBw8ED8hx+C53w3Hz/NW79q2KDRkTMmDWjVfdSMd8OHDug/ZPDgkFGjhw4M6tenjW+gr3erFs3qN2xar2HDNp16dm/Zrmn9BmIJuAgGQda/QIDO77lZK82xFaaowG3ZipxQmkdyJpMZLHzbmHaNYgA1xcpHr9UlWhb0JdoSjUZdgormZdLN67HX7ly9ePqfK+eu/vnnmUt/7z+2J3rW1NlRs6ZNnb7oPC/N4U2hVqLm9gLbLSbqQdaMDWbwJXIPlGUKIGZjYCvJpmUM5ABSC22FzsPfUxdpStXFxcWlfBVVawVWXzh+u1HznmiMtkKOqegAWKqV+iKYviMZTUXamQHTzpTrKbAsdRnTY5nm1jRfGHXdAnQxvJJKq6HVmrFbwdjqzpJ8JytSU/6dFE7WmE6+Ziu30Bu7rasCENrQEmGuq2fSB3sh+llpocVASOQBR1zGgfSsgTIVhwTOoiBUobKBGjXYN3ScRiB4Hnq3Z3RSVcngGFr1hV5pRaviq1JKwUb9DkLboRCPOkBqF3QRpqcEsGPtW4AOV3pdp7XD4y2ILoVGoQARtKEkq9a8Deh/tY+nVPVLxiK0A4oFgr9Ti99zo4sgUndYRRtmWBXoBRNv0VpksePFEJWgub0aKDiKUrVD1WIVXZRY1ea6NvIhrUUWL27diwQOr4oUBVmaoukZ/TbYnHbWa1roAUbQM3rjhA0aujup274V6KUzMykV/XysvgQVi/7wOAtTJNBpwJrebwM6qMaeoKybh6H7iepLnK0Vgiyx+0fF0GxUQhWh5ww7VpXdl3aFAvSEOkh5H6oE6yyR5uXHdW9j1LMG7aXdbmyN0HYQoRdPxxy+wLJRSLIRB9a9jcVNOWgL5bqe0Qzr6yL05EZ4kc8ir+uynbJ6DQ10geBnUEMvnnSDEvo9b0ZRRvD8XK9/AYhWb1lhetZqaoJXTKWHHkm7uGFjNNOxsDzpGtOGGEwov4iUjqyC+jKeGnrqmGzKUS8qg26wzfVMpfMZVDVfRQ89lBr6lsZ5QJe2gIfe2gAdW2T7ZBLnOoimHYJE+VbW9R202YiAX9w6idB59QVvPEkj1ycMXZ5NnuuLV9LZOHjotMIcPB9tmpzFyMxpYVOKF2SbKYW5/joEXbS8TfJCvo8WwhMyHH4Z9++rL3Da/4yUa/C5hfPXPz4Ss6eQnBhL1d6w+4KU1gfNEMFXP0VoRmk4w/jEEZGzMSveBsGvd/xdqq1jGMbex0NRzS+mRHbUWxYYsbm6fxOaofJvv+aazLr+1UfcW4C+oWaChNBVOrIsh+cOAi1CJhZpOonQH7dCizyCDpLb1Wq/iBK5Fv6wnH5dp4e+tWGqVDjvzdYYd2NXhvElGLAgrr5h1FmWy8Jz3fkPUqxIgL2cLUgbsZKe4KmdxyBpSLaUIRhuf7hkyZo7O/uR/U14pbWJOOp505DWWu0EYZlUByhOyQmy66tgmwunhp42Llta/BI3bVsoSNDx4qbwNTiUuCE253+X4EaENJ2hZK9AgD/W0YgWOK5lHzOXenF7NCIbKmaTgyvbHgqvBzGHidAR2qZKrtwiSwjdB07/BdNaLRPf+Os6WkfRX5gPqEc9fXy2xB1zBzHb+Ftq+jEkH9rM5ghtW1GkeY49yYJzCNAhXuGvkmnE7+toLEU4Nmkfs5waeuYECRdHeNaJGY6Vb/i9hvtpQjac2w2xxiJCL4pAU/1nkhwL1+xXyXj7w1FKfZ1F0JdRQ38wPKdiTCsLH9rZL0fCfc4oZqJSzjYXKLI59QyGcfm6kCCT6TfZXpWLav0jmtpUYbOCGvrJLjkSxyfAHXfGrvuR/GT7/hmkMDcEXVFmkeVWoH6oeZaQ0ET3VXimbCOWs1QEj10Gp9NLc56S6otqngPD1D77ZksKaRbCHWyY6SxAZ9nlOC/+cVIztLIO73D0I1r/r/XO/6WGvlGADmYWNCg+7GU74Q1ZgQFIa4rQBogEXzwVXTj+Lr2JwlqgZtizhNJhkF3rllBV6BU/0P26OVfWRKzBAl8Iv/EEkD8J+xlco2oDC4eWUSY6LP3A/TE99DpPCCzGgh8lPPNVME3PifnhVYjNMS1uAZ2Z5jCVHZ4neLsv6aG7nafr8Bf9kUQzXQsc7w+vxQ4ldc9TSiZHqe3w223mVkFzowvxgztYcQu4h6CzBocSu98ooR+mdi3Y4Xa3KnOdUhbC/iTul0HYZC6cghMf7aeE/jvtqHMbPF7Qj7oXnW0O7uE95oY3oFyaY+yPUEI/sJbWvWGRexWge1JCj8XqetO7IvS8cdiscYoyL+vmNZQBIKWLg/L+fej8XG91T4SeMxQr79coB4/OjQipL/nDuuTQQ29ACf1JJ3wOQIEIPT8USbUOR+luBXtoldbcd9zS/v1Rf9iB4ZPIiXMdS3PMAVroayvrZik+6fYEvyYlU7UkKCAZXknX3hve2I+iRFzXXw+hh16FdR1pRoRusaLzNtKO+j81MfRSEXo2NkvaUq7r3PHKQbculsjiTTY1oNtuhMu10Oxu/1AUafjQfWK6Kksy/IHKQAeuKF90dTeVuIW8ozq1lUqgblXtRDroNxvjtJX/iHP9VTBOPvcX5ah/W5m5DqpPev/wDJU03k2v5JsDL98g2Dlj9iJmD68i+67Mskof0K+teZsO+nUMvcYVEXoJzlXR4RGdC5V+dWXWdXjZjLF3R6XRmE3PAckXTgFDvsiEOFfHvkkAiQ6Moo9Vcxg21k2lZHMYeoNrhnV9OM4ZXUKngLFr11RCEILUGmVHbAUlwRlsC2ZGvz5RjWE6pkCiE8PUvG/94kaTYeI2Fmk8r4vQC6fIpdC1dK/jlbHIgnJI+fFikWxaL/7FBxmY7a7Ho87UeW7V3cytNFY3IBlbKuobRp3X1/3Q3GEL1ZylIBwxnqSczV34VPJoz4rkIcSOXGnvLhQnpvFlOOWFob+r/tCOYVZweRE2TGuDhFfhIFLW6OBYLM0R10TT4BPTe8C9QGP1hd9fb3EL2FNdQ7fs2nFwz85ffz12eO+vx3//6ed9h04ePvDbyTNH9u86fPrkvpOJTx5fPnsr1yga6QSGrnr2mrMuopF9lfLwWcrTxymHvJg9wB0Z0KYmM1mrWWTb6j5A4USbH8QoIfMYItMVDw60ekOIkGDLLWCm9jAhvuIRluZ8b4Owv54/AV3V/gv03zs5OeNSrY4b/+xSq2Mj9CS86Yw/dGnbu2cDl5ZjFy1d9uHiDz8rQp361VqAvPc6D5k3b+6CJR8smDd3XhR6ml+hrEooVKlLjSK39jvvRXhKHx9tMkUPF7vgYy3gv06/GR0yKhO6mDQ9jytPz1Z2spwVgmx7YzbHe0bb/ApcQVJiUlJSYmLSg6SERPSceP/FY/6dpKRbd5KSktGrhLt3Em+e3bF+x8Fjh3fH6XCC3dXAlXzef+FHgzsM+HZtvw4dusw/+Gn/DualffeJkb1arIHyQcystUcI5+0TAfBxiA6PdBh/EMmzSxcvXcEHlcZeuRT7z6VLf12N5S/QH3p1FUfpqF/psftfbGyiHuDNQxxjmy1/HqrYk/fbIrD14kXofJZBJMhWIkC3PE5P3TkKy6M6ltVptcDptVotKzyZl5KCA58cNbIbp9fhfT1Zfe9pAMtb8q79fabgx3Mfr14d5FRWanesjiiuulM14bLVZfSd/AQtB3/2sbPzmrdy5ZiW761ctWpYuwXRxmVH7FfRq1ZGR3965JtV0avW74qJif70LiRjp4qaVw2LG84tabWVxmxF0S1YyoLUB7LGUtx5L9wFN1d2NIK+0+lTPZI3mswWz96DdDzAsXH44eaTePR4LTaeH/tYvC8Ku7rmc7AM25qaNrI1ORqz7MquHsM4oyv7QC97m2o1XPF7ayC9H57dsaIgy0tzFdQXqXhEo3PNWOE0aBb2r7MUnibFpLGVzFeE/vgoQEqDgDR4PcDtSIWIT6mpzsL6emhxe/RJ1AdHcp5ti+LL4qjFS6Oivty2KCoK/Y9atGjhR+sObV+5ZEvclZ0//HFo5aJFUdG5HMzH+y2XRNtcDu+BstfqsxVM81keWmfcMWCxdpmponDsT+XyuybM6QFcs2v0CoD8W8bSHLbNVT52Hv3qREwdf5bZ5hQCdJoUaLCN1jZXunC9ERHstP/6xGimU1HlTBWVF2niPPEJy+eM13UbynRW+k9W0Tlsgmr0HqNg6D2Mgwdj85OV0XawrxXlcVy3mqBxdvxb0Nc5/WLM7y9QQl/yCVBlm4Pj7mVzDF7u8sGTrqe1FivY2fwNHZXexD9UzaC0ls6l19c5+JXSjUgfzOw2LPKvsALFOE+6Zu1WPfzgQ2mlud3EsK5jDv8ahzoqDgKlTf83uoqa2Y6GOQZ4+4fpd7gQrDVUwZmudNZcuIvP7Wt0Uxz1p1jAqXaS0jnCuiVdomTtNGSvSunIMM0+zQHrU0HB4QC6uQ7x+Bzr5gki9DejcYLpY0CdWoeut8qNVL/YM73vVIp24EefN3Rt/buagnf+F8yS/O4LrUW2Sil1xPLky5W3weJabvKjf3bPrYKVpkyG510LbH+lu5X+cTp1dhwoP6W6sjURm6P7yXgvhZGVJh0Hsze+SpnIq80EJSXFc2evU3faBtpN5qt1cfzHPZHgeZfBzk8ooTefXULb/nHjq7C/rqQ7xuCcE1JyJhSKo/4Qu06GUK6TqmaUsS+InY8fYDkxOGnU8XYjjUjzJ07CM+qNCD13gf/olbGU7F3ddhXQJh4LDf73txtvYZGmWaIAHYlz2UU62kaoWq6kbv/bgB7XABG8wVTBCWcPcLRzfTk9wb8F6Gf5Y8xSyqBXIX2bqvli7m2NOo3adILf9FAaCF6nUatKCQKXpUMlCpotfxsEv5HoVVGWMUp67/7p5MHvR+zVCi6DnO6bNm0Cl7EVbwDKG1cvJb14USrTwcWto/+fmuvyyHFuE6W+BA+mcGxlEN5zKzUJeOKh3hjvbG/X8J2eMTKx7ermK2mF/6pDp/nZkq1r1x5Wi9CVk6SPvNGtEm2bth8VE3PApzT8tzk8toXKsDmwcKbxBnuGaXjbYKqYg6U5CVfdK3P8GM9ZC+bVsz1MdLLe7xTzr0MXBVnCmOtObiY7kbJF2CzpZeIy2P4hmEdUoN773vZT9BimWKcnmVtfNl5F6x5MTfBoIm/yfMMSNCJ1R8Z/TTFpOqQHGZsqXuIrfykvBdhrE4YI6JZjUBHJkKHxpzRL0kIXcmPO8CJmLdD0QlN0J8G+ib1nFIxfkgj9QVOGUbS5J3FclLKvwwYE7KBdP1JyZ3hDHbpfBTYHucMbEL0q2IN1bJjOhaSq8xXi7gvW3PInoo5wkQjshJe13O4BpHVkvtCy0lYEuFyTfnGb0DGT8hgP9qt6L4nEpns0iGmaL02mkPpO2SYzKrwx2u92xQ16eFTL4xk8DbIZkC7+YsV75TddRcer0L8wt+NQ+XnOsyGyUzjLn3cZmE/43Qt4763JHZHgC8JwchaJuQP/uFd/AleYTmdBIlumaPCpQz/qk1xo4350KxpkyZ1R7thESWjv1TrlDiWs4FrQT4L24Flt13/g5fqHQBSQ4Ez1KhC83wNKBpk/vk4SOZsoJDr6kiL81FMN2434q+p30dU7Er7piOBdb8tbzuBP92hqaW5CYArQTZWCSZ5yo57o6J9Pgj6NKWNzYjJV3jZnPt2f1Wn/Sn7pgtt1o+liWjH0Di9p04zMbJhHPtkLQe9UIC2HwHNjNiek0G1wUeKLJfEPdEapTaUacbkWbWAn0tcHUVqyEXuyAN2PYCuFtN7lZkkOSmZjm811kBSHDU46pEb8YBtDa5DFpgqgoheO+8zzjRzBOwxRkagUBzfWMRB8wWScuOIx3TF+39vE0J4A8j9RWvmZ9CzovFS6Yo63w2OF7JQI/QZe6kIo97C+U0RTQv8fGqj0BcQjgxNaGntV8ImYBuXSGXe/Zug1t2Uj/qe2OckvFGOv2DKvCj5hQ58MulH/3IY66RqED+b+l9Cla+LlzOmC6C15H5umG1yi803ZTEfwvJz8NiyyfLQLT/B8YCf2h/f8h+5WX7h+Tw193L8PnSvFbgzVDNJcCV7XzZRWq9vwVedXtFTLTRj0PzBLspzsxnfeWGMrjaosSTrF9t03falP7OT+JxZZVpbN4bAfJLreEpVW3o2oDmU8+Jb+WtqNm7cy1y+4GYcC8HHNCsozwg6M11I7ooQOqUpgJ13FP+2NbXMJOLjXni7ODb4frqWd6jBlflUylNBVvFBdsMEKHJ4XZO1/p4Me3V1LNeb4hyfSp9Xc0JzOl4NTYjY3vcSguc1SGIK4K9+Gm0soRx3vtA6kJpj1LfIojQSYsS0AMDoBpNkNOt1Td01P3f6qcPiGeVTN5SOeFIZIZo79kP4EEPj7Ay0lg2erwuE3TlTTVbzkjlNQ3RfmOsdh6EMoNbeY8TrKqY4Ivh+1B9LmmSV0a2p+KDY/JxlbZCfqKWYrXhkzOFIWI7JtR6wf0eoJSHxJCIiT3T6Hze0LKtfQsteLjUQaAfrIIqPTBCsTpWrUeDAN8bB0I/bKAQ1Buif3mdjA9VQJG/CtP0Bzvf0j0RjNG6jGasxNcCaaHJgfV8RKDHFFtCA/AiDXQayc+v2Ft9XQzQL/sNIarhKhl85hFAqcM1qn0epR0eq0pdpSXPhLoWhLdXq9Ti8cx8Xqac4WtMqdFkineRmPBLDJO9SWDXhS9+AXtzls2bqOM6veAvXUzt1w6dp9wqx3330X/UX07CaWHhNnhODntTcSkh5cmjTyz2Qc+4fjARPRiwT0kMxfJyWjcu/hg0epaU8fPUtLTUlVqgoKVCWaovx8tYoDqWMpwYikwMqJW3YLYWOEtdJWw8KzbojggzMN6zo+EKHWX6DdOmvWrPfQ39wrSqUyT5mX93jhLLHMi8/Zhp/nf7h0xedLZ7+/8P1p02dGToqIWrJ4fviYmfNmTwweO2XCmDFjQvoPHdqluqtHc39PD0//Fj4tRs+cOGnWgtlTQ0PfmxH93Ra+fBdr3JzcjFfpJWL4krrEqiBDHrHJMW3WMBdcKwGHArQycHjtPBx9cdz4x8r7lhTvWFJYrC56U4he6fOzVPrS3NQsZc6rrKy0py9eJJ08duzY8WO4HN+38bM1a6JjVn22Y8/Gz1d+sHjp0iXLF0XHlw+2/kDoiDGjw8cOH4n+DQsOGTFs+PChwcGDQgYFo8fBQz45m5h09+7dx88f3keUdi/p+dMHD94gFNnJsefib9+6ejM105qoTAOdFE82Vl/4LQjn/0IlzsEo8yszEJ/MCLEszyzwUOm1iI+g/3rjn8pOvpZ8P3b9ByuWrPhg0QfLly6IipodGho2QzyvM+L9eajM7eEdMX/+vPmRHT0HzZl/CkB3cGST7j1rV3N182j09a6du3/e+fOu3bt+3v4zf25q2cmi+ODUfX9fe/Q6/VWOsOW+EIEdyktzOJj4vSpkI6IvYGA8VpXbx4rwkyr+yGNWcOTLOHs34TB/MOye3cZl16LgsCmTovw96nXw6ji+ZSOPmgFdB00YM37iIrxNx3P4hQYZnl2CaeBKVaDTbsBURn4AY5ZoeClF2aXKouKi0qwXGdkvswuzXr7ISEt9noLKC+wWyQd2Tiw0OIp+gmW7O7Q2ZepgIcrYESGjOakuy3EVTuU1Dnx/gGOc+rwQofNWmp50GT9Y/aHNBbQuYEUPKfsMsZpsrZWEaHrGqJCNqGxx4yOZ8f46zSio2ttep6WXr4epaCnm8tDtMkq2eJAsVEyICtdxGtmez0U2x2KJvsNDoKLd0ik2+2nJfZJXLFQ479aqodQvpUq/i6glth4CO+iVEMTN6aMYBW1MK8v9xEzWUhLtL83OAhUjZbm1rn/IDxShNwVfmsEGgucwh7ehtMjq1ylW0B72mRmurMRqwBrRMmysl27pJDLpo3KLsENw56fG4byKw5TQoxXzdLTQZ9OuDrCxVgLl8rAIn9b40jhDieNRSjPTJqaHhtJCmDmbNvgCNtnTHRQKKT2xp1yGCF2PO6LWOcotlH9s+lKameDV5Fxq6AzdqWBw2gYf4vfQEACCM300pVyi4KrDdqrQfbzh2zeemuCdd9NVTMMeVC0TDZoblu26Up7JzF11ukHnj8FB1sintNA31KFMtQ1YfbE/b8zmujyhHXWneDpnGhZevUe9S7uhLt3OsGClKYtk5q00bZMpoce7x9EO3SvrFzfzquvrptD9qg7vt/RKNU7ENPgNkMOE5BpxvRatugvZHU7RVj3iuYNyqFYiPud/z3iuD6oYCl8u8xdoxJWkIoXBeYcTFsUvgqdldrvjtNAzO00n5MUXlHm2zKpt/o2PbYWtJn6nlV/cpM59MbRYvWZZiXrzbelGXFEMLpGWUy2cpMBBTivaDK5ws/lCKWQP1m9QlivEUuoYrFQgkSZD9KDiCb7jIyANHeQMqqe87WFMYUbH511hAtQ0tgj0wzlNdtFCT/afBxVs/nCxHVMvUdCIsgo5eJ4n0d6Fxu7BxZFihCuh2ZDqH6KO4RV6kPCtV7RW05lvILfBd3Tn4nJw0CWiYtXi9xmfYzqhV4MOw1nvb0Eke6ONFWygamHIUMIHgHSpsMSWmx1vORyCCcPwiVSaCkEgcNX+cwubRCRkkFt/M+2o/2C/tOIoxLpX2yDq6FsU+2GG/Q8Sc32ZQlGeW7LkfQS9R4VMnim/XU5+w5tUoxrf4kZhD4hdcyvkHUXrOonDA6vF1TVFJAUyt/63ILPsy0UgPHlnvznbBW4Es8AQmRXsfT03pEexlERgzzA+tw1sbrFUrgrYZNcwcHD4e9dB22G69k6brQC73ZmJr8zGEa46npCgTUxmKTNCw1EZN/wcof05XlvJ8PR5Mi4jkDrA/CRuKD5Uj9lbIFgr2b5T4IzHbsE8Z9I/sBSxubrxoqmCWyYV0wo/YEGf8XsI2rZz4K+JaLzXO+A8fabsBc313hpJ/g3HHMSYWCl9GFsNX/e+Sp4NLwO6kq0nkDrQ7Px1eDDEjWFqd/nuxKk8gJtNZ+m3uqUAPDlyqdiEfGAlWtzqxImZx3hj9Khi899J2/Htd+/aLwBOf/CisFDlxTgpVpjRGYIeKM3m4IGXi0vQho2Nq10mLMGvppItmpDmzgTeI36qDL1lyt55L0gh+DjiPnzteDS/g18GaBczNZeZhCfCqVpG6bL52Jf+WVJsThX6A4j5HHjhZxGz1GyzGc4wbQgcXvfo/v3XAJ0jNQTNLXM82R0b3gQzrsR8l1A4KcFEhofs2U4MU6P7O13RoH4OB0bl5w39VgvPAhmFu0lEGRytUZZvDnEj7FDSO11icQPl4GEGmyaOnX49vO4lc8I8zQSopCUaYdppupHO9IHsFr/IBLBcasKsI3ZMzgDzxUEVY+v2rUZfvLkTEw2sHjELbNTa7MY4mfgvw3VPhrE5a9iC+Bgbo9MrHg2HFIy+TW+XL1HFS5x38JEwJnNdEnr557/1eklsfz25xU173XcW6c6Q0d58XYdke18skcJX9kNfl+1AF6y1dTLpX0hvKriGlos0kmc3supQZlYZE4DdNSNyKy5uDGGuC91XFLmWuOzn1JcTaaB4YGQx6bPXHcPMoV+xa4Y3FOFeo47Py8yScM5hvMniCtuqIeinRDt8Wncc/5QgyYZveg8rR/vwfJaENEeELohDbe8TPYKy5aHnNNpA5gRdJ5tDP2TTtADPzgeeK8pdFYqGt75rIobBUrRwuf0jJlO97yO98YSnqi48mivbV6vgUMPr645+OSTrJ5qBn0xXEWWTbLJIg387pyFRMQXNO2Fm6hGct2tagFt60Kk8wBh+rr3HTPDZVU1RzuZUM+yr89BZE2rNvnIo6th83+/ATCY1S2Vy080vlyhtwxaHjwlH5GHNjQy9OOP2nT31iTnwQNsnrILB0bYpjubULXE2Sol776y54B1txygMBip0pbBlAs2sNKD7uLqLwlUxNt1CZGdSw9bFRNUjs29NcrAyEEed1X9Q1yOwl+1PpKkCuV3M5zq3wwaPuv4blzlyHka835zbJWNH0WY3zW6l/9zDo4bHcEsmOyRLNM8himQZIxbLSKPEUYfsQIXnf295bydCf9Fmstk80o7AJy2X7HBtJnuuAPabY5h1OjHzGE6cPK6C3FGQiopF7zTQz234kDyw+YVyfIyouZVEDUc0mV5A5ASYw5vOT1Ufpl0R3GrW/LisrZMfdWaFVjBVvMAbEqElwgQ05TQcWEo/AurIZrlkhVtG/QJp6EbnIZCPVISC7mFmpgr20uYzOk53ykK2RFir4IO9gNfceA+qbilQSX3bAH1ay8LKmylEkeY7qHQtkbz7TGArLgpWHA2A91sULheBFdjcR5ZyFoMsdH86/2y0OHt/J+cbKVs32PcG2Y4qE3mdMQBnjr0oOoXDCtQRAynPVgN2fks12bgEMn6+kOv1naWdYmIJbky18yEcZcf8YZDh8ah3NTNQWZvGF426n1resEYEL2Wlsdb1MWii9JEnluhdFY4PDBDCeUEIBeidTjXoLGim+1ESPJcrK8jK/25QGCWVLjU6C4LjvSq6U27kQOFE6rmeU38LdWbHoPF6jiocc7nhsFJ8VYo5fJskygz3mmktiyih5zbslkE57Nq+E+jcEvQ4zVrtOIM0t4RPjU9Jetyi5vl0yCG/l+MD2oR5vcdSRVUKLoP8/jrP4bG3ZKOrlLHYsLwlDcFjQi8McqHMycPp+7en2psX4tcN57QKjqK1aY+yg49bamjbv5EaOjegTxbdWEVhNhdrnGpPSJJOQ3vLWhRSdhocc6WGTs3hlxudBSEEcTvRZsKCFc0poXPaj+hHPWgSlQcVCwsVRosbv/ti8KBi5cUTCbnj4xbFxl9jzYQ4MDFPmFQtXSlCZy1tygpJZoz2oiBoMuVI4VR7okMJCHtuTW+Ux7ixZSzMqlFv9MxIZ6iY+5sYFsbBSdeHZuFj8uoMazbqliXGCneGz+xF2xxn8KroJecUTk6CgDl8nRvGK5S8QAnl/B39P2aAzkoItPKaZPlcr5w/N1yuzyhsDXlpeM0tIFFm05Pc/0jd/7rHc1mcrFH+LrMor+zzKla+g4gzb2DAfaiswsF/dbtLWUoeEPT1To9JKh9rjoQzHjmOU+VZWhcIUxlYIAeSAhgxCIky0CvOdAvVmtUJ214+YRTliZj4iKfQEuNQkvKwO/FoQIv9ylpU7AkhWKyRoYEjW4WMyIx/PH9Ma8Usl2jGIuNETLzmNrIICo8f/vUwLr/e1WUcPpHPh7MV4w3qgpccMXxMGD8WwCgQx/gIT/FJc+IQvvWhQ4cOH3md/Qd69eTq8dLyG+mL+Xqvjl4lHRpoOiHAJI6YHMFhfPAx/xIxNkWNqyLB8/vrHqOmjXQy7NP6T+rPOI+ZPy0yMnTMzKjpk0f0i5g2PTJy+vTImctmRs6YE2ko53TAKfPy8/OUubl5r1KePc5Sxp/JUebFL519SSkU9Bk+wOhN4/IDWgcOwlmvujRyniDeJmJa5OQxUyMjp07rb9to7hfz565a/eWmzUsjZ6za/uvFyxdzlZePCDfLE56K9UVKlVqp1IO+UJmXl6/ML1aWSB56V6zMKynKK1Chb2m0eRr03inE5rqJqfHFI29Mi4fC8MrZxfh93zomX6vz8ZnNLXzaBvp4e3v7NG7o5dXYp25Nbx/fukgy9vUxlE6xesj3Fc4XtKLYIoq0tXfA3WPjUr12rdo+PrXdy27m4+3jM2TdAJ+hE5s0+2zfmn78z7Qe1Prdvfu2/vjbidOnD+7Zv/+XvYd+2f3zf3Z9M8TH5/1uPh1HNffxnrGkybSzb0D/oyczqUjceEqoqyg7+ZAxOQexwoV9Fy+zdkrCMX+zaazJqFtdFP+Xv6hwHLkhR7eYKctVkYjGyNnNydm1mpO9jWPt6owtzt1i4+js5mzv4O3lpJD/GUWFV4oKV+3evMCn4jIONibDW8ed+b9UFNb2h53/hgMNB+cYPKj2zY/avv8/23ft275l009/7P9q84EvY6I3/rhz3/bvt8Ze2B6zIGROjFBWr1j+0YAh4/sEtmnbfejwQX379OncplX7Vi52Dk29HezEYmtnb8s/2SkMP1/zHntuNar/40Z8l2j0D93rsy0nDn6KXq3oYufSM6ydh6+vz9SPVsYsrkk59PLIyy4V7+08UmrYc2O1eg5kTmHWvTZixZD5Wpnx5PHT1Ne5WenpGc8fP3r26Fps3P2k+Lir/8TGxf1zOfbCuf9ejEMvz61euHLmZMQe532ZKxfx+zz+2ouCpzeT7yXzcasnJgweOGR06LgpYROmzpsXNmnM6HYBAe2HTZoyvnNAYPchwb3e6RUSNnVUv/79g4KHDg8bE9S1a++gXt179h0wpH+bgMB23QeOHNazd79B/Qf2bRPQceq4nh3bduoX9v6AwA5Bs+aNf2dwtMpwIIIlaUhYONiyPJVWJijgVyydXluq1Wp1rGxYvtliCaUl6B9fdDodzp+gRqVEeNaUlGg0mpJSbamm7IUGfajBl6UatfAV/iP0h67Q5yr0XqmuBN1Dq0PVhI0pxsxobq2MAJICB0sW/oGzICuSjzySsSOw1n5TIrsow8rDks8wYqGytPQPEnpapTJuWDMkYPnmDPf/bfk/64Lo7JsvINYAAAAaelRYdGpwZWc6Y29sb3JzcGFjZQAAeNozBAAAMgAyKaSaiQAAACF6VFh0anBlZzpzYW1wbGluZy1mYWN0b3IAAHjaM6wwBAABtwDbgy+EYAAAAABJRU5ErkJggg=="> הרי כאן מרובע גדול מורכב מששה עשר  מרובעים קטנים, וכל אחד מהמרובעים הקטנים מדתו חמש מאות אמה על חמש מאות אמה, נמצא המורבע הגדול אלפים אל אלפים, וארבעת המרובעים התיכונים הם העיר, והיא אלף אמר על אלף אמה, המרובעים א' ב' הם המגרש מצד אחד, וכן ג' ד' הוא המגרש מצד אחר, וכן ה' ו', וכן ז' ח', כל אחד מאלה המגרשים הארבעה מדתם חמש מאות אמה על אלף אמה, והנה כל אחד מהם מדתו כחצי מדת העיר, וארבעתם יחד מדתם כפלים במדת העיר, ופסוק ומדותם מחוץ לעיר בא להוסיף הקרנות, והם המרובעים ט' י', י"א י"ב, כי באמרו אל אמה סביב הכוונה חמש מאות אמה לכל רוח כנגד העיר, ולא הזויות, וכשאמר ומדותם מחוץ לעיר את פאת קדמה אלפים באמה, בא ללמד שיהיה המגרש מרובע שוה מכל צדדיו, ומדתו אלפים באמה, נמצא מוסיף ארבעת המרובעים אשר בזויות. נמצא לפי זה כי העיר היא החלק הרביעי מהכל, כי העיר ד' מרובעים, והכל הוא י"ו. זאת נראית כוונת הרב ז"ל, והארכתי בזה מפני שהמבאר הביא דבריו בקצור, ועשה אותם בלתי מובנים. ומה שאמר שהפסוק השני הוסיף להם מגרש שלא כנגד העיר כשיעור הראשון שכנגד העיר, וכן בסוף הדבור כתב: ונכון הוא שיהיו אלף אמה אשר נתן להם סביב כנגד העיר למגרש שלא יזרע, והאלף אשר הוסיף בכתוב השני בארבע הפאות, לשדות וכרמים, כוונתו על אורך הקוין החיצונים, לא על המקום הנכלל בהם, כי בתחלה היה המגרש בצורת שתי וערב ומדת כל הקוים החיצונים היה אלף, והפסוק השני מוסיף עוד אלף, ועושה כל הקוים אלפים באמה. - ואמנם הפירוש הזה אין הדעת סובלתו, כי איך יתכן שתהיה כל עיר אלף אמה על אמה, לא פחות ולא יותר? ואם היתה כוונת התורה לדבר חדש וזר כזה, איך לא הזכירה דבר מזה, ולא אמרה שיבקשו בכל ערי הכנענים מ"ח עיר שתהיה מדת אלף אמה על אלף אמה, ואותן יתנו ללוים? והנני שואל היתכן כי חשבון עיר הממלכה לסיחון לא היתה אלא אלף על אלף? והנה היא היתה מערי הלוים (יהושע כ"א ל"ז). וכן עשתרות עיר עוג היתה ללוים (ביהושע כ"א כ"ז כתוב בעשתרה, ובד"ה א' י' נ"ו כתוב עשתרות), ומי יאמר כי עיר ממלכת עוג לא היה ארכה רק קי"א פעמים באורך ערשו של עוג? גם פירושו על אלף אמה סביב הוא דחוק ורחוק ממשמעות המלות, ולא היה לו לומר אלא חמש מאות אמה סביב. ועוד באמרו סביב כבר נכללו גם הקרנות. גם בפסוק השני מלות מחוץ לעיר יתרות כאשר העיר ר' אליה מזרחי. וקלעריקוס הלך גם הוא בשטת הרמב"ן בפירוש אלפים אמה, שהם מדת צלעות המרובע הכולל המגרש והעיר, אך לא אמר שתהיה העיר אלף על אלף אבל פירש מקיר העיר וחוצה, ממרכז העיר, כזה: <img src="data:image/png;base64,iVBORw0KGgoAAAANSUhEUgAAALQAAACvCAAAAABxt6u2AAAACXBIWXMAAA50AAAOdAFrJLPWAAAACXZwQWcAAAC0AAAArwC9FkxMAAAOQ0lEQVR42tVdTWwkRxV+nRjEYZ3DGmWFlUTBnFAQvsBEHGBFJByhrMNKa7iAFm6ZKAoGgeJIyyocyB5Q4hwQkoVEvCgDWYz40e7BhBhEkBOLWOAQr5GIHTsam1knNmObkceJuquKrp/uruqf6Z6p185S0m5Pj3teff361furV9XAGCMs+K9zo9FHEv+Cxf9m2yjL7gKyO6NJOiT6SPXLiH59Dg9osZuk2VxhQDsS90KK7jttxo6OWuvbB+5+y2tt1hv/bmztLL/w+trbS3PXAM4z99o78tpGjJRnnLjuoU+KHb2793Z7GQDuPDsEj8994TZwAPoh3pzgw+kf+z/6RcRpKNCcrr5Otle16508IplURyLQ/RaoizZmS+zi4/6PGgFowr5sCfI7k4u+MFU6g2bz2WSdxOfPA3zr3OTiQnN7NpSvEYAHAtCUjQmi2YKfpyQoKaY/aBFqJO1LqqR4NxKPagA63p+XhYQIMl6s5/u+qP74evZNkCJ60Uv5O2UhSnmIQNs0JQbson/Y8o/1gCwOeU5mHRc0YXCZE7ooaAp64H+3IqjL897MDuXPlHo6SnF4AYMVRz4J91ABbMOSf6SsAVz4GDt0tixtJeWgnfEI9FWU56drCsFdh7HdkOvQ5TjP6CAETfaRQAtt9YQCucSPBmjCEEHjDcQVTsfhtDh+n9OuwWmLEeOVBZqxu0J8wkowbVAiyR8+6JbyZELxoCaniT1ogg36hk/litQenq/rhBh/OgRNbMdhKZw+oVSH53P4EZ/eJLR9PU0U6LPWmDXQBM+4BPruvCIH4XEegym0pIGYIbcfgdNIZhwdNM2MlQInidyM2qPDvRQNnt9H0MTETHFu/gMG6KYF6OjR01QWUzxWdOA0Vi9HO9iCxn2bDuJB2U3YDJVH46BxUkSNGWzUg5niQbFwN4exQQ910h44wnF0C7pMG6DdUvT0J7EJ9hmgvRJk2nMHsEF/3AC9L6IM5Cada0w9NJKQ6R6o084uskOQ2XA/ghn38sYN9rNbQfE9aC5oD1t9pIJG7AVfISVAe/hdlAHaK9mfPgZO/z+DprgDEd3Nc1E5TRMZfHTQPOW4E1AmvXL6mMXjtz7M/RROF8FM3i/QywntMYzgKVEj0QjI8Q95zId5YIC2TxCOBYGcK88H8KIg2dq6TAvQP7fKIUkiG99TqbHFkDQat6mEaWoPsOaJOdXJ2J1l6OktQ3vMMSzQA6O/lCEdev7HJ940OL2NzRZSikWsG6CnccROE+MN3GEoYW4YeQ9ASbstw1gYIyyhZ318lK9FnHZwPKZHlVRvK+NC8cXjbxHojzkos0+y6mEIYKI0Lw8iyicA/m4t0HMQyDCF4wDtn7Sth83nlkMS0OIpIGzPlM8JK5lWc6FHeG7dX8vwGRVvq9FouVdy2pLVl8JynmKBA9Eq5Wj34jEM8GcMVvQJ2EoumiTTc+mNO1Q5owr0abQgcXUhJNRusdSKRCszDgnX1H6gyNbuOrwsJpkm6CHlTWK5eUNFWUq6lj4Jmv9uA2APofAlpkewdV5ouCX5SZxyjCjo4se969hKLxQPQfVue/GgZBOcA/HEWwr+VuqF/9pUDpUu3bSQnJyKD8S6PSOmjMCFsM0MDTBkZItkzERyhd+/YsAA3a8SCr2MDr294iv8p8NU5nXz0Y4HMgQyah8SdSALXVQKPaZmLOQPRmQFmr0AHlTgn+HJYkoejgd5UPP/1UWFVp/DZ3ymClLfNTg91kOBbCedJ54WNZNkoBVlMb12ryOrDTO/ZYD+plbrR20wn65O1kZknZjZqYr3E6CBkXTQNA2IAXpBMIfaiTSNshCikiY884X8Z4L/JA4auix/M0A3cYoJw5vuEx+1MgSoxsWD5oEmMqkkPvjXvZwAHRwWNZXVi3hUF27srSwtKwJGVuIFhVPjdD98qBOnfbBuS10w14CXZK5XQ9uOOQ/2A9HvsmUAEEQHQtBvaGJya6ZMSpigain7HX0mwP96gc/TpbgR3WX4OOLhFj8hcYuomFSXfXKt7X/DC2hdyCZ5VbCgKpBrBklTSJVI3VqIeMSzFV2DXJAdXlchE8BuRXJ9lnsQWYNfyWtlWtxzP8Q4vc7Y+Ki61IVP2KaZOIq5mOT06xe8CaPiqt3ddC0rddkKOO8GNc5+VBgXj3FVb2Mj07H2XIGoJccqbCqZDtRMDLSIcJ+WkPcsREN70OsFINI876H9bkJNB7mrGHPtE4ecaj2Xn0UWvkxwNp6LgVanv1EjEHrNVRMSh3IJy/EPk+lx0Dw2mtdkOsemk6hAS63ri9bTBfj7uoxuO4eQ51JAi/9PeJLQ+YyMJ2GoQkQYyenl1ugU0kGP7YTXQ+Ho2St0JYnWWuazVltWOhI+c0gD7VuCl4K0p5uu88JAjhZ6zISZSKmFSGeqvFTfo8DsgPJ8SRrbCwL1tGFB01Jtd6VrD9BuzM1/gNR82F7H4Zq8CXMlHy2WwiEZoPmnh9ziw73LR55aE7rzh0kYqU3NLs7ValOTz/7IJTNeBF5ptKUOnK7GxMN7z//nKeF8cYO1n1892jgz8tHqmb5B35kY0ic8+5IrOvsqwVrf+7/RH676FZ7EwFejRbJD370EMDg2+YNqZfSBb9eefHA7LtNieoWmgl4Wf52ZmQ1qC/3zyqC6C4DRzaWV1YWltcyHj9poZD+YCtSc1IEY3aBLch//cRRZQyjy7TSVx7M1V7WYrhBCWuKNUCMaIal6mq9ulk7HwcyV8UQaJG68qOZupKtFQJmu1bQwTRuIxAjyctMQeZiQphbUWN9UKGmayrtdJQgTta9UM3KdnOigzVuC7rScOaGnmVgJumSuDyI9ZPIRqoFo6CzL+D4dNMgBeW/HeOv54Cc/VUcxb/phsZAZXTwixZ4VuYTTPJ1ABz+sSRUDbwl4l/ngHkEGTdhSRK5ugCaanqZKITrZoiB/eB/wDKA8GxwOPEdsTpMoq3EEGWb8T9xSMjH1mpsDFOnElxkMMDYD/p3O8d/WY6CJuZ1BN1PC1MwaPQnzosxBI+0byLP+h2f4F19hbLwQaJnXepingdinnHmxeFK7cEDr/xWeBfN6k2knsTjT5HQVfCZviFOaqX1FDYoXgp7iuW7/06siHaQpHQVapGhERmW4O8lQlO6QkJsx15QEapvwpb15okjO8dmHdgj614JIH88X/cP48R0xk9Z9HQzJVAI9PLAnEvMQ7EF+3DfG721xOwy9LpsLw7wh0yJ24ek4wkPRQROpOUjT0HmB4K327kXFc08xmWYvwyOFOc2hzQjQiwJ0Ram7k8Zjq1B0ZzYOunjSMfStFLfPE7EpC3/+xtTavayMyhrSE+haFAPzLXCopzwwfyweZZnxN6B/Gwn0dm+cLiqPQW3zUTAOGxig20igaUd/mqvoO0eHX3sL4HYE0P/VHUhfjfYggIRk7o1GFegKC9e+AwJoD4PTJC9ycaI7sgNNDdCab0qKZUJpER0WsuPRlcP2ytw0WO4AIzSW0yh5IHphVxCk6qmdEnRUoFEaaL2o9z+zCy0UPgA8ZYJ2SgAtxY1M3jIwRhAsDYiMdJniMaQkuKaJB76exra5gTWcuC5m1Zrce7Vjtw9yvmzx0A5E892tQE+XPRDlYSP44iKGcanFQL+HijlYMVIHeO6Hk5NTGFzxVd7VY+E029OyLfacjouHy4pWInYFukiysjjoy8fDad5u3DOBBDou08jTEbdrXYk93WatSZ4B55nj4TScWuHM2L9uu/scr4ByBuLGBde6qMh8HNCye8SsVC+D0xfk4RoeaA7yUrmgT4r/PZ/yGmFefQKhhyvG6osANEWWaaLnEDesSf6ubPGglSi6OVxf2MWg+cEkaLcc7YGbrCl5ICaKc0gJoB0PndPYm9ZUkpw+wO1lENWTydLTzZJkGg/5gLGQQYDeKX0gUvyBuHjTa4+pJOhpZOOCXw8ymwQ9iSp/cp0tbqsmQddwxzq2uKXL9IvIPWyjy0dfqkWkN/VApK2kynNxjUsZ27smOY1sxv+Iz2lWupdXK43TRAM9i9xBG5eemsLfNTk9itvJ+BLy5CcJ06Qa6KvIxmW8HPEgBuh1XP/3J4fHoT3W0Psg5YM+y2765sRAO3Ca3uyYV1P96VJgE7Q4YERtnqIFtgf2FisJFH1Poz2T0zdQLG0HLqPkEHZM0F9HG93B0RORxRrWckESVKmIlIqc4L8VAbMnl/8Oi1KhFnyfRS/cuhtHPPZNTj9sS3KNlxjBhAC8CE1Vf7q2AttrgFbjGwP9KorjCDCiyt+OeEHkVXHStk+C0CilpIOeQpHocJ2V3PZkk/93ALtY2sOJeXkVe5JMTQsdhOD5wnfKly5jlYs1okojfnrSfupagB0WW1dCtPuB2rAQx4zHVN7XOhX/dwGaqf0lxhTnm1xQrmG9Q21LcppG2/zZkmxrlZGOeC1UG57ibwG6xC4BQ3l3zg1TPPptdf8+7PsqpMGLwMPXQC1ivg6Ko1xg0eajKCbL5+6BWPkzrHZqmBA7fbgAFwfsdzCWoO/RCvyQygScE+I4HVJdEscLckcg6yy7CgpxQSebhxvHACxrZaw+5guZb6elWU4yiW86DTAI/eMNsaFI+Jc2/IXuqsnWRKuz3d/PrTD2RhWmqp8dHQQYuvir2FrMfrU+89n3ZG7XyOXxN+icL/bKz5Q/k0bOy0hXu3gtqZPZDwsW4BFW4OrifTmp0EfBujnmYk9AaeTgrS1DqLbbpjfciRdO2gtuvzQ6fFoa1FOn4CFyHT4TguYe2vSBu99Ybbfrq4u1LeauHx62CWty2dx7M0Wm03e9SB1wvesML52kzVugkgUiJH9lbt4oj3YByK1y1gkQbecrUjQYzAwFac7vvC4izqD9D7Ryoh9IYxNKAAAAGnpUWHRqcGVnOmNvbG9yc3BhY2UAAHjaMwQAADIAMimkmokAAAAhelRYdGpwZWc6c2FtcGxpbmctZmFjdG9yAAB42jOsMAQAAbcA24MvhGAAAAAASUVORK5CYII="> אבל שתהיה מלת קיר נאמרת על המרכז, הוא דבר שאין לו על מה שיסמוך. המלה הזאת נמצאת במקרא יותר משבעים פעמים, והוראתה תמיד כותל וחומה, לא מרכז; ואם נתיר לעצמנו להחליף קיר במרכז, נעשה הלשון עיר פרושה אין חומה. ומלבד כל זה, אם תהיה העיר גדולה, לא ישאר לה מגרש אלא מעט, או לא כלום, או לא יספקו האלפים אמה למדת העיר בלא שום מגרש. וקלעריקוס הוכרח לומר שלא נתנו ללוים ערים גדולות. והנה כבר ראינו שנתנו ללוים את חשבון ואת עשתרות, ועוד מצאנו שנתנו להם את גבעון (יהושע כ"א י"ז) אשר היתה עיר גדולה (שם י' ב'). וראז' ראה כי לא יתכן לפרש קיר על המרכז, ופירש מקיר העיר וחוצה, כמשמעו, מקיר החומר, ואע"פ כן פירש כקלעריקוס שאלפים באמה היא מדת צלעות המרובע הכולל המגרש והעיר, ואלף אמה הם מן העיר עד סוף המגרש, ומן העיר העלים עינו, כאילו היא נקודה שאין לה מדה. ותמיהה גדולה היא בעיני, ויותר אתמה על אחד מנכבדי חכמי ישראל שהלך אחריו, ונתן שבח ותהלה לפירושו. ובעל הרכסים לבקעה סקל לפניו מסלה חדשה, ואמר כי הפסוק הראשון נותן ללוים אלף אמה סביב סביב לעיר מכל עבריה, והפסוק השני אומר שיתחילו עוד שנית למדוד מן העיר וחוצה אלפים אמה, אבל לא סביב סביב, רק נכח העיר, ולא בארבע קרנותיה, כזה: <img src="data:image/png;base64,iVBORw0KGgoAAAANSUhEUgAAAMgAAADFCAAAAAA0reKcAAAACXBIWXMAAA50AAAOdAFrJLPWAAAACXZwQWcAAADIAAAAxQBe5ALbAAASAUlEQVR42u1df0xkRx2fVzSi0qDSCyauxpJ6McEUUxIlFmOTS70YYkgMabct/aOlShRNsOUPjBjT0IZcSuvZoBIb+odoSKUNbajBVGqw12wMDemZopR4pViOoxyUAt5yS5eZr29m3o95b9+Pmdm3d+8S53LLsrw3bz7z/THfXzOLSHkNkHyrD/gMCMEkiYauFBADoZlgIOTaAhIATAAC1y4QhG4emUEnSbooYk4oSDbx3u3TDWPJ0CM5IPESC8G3DqUMiNzFXrzs1m7z02sOiHfu+a238k/hKgMB0Fei/NbOdAh7+UCGUqW1dvRvzaZG2I3yKPL7lJgopFzWmkwJa5FyKdKVEtYi1GoyygCSSQ1FymSt3qsIBHAyQJgB/LWEzN+rLiO11z5r8Vvrr5qwYy8n6AIxDUjulqRKRvLqnWAgVcxRTMhpT4a1drG2jCTltScD5JDokOSqs1aAsGPtW6uSkfUr7ViJOiNdKztosxZJF2vx0eByZQSuXdYCS0aqU0WRgta9jTZF0uMh6gGpoThqUkUR0KdIuoDo3IlJ+5UFAt5XK5hm/86dik2tOWgMmgTeP7aWGnnxQYqqBvuMYE6RLX2jAJFkcj36rAXCaNa1emigt66FOAqqjiNSH7rzE5cp7ACA8+bL0XpE7iFhIEwsFurqzEF/pdlA5s8vO0knhAa1cOD+sBTQaQKT3YpxiVggmM77bkPPi+OTQakzpO+zWwtiQHuW7CkTGklRIy6LpgckE5Zd3CBzlQBiIokHogOlI6y7GbJRESA8nBiSlmVv9CiyHwYEk6WKATHbP/ZdBD+eHkQdr+eemsk9UzOwq2v0CSoKOwqLfTBtExpXAMgyJjoKPh6Mb+2gv20oG9UKMjJLkm1Rc7GnnJZDUo9j3W4nCiOaZw7YE5sTBQI2kFE7PId9kwmarBau6/A2e+IjCVMEyPUsbVk6YOwAwdFTr4yTAVlKXGtVx7IWJCs53ITrU7CL5YCcoN2+H/lsS/eAozLBRxUlqBxIe+IUaQ1PWzomsT13Z8V1TNfR4EBuSRxIly3sEKOH4BQ+DSepXN3sWORAWPzuSB3IiUSB0PFdR7sdCJUF50M8aDI2UPd1GU3Syj+jdY2Oqoa6knkakhsEKTpVirWoH4KehlARwaL5ZA7iQzSw0M6tmVmmgmhaB+ptAwrkgLQkHnw4Gb48+cY0axJuxLT6XjGX5fzJtmwHMghZMId/aFuEE/KslUkSCKbT3RUb9AHCl0kwZ3y+jf/kixDinwI3AhEFJgukLnHWytJuvxvG3eDrEJlyvYPs1bKfvvQCyXNockEwDuSLiRuNtzpeB0SvZHBAgVCfsmCv6ZQjcTeQpQVryZbhUDstB74/QuhdEkAwkDbZeKKpmGDlRpuzWBuiJtXngLRzpdCE4tUWDsidYGr24aAImwpr3SkLhBei7S0L9oypcKGICFQB7Gwt9qEZCJlUCKBI0IUg2LOgCGQSySpO4C6k4UyYSZtXqVcGlm9sQJydI0YhcXIywvpekQHCh3IMVXsMzH26rlShVbvSuSPcdIESinjoBZHWtBxFJGPuQT62aaUMzBPLNw+IIuKIB6JQsLjkvsSA4IB1Xs099NxpU6RAkV8u5Hd3tjZXyEH+3Mr2u2sri/98ef7M2dxhEJDoQnBpGQlzTuKK+UXTHxyKnI8Op7X6gFDqR98xHhRmsjUgVvM1YqqVrT9LbXWYv4Q+3D7C4/lo+vgxIfpmhN9mSFXARy5HNgTLmgnsTsxWhIUEnbjggBPn9O+aMIyIaYCImU3M1RVlxIhG8zA57nIK/+j4k2HUEFshqW1EAeuG/7djPB4UCcTKC/NCKbk9K0c0A1AVJexwtLqyXQjTsdJqATzhVGYs1za38/xD3V13NGVazww8A/DyQ++yZwxYLO9QpB2gMH0xavcKfcFBQSnrw9HYybihdiBb3zHy/NT0eMunqzIIfaQBYm3QQPPFfXvaw1rVsunlCL6CLp3NSTMQ/RCIe/SD7jac+IwThEcgHZpgogXkcmRoK+hTX6SpV6BIlX7hmNhu1QECVhjJya5iRXUxLwCpV0+dBZlt26Faz/C9MYIydgFEkNnm84EApEY/T+7jNACvuWP++OAQ4CB/VHwlt7FaLBRWfvHM+Kknc1OzuamR3t4TW2UHXncFIDeFZO3VZMbUkw90T4N8FwB/bq4vOspJcz0VgfwMNSC0qpkQwPbbEPO4JAPhTISdTy9vjf2PAGQYXafEWtZzobe6ptcdw4YDBEJUKg4wQX7ox7ivSJlJAUg7lb4F1WmhmeVsm5uX3o/2g9y4lycsfkoUdMB5TxAwVtgxDZi7QGg01FhSxLGKUI/Z0wmLCPYMBzhuYe5TD71+zPIoO3QqD+ilUwKQFtXUkMUYlIWGXCJIDwML169ZE2/yxOL6wgJC/aqsZbhAmpFpCy8qiroLBLNoExypzie7PifMi6W21YA85bG1PoPQH+R1B/Ni4E7EI9Yf9Tj1qkAmxZtXoYjQj9RY6zEBSAZ9XKNOCbO7L/OKRFAEgoll4+Ws+UPoEAoTtIfn1IZxRgDCTPqs6jpCzz14EUBDRsSMS5eFC6EN3mmd4jjEBZEZkG3KOFA97I01o0ZN1sIf4QVrXCjOWfajWr7UnIGXBCCsjK1HqQtTuA8KvmVCS0ZGnQWjC1WbZoCq0vKwVqdWLR+3CeemV6wCWgUg/KImKiOCaWA5e01qw8h5WMvssV8jyDF6H02OgSZF+ugK4D26YrUJZRVJMudZEKvoeQUq1MDAsz4wgV4vZa3QeJ0ndtHHj0kIcDt1KZIxrE3lCjJy1jL8wT3XxB9TLaJTC2x9O7tuvpwHata8RdwaiBuDtrcOqbp4oofIrLceohbAscve3kAHIaw1Z9tO5ssG0FxuxvN3Z1O+j2HVKLLut7W61B0r7gQeL5URsCjCnVqmWODb5v9lD5CGgMoG4PtEFUayJQC5hU2Nqt4zmavt7GF+oz1U2BlQmsk1TeQjQBlsjt0PpLMEyD3qC5pnQVSolWCx6E0n4Rqwjoghm1FqUY5vkQ7z8rUB/zrytC/mp3yUxZHHQ2RA1EiStdJ7sQviOrMx3yNUTbduCtxZGyAjppdzSR/IoM5OFrbFthTIUolHu3SZq4bMXzB4cHqKZv76rSd2Lgy3sEozbdYa06kJb2A79rC/x03sN3IXDpmGw1t1kPXMFotC3W/HyKx6X+VYikiRJapcvqHYQTenISYRrMX+OPe+uzvDoxqrnMIpWmRQB3oL4tsCkGlV9cuH1RJE4+VSHtx3/+wZ5HGaUvqTU407zwIt3UqsYd6y5e5LRcNGlboZPzBlR4s96ncOg8+WsZYWuop706EsUjvuTMO99OMDJaPRDaf1MCBzOtELGMzMBqjf8XAK+pNETGttuGZA7eDykqKsgr1LllUnoCkWxtZRFmjTr7V+F5b+Hy8xJ+vF4M1Mf15jSxL2a61MlfJRGLC0aOqY4+gZ8ACZlQgTYydkaqAFr9ULW4qMYQOh4TQ0hG5z42xxlSal/VwUgVxU9BBfs9UvQo1rcNpmd711ZAI116gqC0I6udk7blviyo4Vy9eesX55AM0B054toEkRE8hzyiu72cUl6t6Z/PAOGrOBqOwZM6/7En3qgTUtjdQOhjr0TWWPm5nYjFtNitRID8FRPcfMQcDjdCwj5QQfbLO/icfHjIwiY9CQnk0FlFMNG1jRBmpXzNmLMwHVHSasZmHeoQiiPT6ubCqBu6kBrWrtv1tGbeYthw5T8sK5cfnkWUZUv7SbvgkoCUfIENawzlFCBR3r1y1hGRc/mMBqrHVRdHHhp0iTIqwb5AkbgCR7DSC051nBeC/DijJywf2tecTaMKJhorCsNsI6rAVvFn2hR9bLzzG4IXuJIPakY6oVGGvuEy3OYFFPdBRV+hm/MHp6PB1iSAQAqeXBB+zWnGjt0uKEZer3UFFGQorFSlgroDpXtI1rreN2/BsQdYD8kbhANhSj2ME8/6LNVRBJRGxf31xu7RoHMs8GoH8ck6c1ipFGiJ1gWLUpWNaBrBzIAWMJrSMCfPyAWUCOQxg++fmZR66vcg70rh35V+5XvJiKth/0NU0szs4GuejaFLnkU7/682JFCc9BU2Q5pa+NZsouhOSD/w57BzoeYulnmzE1oYF1Q9sl/WI99Yt9CyJW1FZCW3SG999+DiIeCHqnTA3j8Udskx68zrAiDvJK2MiNCEil+SUpbxeErRC0FYNkBIKWAYiSRcsWLlza2yniI2q3YPMfkBcmF1umike5vt2RTP3waB1CTZn6Y6hpo/MGyYKNoLPPRycfbb3v14ODA9lsJmPtTy8I6rfILXtUl+lpDzhToofk2/qHu0BKaDAJ4NOACsU4GACxp9Jj93BFxDcUQ8wte4xBDpR0gVpUpORi+dLIXQ9rfT3y2hXG7Xvx7mNYfRCUGCkxUrcjp/l4Bs9dENs/Fn3tQjhPiwubrTMgmu8CC8p97SBE9QVg+6VAkbh2EH8cI5a1lEOWIt+HBRklvufWryPCKwa2pueeGn3+1PjOhTO52e8/+FxucvKFqe3Dwu7aubGedbcgoMzFWH7nhjV1cFD8gNUjxZ2RhILnE3z01zNkyiqLtqvFJR+K5Lb/K/iRBcYODUMAZ6EeHd3jwhkv2U8kEUSMlyYvRSyPNeyybcteVohL8HQS/KbkL3JaedcT8gM5IMGXi79tufZyTKMra2vjw9BLB94pqrQlNDYoD6RNKAoRq7xxiCWDQhGD6DG8x7SHTHCg34oftvH9unDB86gG2JeUtEnv6Uqx4uYeQ1pKFnDlfdddQmNllKmVYiffyU627L72aCFnLQFJIJdC2BBCLEsUVcvjrtMb3jhUNJCi6QCiVwlM02fmnNjiMiHL9NwEuT0e+4p6Uu7EM0vYNyQ6zJpGHABNa7It+aQX23lds5/GfChFQNxbQzgPGCjxUwGZxjHOq2itZUC0UgWt8TVsDr1GutC9pJ2mdyTGdz5xiggZlXPSC5n5Os1OeYAvWDq3mR7PYTDDe0amm7xidEcJyPtSxKvjp1Rg8oJ1XAVzeCbQFN0SBeN2+UeQsSWIMSgGUVVYyykBl3At4ICtKWxwO10tZwiM0Pfd5v/WbaloefLC7nY7AJo2I1Y3vyoDxMrMD4Hq4HGYexsLCCcNRNx6NKgEA3sdc7D+WR6YHEV2K8Nak+WEN0O8Kyh1rLD7RFIBIAbdgSOeIIHLDNwGW6kOIMVDUpUo0uVMGU7Af8Ig2HchX2mHKwOkh1Sg4WgPMWEgvNs2rBLZVuGt0gh2hYSdCIezJOGQO37x3SeyfxtrvKWjM/fWAKul/tRNn23OLvS8CVaYJGHrlwPJAGzOvT47clvP4Mjw4IMzU3uwfIaahI/9XZMgvuMxhH3JfK/kDlQAiBEdYdLhqmJcLHG6MqwVAWZFVU7AisJFz9BepYCEtmXl4B12TNyQY1iMhM143lj8Y+uToRMI6oeWQsmX2bZnO9tu72jL3tV9908ATg939CWrft0R4r7evif6ex/6Xm9ff8/g/X1Nt/fc1zf06MPjOhlZes+cULYFQeow8a8kiDwgyNRb61bAUmEHn1Ml+qxuBYcOkCgOaRX2V2EN9Xsi2PJJGgj2nuTiGumOASkdTg3TIQEmC1SaIgHFPCy3hN7QWuuFY+exp1985VnLqhV4Ve/xVAd+IgljJwEg1t4RLesxk9hXWaHyZZ0D+XdSMnL1KLJXxneppAmIVUU8r7UQXJcminDW+q2W+VudPiCrWkDqE8oWJwjkbVXlyxaNxsS+pDIxIM9q3ZtJHRCjW4s9UkURpkOVD/LwmigpYq2TfAuoYiAoRUBALEYGrGhtISNtrIW+qiwj9PLR1MmIbImJD8jb6QNyR0BmJ75l0wfkpNatL6UPSIfWN7lOpQ9Is4ZjBXRjfDqBKOIgI+kD0qbDWRpfTldxIHrfxtqXPiBVyrfR+E/PFQQSH5suw/G+lD6KIK81GGMs2j8PU2X91lLTr1rlLBDnymKqKAIAIwOaFQPpAYKJc1Bxgb25uAUQ9U0NdEPrVgGgkN/K81L1I5IWiqDyGqQFCFHa61Z6DfyfIlcbiOHdE6fhx1TGZz8qjyDHSWpkBDRaifGQggVR/7j0BBuqUL8Qg5ykjiKgDqQi7X9PdffXFngjwgAAABp6VFh0anBlZzpjb2xvcnNwYWNlAAB42jMEAAAyADIppJqJAAAAIXpUWHRqcGVnOnNhbXBsaW5nLWZhY3RvcgAAeNozrDAEAAG3ANuDL4RgAAAAAElFTkSuQmCC"> וכמה הוא רחוק שיהיה המגרש עולה ויורד על הדרך הזה! מלבד כי אין בכתוב רמז שיהיה החלק השני מן המגרש דוקא נכח לעיר, ואחר שהחלק הראשון הוא סביב סביב, מסתמא גם השני יהיה סביב סביב. ואחרי החפוש והחקירה בכל הדעות אשר מצאתי לחכמי ישראל ולחכמי האומות בענין מדת המגרש, הנני מוכרח לאשר ולקיים פירושי אשר כתבתי בבה"ע תקפ"ט. 

Verse 5



Verse 6



Verse 7



Verse 8



Verse 9



Verse 10



Verse 11

כרש"י ולא כראב"ע.

Verse 12

למקלט מגואל: תחלה קראו גואל למי שהוא גואל אחוזת קרובו אשר מכר אותה מפני דלותו, ואחר כן קראו גואל הדם למי שנוקם נקמת קרובו הנהרג, ואח"כ קראו לו ג"כ גואל סתם. והנה בדורות הראשונים, בטרם יהיו העמים מסודרים תחת מלך ושרים, ושופטים ושוטרים, היתה כל משפחה נוקמת נקמתה ממשפחה אחרת, והקרוב יותר אל הנהרג היה חייב לנקום מיתתו; והתורה העמידה שופטים ושוטרים, ונטלה הנקמה מיד היחידים, ומסרה אותה לכל העדה. והנה כשהיתה הרציחה בזדון, יתכן להשקיט את הגואל, כי יאמרו לו: הנח להם לשופטים, הם יחקרו הדבר, ואם בן מות הוא ימיתוהו; אבל כשהיתה ההריגה בשגגה, לא היה אפשר להשקיט את הגואל, ולהכריחו לראות מי שהרג את אביו או את אחיו נשאר בלא עונש, כי היה נראה לו ולכל יודעיו ומכיריו כאילו אינו אוהב את אביו ואת אחיו, מאחר שאינו נוקם את נקמתם. והדעת הזאת לא היה אפשר לעקור אותה בבת אחת, וראתה החכמה האלהית שאם יהיה גואל הדם נענש מיתה בנקמו את קרובו הנהרג בשגגה, עדיין לא ימנעו כל הגואלים ולא רובם מעשות נקמת קרוביהם, ועל ידי זה ירבו הנהרגים ללא תועלת, וגם (כאשר העירני תלמידי ר' אליעזר אליה איגל מלבוב) יגדל הצער והנזק במשפחה אחת, כי אחר שקרה לה המקרה הרע שנהרג אחד מאנשיה בשגגה, עוד יהיה אחד מהם נענש מיתה על שנקם נקמת אחיו; גם איננו רחוק שבשעה שיהיה הגואל יוצא ליהרג, יתקומם העם על השופטים, וירבו קלקלות באומה, לפיכך מה עשתה התורה? הניחה זכות לגואל לנקום מיתת קרובו, אבל קבעה מקום מקלט לנוס שמה הרוצח, ולא יוכל הגואל לבוא שם ולהרגו. והנה ידוע כי אצל הגוים הקדמונים היו ההיכלות והמזבחות מקום מקלט לעוברי עבירה, והתורה בטלה המנהג הזה, ואמרה מעם מזבחי תקחנו למות (ואולי זה טעם ה' מי יגור באהלך, וכן מי יעלה בהר ה'), ורק השאירה מקלט לעושה בשגגה, והנה לא היה אפשר שיהיה המקלט בבית המקדש, כי אחד היה בכל אדמת ישראל, ויקשה לרוצח לנוס מכל ערי ישראל עד המקום אשר יבחר ה', לכך נבחרו שש ערים מפוזרות כה וכה, באופן שתהיינה מזומנות לכל רוצח (כטעם והקריתם לכם ערים, כפירוש רש"י ולא כראב"ע), ונבחרו מתוך ערי הלוים, כי השבט כלו היה קדש, וראוי שהתיינה עריהם למקלט.

Verse 13



Verse 14



Verse 15



Verse 16



Verse 17

ואם באבן יד: הוסיף מלת יד באבן ובעץ, כי צריך שיהיה הכלי מיטלטל ביד אחת, שאם היתה אבן גדולה המונחת על גבי קרקע, וכן כלי עץ גדול, אין כאן הכאה, אלא הדפה או הפָלָה, ואז צריכים השופטים לבחון, אם היה בשנאה וּצְדִיָה או במקרה, אבל בכליל ברזל לא הוסיף יד, כי רוב כלֵי הברזל עשויים לטלטלם ביד.

Verse 18



Verse 19

בפגעו בו הוא ימיתנו: נ"ל שאין זה ענין פגישה ומציאה כפירוש רש"י וכתרגום רמבמ"ן, אלא הריגת אדם שאין בידו להתקומם ולהציל עצמו נקראת פגיעה, כמו קום אתה. ופגע בנו (שופטים ח' כ"א), לפגוע בכהני ה' (שמואל כ"ב י"ז), גש פגע בו (שמואל ב' א' ט"ו), לך פגע בו (מלכים א' ב' כ"ט), אשר פגע בשני אנשים צדיקים (שם שם ל"ב); בפסוק האחרון הזה היתה ההריגה במרמה, ואבנר ועמשא לא היו נשמרים מיואב, וביתר המקראות הנזכרים הנה ההרוגים היו אסורים בזקים, או לא היו בידם כלי זין, וגם אימת המלך היתה עליהם, ויודעים היו כי לשוא יבקשו להציל עצמם, אף כאן נ"ל כי השופטים היו מוסרים את הרוצח בזדון, ביד גואל הדם, אסור בזקים, וזה טעם נתנו אותו ביד גואל הדם ומת (דברים י"ט ב').

Verse 20

בצדיה: מל' ואשר לא צדה, והטעם בכוונה.
או בשנאה יהדפנו: בהודף אמר בשנאה, ובמכה אמר באיבה, ע' בה"ע תקפ"ז עמוד 149.

Verse 21



Verse 22



Verse 23



Verse 24



Verse 25

עד מות הכהן הגדל: הנכון כדברי רע"ס, מפני שאין כל השוגגים שוים נתן להם עונש בלתי שוה, שיוגבל לפי רצון האל, והיה אפשר לומר קרוב למה שכתב בעל מנחה בלולה כדי שיהיה הכה"ג החדש אהוב לעם, ותרבה השמחה באומה בקומו, כי ישובו הגולים לארצם, אך קשה כי הכתוב אמר עד מות הכה"ג ולא עד עמוד כהן אחר, ואולי יעבור זמן בין זה לזה, וקרוב להאמין, שלא היו שוהין בלא כה"ג. ואולי י"ל כי הכהן מכפר על השגגות על ידי הקרבנות שהוא מקריב, והכהן הגדול מכפר עוד יותר, כי לכך צֻוה לשרת ביום הכפורים, ומיתת הכה"ג היא כפרה שאין למעלה ממנה, והיא תכפר על הרציחה בשגגה, שהיא קשה מכל שאר השגגות.

Verse 26



Verse 27

אין לו דם: אין הגואל חייב על הריגתו, גברא קטילא קטל (רש"י).

Verse 28



Verse 29



Verse 30

כל מכה נפש לפי עדים ירצח את הרוצח: הרי זה Nominativus absolutus, כמו הצור תמים פעלו, וכמהו רבים, וכן עם מלת כל מצאנו כל איש זובח זבח ובא נער הכהן (שמואל א' ב' י"ג) כל אשר יזכיר אותה אליו יפחד (ישעיה י"ט י"ז), וכן כאן שיעורו: יהיה מי שיהיה שיכה נפש (כלומר אם יקרה שאחד, יהיה מי שיהיה, יכה נפש), אז לפי עדים ירצח (הגואל) את הרוצח, ויפה תרגם רמבמ"ן. ובלשון רש"י נפלה טעות בספרים, והסופרים חלקו פירושו לשנים; ואינו אלא דבור אחד כל מכה נפש וגו', הבא להרגו על שהכה את הנפש (רש"י). וזה שבוש. ולענין מלת ירצח יפה העיר בעל הרכסים לבקעה שהיא כנגד מה שנאמר למעלה גואל הדם הוא ימית את הרוצח, ורצח גואל הדם את הרוצח, אבל ביד בית דין לא יצדק לשון רציחה.

Verse 31

ולא תקחו כפר לנפש רצֵחַ: יפה אמרו בש"ס אבל לוקחין כפר לענין איברים עין תחת עין.

Verse 32

ולא תקחו כפר לנוס אל עיר מקלטו: הנכון כפירוש רש"י לנוס, למי שכבר נס. נחי העי"ן רובם פעלים עומדים, על כן לא יבוא בהם בינוני פָעוּל, רק מעט (כמו מוּלִים מן מוּל, שוּמָה או שִימָה מן שוּם או שִים), אבל יבוא בהם הפעול להוראה אחרת, והוא להורות מי שכבר עשה הפעולה, כגון שובי מלחמה, הוא פעול, ואין ענינו כהוראת הפעול, אך ענינו מי שכבר שב, וכן וסורי בארץ יכתבו (ירמיה י"ז י"ג) אותם שכבר סרו ממני, גולה וסורה (ישעיה מ"ט כ"א) שכבר נתרחקה ממקומה, וכן ותבט עיני בשורי, באותם שלפנים היו מביטים בי, וכן כאן לנוס צורתו צורת פעול, והוראתו מי שכבר נס. וכיוצא בזה שבועי שבועות להם (יחזקאל כ"א כ"ח) שכבר נשבעו, וכן בלשון חכמים אומרים נפולה, והכוונה בהמה שנפלה וכן אמרו הפייטינים אֲתוי נהרים, והכוונה האיש אשר בה מארם נהרים; נשבע, נפל, ואתה, כלם פעלים עומדים שאינה מקבלים פעול, ובא הפעול בהם להורות מי שכבר עשה הפעולה ההיא. והנה גם בלשונות איירופא נמצא צורת הפעול משמשת בפעלים העומדים להורות על מי שכבר עשה הפעולה ההיא, כגון דער בעליעבטע (l'uomo amato, l'homme aimé) הוא פעול, דער געקאָממענא (l'uomo venuto, l'homme venu) דער געפלאהענע, (l'uomo fuggito, l'homme fui) הם תארים המורים כי פלוני כבר עשה הפעולה ההיא, כבר בא, כבר נס. אבל מה שהביא רש"י נוגי ממועד, כי מולים היו, טעות היא בידו, כי נוגי הוא נפעל משרש יגה, ומולים הוראתו הוראת פעול ממש, כי מול הוא פועל יוצא; אבל בעיקר הענין דבריו נכונים מאד. ורד"ק במכלול (בבינונים מנחי העי"ן) לא הבין כלל ענין הפעול הזה המורה על העבר, ואמר כי בא השורק תחת חולם. גם בעלי הנקוד נראה שלא הבינו כדעת רש"י, ולפיכך נקדו לנוד בקמץ, על דרך המקור.

Verse 33

ולא תחניפו את הארץ: אין ענינו שענדען (תרגום רמבמ"ן), ואף אל להראות לעינים הפך האמת (כדברי המבאר), אבל שרש חָנֵף ענינו השחתה וקלקול,  ותאר חנף ענינו בלשון מקרא איש נשחת ורע מעללים, וטעם לא תחניפו את הארץ כי העברות הגדולות גורמות קלקול באדמת הגוי החוטא ומביאות על הגוי כלו רעות וצרות, ובפרט הרעב, כמו שאמר ישעיה (כ"ד ה') והארץ חנפה תחת יושביה כי עברו תורות חלפו חק, וירמיה (ג' ב' ג') ותחניפי ארץ בזנותיך וברעתך וימנעו רביבים ומלקוש לא היה, וקודם לכן אמר הן ישלח איש את אשתו והלכה מאתו והיתה לאיש אחר הישוב אליה עוד הלא חנוף תחנף הארץ ההיא, כלומר אם יהיו בני אדם מחליפות נשותיהם זה לזה, אז תתקלקל הארץ ההיא ויבוא עליה רעב. והנה שפיכות דמים היא עברה שאין למעלה ממנה, על כן גם היא תקלקל את הארץ, וכן אמר המשורר (ק"ו ל"ח) וישפכו דם נקי וכו' ותחנף הארץ בדמים. - ורק בדורות האחרונים נשתנה שמוש שרש חנף ואמרו יחניף בחלקות (דניאל י"א ל"ב), וכן בלשון חכמים חנופה ענינה חלקת לשון, כידוע, אך אין זו הוראת השרש בלשון המקרא. וגיז' אומר כי חנף נגזר משרש טנף, וקרובים לזה דברי ר"ש פרחון שכתב: כי לא לפניו חנף יבא, והארץ חנפה, לשון טומאה, ואח"כ כתב: יצאה חנופה, לעשות חונף, לשון טנוף. ומנחם בן סרוק פירש יחניף, יחייב. והחכם Gussetius בחשבו כי חנף בלשון מקרא אחד הוא עם חנף שבלשון חכמים, חשב כי השרש מורכב משתי מלות חֵן פֶּה, וכן חשבתי אני בילדותי, ובאחד משירי שכתבתי זה שלשים שנה אמרתי:
וּבְנֵי הַצֶּדֶק וּבְנֵי תֹם וָיֹשֶר
לֹא יַשִּׂיגוּן לָעַד כָּבוֹד וָעֹשֶר.
כִּי אֵין בִּשְׂפָתָם חֵן; כִּי מַה הַחֹנֶף?
אֵינֶנּוּ רַק חֵן פֶּה. וָאֵיךְ יִמְצָאוּ
רָצוֹן וָחֵן, אִם הַחֹנֵף יִשְׂנָאוּ?

Chapter 36



Verse 1



Verse 2



Verse 3



Verse 4



Verse 5



Verse 6



Verse 7



Verse 8



Verse 9



Verse 10



Verse 11



Verse 12

ממשפחות ... היו לנשים: לאנשים ממשפחות.
ותהי וגו': נוספה עליו, זה טעם מלת על, שאל"כ היל"ל במטה, אם היה ענינו שנשארה באותו מטה. הן אמת כי לא נוסף דבר על נחלת המטה, אבל נוספה נחלתן על משפחה משבט משפחתן.
חזק