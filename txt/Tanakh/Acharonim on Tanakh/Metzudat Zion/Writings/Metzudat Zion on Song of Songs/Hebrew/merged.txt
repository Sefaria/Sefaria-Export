Metzudat Zion on Song of Songs
מצודת ציון על שיר השירים
merged
https://www.sefaria.org/Metzudat_Zion_on_Song_of_Songs
This file contains merged sections from the following text versions:
-On Your Way
-http://mobile.tora.ws/

מצודת ציון על שיר השירים



Chapter 1



Verse 1



Verse 2

<b>דודיך.</b> ענין אהבה וחיבה כמו נרוה דודים (משלי ז יח):


Verse 3

<b>לריח.</b> בעבור ריח כמו פתח פיך לאילם (שם לא ח): 
<b>תורק.</b> ענין הזלה ושפיכה וכן על הארץ יריקו (קהלת יא ג): 
<b>עלמות.</b> נערות כמו והיה העלמה (בראשית כד מג):


Verse 4

<b>נרוצה.</b> ענין מהירות ההליכה, ובא בלשון רבים ליחיד לתפארת וכן ונתנה לך גם את זאת (שם כט כז): 
<b>הביאני.</b> עבר במקום עתיד וכמוהו רבים במקרא: 
<b>מישרים.</b> מלשון ישר וראוי:


Verse 5

<b>ונאוה.</b> מלשון נאה ויופי כמו נאוה כירושלים (לקמן ו ד): 
<b>כיריעת.</b> ענין וילון:


Verse 6

<b>תראני.</b> ענינו הסתכלות דרך בזיון וכן לראוה בך (יחוקאל כח וז): 
<b>שחרחורת.</b> מלשון שחרות בהכפל העי״ן והלמ״ד ויורה על רוב השחרות וכן ירקרק או אדמדם (ויקרא יג מט): 
<b>ששזפתני.</b> ענין ראיה והבטה כמו שזפתו עין (איוב כח ז): 
<b>נחרו.</b> מלשון חרון אף וחמה: 
<b>נוטרה.</b> ענין שמירה כמו הינטור לעולם (ירמיה ג ה): 

Verse 7

<b>איכה.</b> הוא כמו אנה וכן איכה הוא (מ״ב ו יב): 
<b>תרביץ.</b> ענין השכיבה לנוח: 
<b>בצהרים.</b> מלשון צוהר ואורה והוא חצי היום: 
<b>שלמה.</b> אשר למה, השי״ן הוא במקום אשר: 
<b>כעטיה.</b> ענין הפרחה ושטיפה כמו ותעט אל השלל (ש״א טו יט):


Verse 8

<b>בעקבי.</b> רוצה לומר במדרך עקבות רגל וכן ועקבותיך לא נודעו (תהלים עז כא): 
<b>ורעי.</b> מלשון מרעה: 
<b>גדיותיך.</b> מלשון גדי עזים: 
<b>על.</b> ממעל: 
<b>משכנות.</b> מלשון משכן:


Verse 9

<b>לסוסתי.</b> נקבת הסוס תקרא סוסיה, כאשר תקרא נקבת החמור חמורה, והיו״ד נוספת, ובעבור תוספת הי׳ נהפכה הה״א לתי״ו להסמיכה אל היו״ד וכן מלאתי משפט (ישעיה א כא), שבעבור תוספת היו״ד נהפכה הה״א לתי״ו. ואמר בלשון נקבה, לפי שדרך המלך והשרים היה לקשור במרכבתם סוסיות נקבות, כי בסוסים זכרים יקשה על הרכב לעצרם ללכת לאט לבל ירוצו: 
<b>פרעה.</b> כל מלכי מצרים קרואים בשם פרעה: 
<b>דמיתיך.</b> מלשון דמיון ומשל: 
<b>רעיתי.</b> חברתי:


Verse 10

<b>נאוו.</b> מלשון נאה ויופי: 
<b>לחייך.</b> הם הלסתות אצל העינים וכן בשבט יכו על הלחי (מיכה ד יד): 
<b>בתורים.</b> הם הפנינים המסודרים בתואר נאה והכונה יפה וקרוב לו כתור האדם המעלה (דהי״א וז יז), ורוצה לומר כתואר ותכונת האדם המעלה: 
<b>בחרוזים.</b> הם אבנים טובות ומרגליות נקובות מחוברות בחוט, ובדברי רז״ל מחרוזות של דגים (ב״מ כא:):


Verse 11

<b>נעשה.</b> פעמים דרך היחיד לדבר בלשון רבים לתפארת:


Verse 12

<b>עד.</b> בעוד וכן עד היותי על אדמתי (יונה ד ב): 
<b>במסבו.</b> דרכו היה להסב ולהשען על המטות בשעת האכילה: 
<b>נרדי.</b> מין בושם:


Verse 13

<b>צרור.</b> ענין קשור כמו צרור כספו (בראשית מב לה): 
<b>המור.</b> מין בושם: 
<b>דודי.</b> אהובי: 
<b>שדי.</b> הם דדי האשה: 
<b>ילין.</b> ענין התמדה כמו צדק ילין בה (ישעיה א כא):


Verse 14

<b>אשכול.</b> כן יקרא הענף והגרגרים תלוים בו וכן אשכול ענבים (במדבר יג כג): 
<b>הכופר.</b> מין בושם: 
<b>בכרמי.</b> הוא מושאל לפרדסים בעלי אילנות וכן כרם זית (שופטים טו ה): 
<b>עין גדי.</b> שם מקום בארץ ישראל:


Verse 15

<b>הנך.</b> הנה את כמו הנך הרה (בראשית טז יא):


Verse 16

<b>נעים.</b> אהוב וחביב כמו נטעי נעמנים (ישעיה יז י): 
<b>ערשנו.</b> כן יקרא המטה כמו ערש יצועי (תהלים קלב ג): 
<b>רעננה.</b> ענין לחות ורטיבות כמו דשנים ורעננים (שם לב):


Verse 17

<b>קורות.</b> כן יקרא העץ העב וכן ונקחה משם איש קורה אחת (מ״ב ו ב): 
<b>רהיטנו.</b> הם הבנינים שבעליית הבתים אשר בהם ילכו וירוצו מחדר לחדר וכן מלך אסור ברהטים (לקמן ז ו), כי התרגום של וירץ הוא ורהט ובלשון הזה יקרא גם שקתות המים. כמו שנאמר ותמלאנה את הרהטים (שמות ב טז), וזה על שם מרוצת המים שבהן: 
<b>ברותים.</b> כמו ברושים בשי״ן והוא שם אילן סרק חשוב:



Chapter 2



Verse 1

<b>חבצלת.</b> הוא הורד המריח: 
<b>השרון.</b> הוא מקום שמן ודשן כמו והיה השרון כערבה (ישעיה לג י): 
<b>שושנת.</b> שם צמח המריח ונקראת כן על כי היא לעולם בעלת ששה עלין:


Verse 2

<b>החוחים.</b> מין קוצים כמו חוח עלה ביד שכור (משלי כו ט):


Verse 3

<b>לחכי.</b> החיך הוא מה שממעל להלשון:


Verse 4

<b>הביאני.</b> עבר במקום עתיד: 
<b>ודגלו.</b> מלשון דגל שמרימין בצבא:


Verse 5

<b>באשישות.</b> הם הלגינים ישימו בהם היין כמו אשישי ענבים (הושע ג ב): 
<b>רפדוני.</b> ענין הצעת המטה כמו רפדתי יצועי (איוב יז יג):


Verse 6

<b>תחבקני.</b> ענין סבוב הזרוע בגוף:


Verse 7

<b>השבעתי.</b> מלשון שבועה: 
<b>בצבאות.</b> נקבות הצבאים: 
<b>באילות.</b> נקבות האילים: 
<b>תעירו תעוררו.</b> מלשון התעוררות, וכפל המלה לחזק הענין:


Verse 8

<b>הנה זה.</b> הלשון הזה יורה על מהירות הענין וכן והנה זה מלאך נוגע בו (מ״א יט ה): 
<b>מדלג.</b> מקפץ שניהם ענין רקוד ומהירות ההליכה והכפל במלות שונות יורה על מרבית המהירות:


Verse 9

<b>דומה.</b> מלשון דמיון: 
<b>לעופר כן.</b> יקרא ילד האיל וכן יקרא ילד הצבי. כמו שנאמר כשני עפרים תאומי צביה (לקמן ד ה): 
<b>משגיח.</b> ענין הבטה בהתבוננת רב: 
<b>מציץ.</b> מלשון נצץ והוא גלוי הפרח רוצה לומר מגלה עצמו להיות נראה ונשקף: 
<b>החרכים.</b> תרגום של חלון חרכא:


Verse 10

<b>ענה.</b> ענין הרמת קול כמו וענו הלוים כו׳ קול רם (דברים כז יד):


Verse 11

<b>הסתיו.</b> זמן החורף כי וקיץ וחורף (בראשית ח כב), תרגם אונקלוס וקיטא וסתוא: 
<b>חלף.</b> עבר כמו וחלף ביהודה (ישעיה ח ח):


Verse 12

<b>הנצנים.</b> ענין פרח כמו עלתה נצה (בראשית מ י): 
<b>הזמיר.</b> מלשון זמר ושיר: 
<b>התור.</b> הוא שם עוף:


Verse 13

<b>חנטה.</b> יציאת הפירות והראותן קודם גמר בישולן תקרא חנטה ובדברי רז״ל אילן שחנטו פירותיו (ר״ה טו.): 
<b>פגיה.</b> הם התאנים שלא בשלו כל צרכן ובדברי רז״ל פגה שטמנה (שבת קכג.): 
<b>סמדר.</b> הם הענבים הדקים הניכרים אחר שנפל הפרח וכן פתח הסמדר (לקמן ז יג): 
<b>לך.</b> רוצה לומר להנאתך:


Verse 14

<b>בחגוי.</b> ענין בקוע וחריץ כמו שוכני בחגוי סלע (עובדיה א ג): 
<b>המדרגה.</b> ענין מעלות כמו ונפלו המדרגות (יחזקאל לח כ): 
<b>ערב.</b> ענין מתיקות ונעימות כמו וערבה לה׳ מנחת (מלאכי ג ד): 
<b>נאוה.</b> נאה ויפה:


Verse 15

<b>שועלים.</b> שם חיה מה: 
<b>מחבלים.</b> משחיתים כמו וחובל עול (ישעיה י כז):


Verse 16



Verse 17

<b>שיפוח.</b> מלשון הפחה ונשיבה: 
<b>היום.</b> וכן יקרא השמש כמ ולקוח היום (בראשית ג ח), וזהו לפי שבעוד השמש על הארץ הוא יום: 
<b>ונסו.</b> מלשון ניסה ובריחה: 
<b>הצללים.</b> מלשון צל: 
<b>סב.</b> מלשון סביב: 
<b>דמה.</b> מלשון דמיון: 
<b>לעופר.</b> הוא ילד האיל: 
<b>בתר.</b> ענין חלוקה והפלגה כמו ויבתר אותם בתוך (בראשית טז י): 
<b>ג (ב) בשוקים וברחובות.</b> כפל המלה בשמות נרדפים וכן אדמת עפר (דניאל יב ב):



Chapter 3



Verse 1



Verse 2



Verse 3



Verse 4

<b>כמעט.</b> באה הכ״ף לאמתת הדבר וכן מכרה כיום (בראשית כה לא): 
<b>ארפנו.</b> מלשון רפיון: 
<b>הורתי.</b> מלשון הריון ורוצה לומר אמי שהרתה אותי והוא כפל ענין במלות שונות:


Verse 5

<b>תעירו תעוררו.</b> מלשון התעוררות:


Verse 6

<b>כתמרות.</b> מלשון אילן תמר, ורוצה לומר עמוד עשן זקוף כאילן תמר וכן ותמרות עשן (יואל ג ג): 
<b>מקטרת.</b> הבערת הבשמים להריח קרוי קטרת בלשון מקרא: 
<b>מור ולבונה.</b> שמות מיני בושם: 
<b>אבקת.</b> רוצה לומר בשמים השחוקים דק דק כאבק וכן יקרא עפר הדק. כמו יסכך אבקם (יחזקאל כו י): 
<b>רוכל.</b> כן יקרא מוכר הבושם כמו הצורפים והרוכלים (נחמיה ג לב):


Verse 7



Verse 8

<b>מלמדי.</b> ענין הרגל כמו וילמד לטרוף טרף (יחזקאל יט ו): 
<b>על ירכו.</b> על צדו:


Verse 9

<b>אפריון.</b> הוא המטה שנושאין בה הכלות ובדברי רז״ל הושיבה באפריון (סוטה יב.). וכן קראו רז״ל למטה פוריה, ואמרו על שם שפרין ורבין עליה (כתובות י:): 
<b>הלבנון.</b> שם יער בארץ ישראל:


Verse 10

<b>רפידתו.</b> ענין הצעה כמו רפדוני בתפוחים (לעיל ב ה): 
<b>ן מרכבו.</b> מלשון רכיבה: 
<b>ארגמן.</b> שם צבע חשוב: 
<b>רצוף.</b> ענין גחלת אש, ובידו רצפה (ישעיה ו ו) ודרף המקרא לכנות הפלגת האהבה באש הבוער ומתלהב. וכן רשפיה רשפי אש שלהבת יה (לקמן ח ו):


Verse 11

<b>בעטרה.</b> בכתר: 
<b>חתונתו.</b> מלשון חתן:



Chapter 4



Verse 1

<b>הנך.</b> הנה את: 
<b>יונים.</b> כיונים: 
<b>מבעד.</b> בפנים כי בעד ענינו דבר המפסיק כמו הארץ בריחיה בעדי (יונה ב ז), ומבעד הוא הדבר שהוא מפנים לאותו בעד המפסיק: 
<b>לצמתך.</b> הוא המסוה המכסה את הפנים כמו גלי צמתך (ישעיה מז ב), והוא יריעה דקה מאד ומריאת הפנים נראה דרך בה: 
<b>שגלשו.</b> ענין מריטת השער כי גבח הוא (ויקרא יג מא), תרגום אונקלוס גליש הוא:


Verse 2

<b>הקצובות.</b> ענין חיתוך וכריתה כמו מדה אחת וקצב אחד (מ״א ו כה): 
<b>מתאימות.</b> מלשון תאומים: 
<b>ושכלה.</b> רוצה לומר חסרון ופגם ואמר בלשון שכלה מלשון הנופל בבעלי חיים הנשכל מחיה רעה:


Verse 3

<b>כחוט השני.</b> פתיל צבוע אדום כמו ושני תולעת (במדבר יט ו): 
<b>ומדברך.</b> דבורך: 
<b>נאוה.</b> נאה ויפה: 
<b>כפלח.</b> ענין בקוע כמו כפלח תחתית (איוב מא טז): 
<b>רקתך.</b> הוא גובה הפנים שאצל העין מזה ומזה ויקרא כן על מיעוט ורקות הבשר אשר בהם וכן ותתקע את היתד ברקתו (שופטים ד כא):


Verse 4

<b>לתלפיות.</b> ענין הוראה ולמוד כמו מלפנו מבהמות ארץ (איוב לה י), והתי״ו שבתלפיות הוא. כמו תי״ו שבתרמית ובתבנית: 
<b>שלטי.</b> הוא המגן וכן את שלטי הזהב (דה״א יח ז): 

Verse 5

<b>שדיך.</b> הם דדי האשה: 
<b>עפרים.</b> כן יקראו ילדי הצביה והאילה:


Verse 6

<b>שיפוח.</b> מלשון הפחה ונשיבה: 
<b>היום.</b> השמש: 
<b>ונסו.</b> מלשון ניסה ובריחה: 
<b>הצללים.</b> מלשון אצל: 
<b>המור, הלבונה.</b> שמות מיני בושם:


Verse 7



Verse 8

<b>מלבנון.</b> שם יער: 
<b>כלה.</b> תקרא כן על כי אז היא כלולה כל מיני יופי ופאר: 
<b>תשורי.</b> ענין צעדה והלוך כמו באשורו אחזה רגלי (איוב כג יא): 
<b>אמנה, שניר וחרמון.</b> שמות הרים: 
<b>ממעונות.</b> ענין מדור כמו ה׳ מעון אתה היית (תהלים צ א):


Verse 9

<b>לבבתני.</b> מלשון לב: 
<b>ענק.</b> כן יקרא עדי הצואר כמו וענקים לגרגרותיך (משלי א ט):


Verse 10

<b>מה יפו.</b> מלת מה יורה על הפלגת הדבר כמו מה רב טובך (תהלים לא כ): 
<b>דודיך.</b> אהבתך וחבתך:


Verse 11

<b>נופת.</b> ענין הזלה והתכה כמו ונופת צופים (שם יט יא), ותחסר מלת צופים והוא מובן מעצמו שרוצה לומר כהזלת חלות הדבש: 
<b>תטפנה.</b> תרד טיפין: 
<b>שלמותיך.</b> בגדיך:


Verse 12

<b>נעול.</b> סגור וכן ונעל הדלת (ש״ב יג יח): 
<b>גל.</b> מעין כמו גולות מים (יהושע טו יט): 
<b>חתום.</b> ענין סגירה כמו כי חתום הוא (ישעיה כט יא):


Verse 13

<b>שלחיך.</b> כן יקראו הסעיפים המתפשטים ויוצאים כמו שלחותיה נטשו (שם טז ח): 
<b>פרדס.</b> כן יקרא גן מעצי מאכל, וכן גנות ופרדסים (קהלת ב ה): 
<b>מגדים.</b> כן יקרא דבר משובח ומעולה כמו ומגדנות נתן לאחיה (בראשית כד נג): 
<b>כפרים נרדים.</b> מיני בושם:


Verse 14

<b>נרד וכרכם וגו׳.</b> כולם שמות מיני בושם הם: 
<b>ראשי.</b> ענין מיטב ומובחר כמו וראשית שמנים (עמוס ו ו):


Verse 15

<b>חיים.</b> נובעים כמו על מים חיים (ויקרא יד ה): 
<b>ונוזלים.</b> מלשון הזלה ונטיפה:


Verse 16

<b>עורי.</b> מלשון התעוררות: 
<b>הפיחי.</b> מלשון הפחה ונשיבה:



Chapter 5



Verse 1

<b>באתי.</b> עבר במקום עתיד וכן אריתי אכלתי שתיתי: 
<b>אריתי.</b> ענין לקיטה, כמו וארוה כל עוברי דרך (תהלים פ יג): 
<b>יערי.</b> כן יקראו הקנים שגדל בהם הדבש וכן ביערת הדבש (ש״א יד כז): 
<b>ושכרו.</b> ענין השתיה יותר מכדי המדה: 
<b>דודים.</b> אהובים:


Verse 2

<b>ער.</b> מלשון הערה והקצה: 
<b>דופק.</b> ענין ההכאה בנחת על הדלת כמו מתדפקים על הדלת (שופטים יט כב): 
<b>תמתי.</b> מלשון תמימות והוא הפוך המרמה: 
<b>קוצותי.</b> הוא שער הראש התלוי למטה וכן קווצותיו תלתלים האמור למטה: 
<b>רסיס.</b> ענין זלוף ונטיפה וכן לרוס את הסולת (יחזקאל מו יד):


Verse 3

<b>פשטתי.</b> ענין הסרת המלבוש: 
<b>איככה.</b> מלשון איך: 
<b>אטנפם.</b> מלשון טינוף ולכלוך:


Verse 4

<b>שלח.</b> ענין הושטה: 
<b>החור.</b> הנקב: 
<b>המו.</b> מלשון המייה והוא ענין צער והכמרת רחמים וכן ועל כן המו מעי לו (ירמיה לא יט): 
<b>עליו.</b> בעבורו:


Verse 5

<b>עובר.</b> ענין התפשטות: 
<b>כפות המנעול.</b> הכלי שסוגרין בו הדלת קרוי מנעול כמו מנעוליו ובריחו (נחמיה ג) וכפות הם ידות המנעול הנתחבים במקום העשוי להם לסגור הדלת, והוא מלשון כף היד:


Verse 6

<b>חמק.</b> ענין סבוב כמו עד מתי תתחמקין (ירמיה לא כא):


Verse 7

<b>פצעוני.</b> היא מכה המוציאה דם וכן פצע תחת פצע (שמות כא כה). נשאו. לקחו. וכן ובתים ונשאו (מיכה ב ב): 
<b>רדידי.</b> הוא שם תכשיט מה מרודד ודק וכן והצניפות והרדידים (ישעיה ג כג):


Verse 8



Verse 9



Verse 10

<b>צח.</b> ענין בהירות הלובן כמו צחו מחלב (איכה ד ז): 
<b>דגול.</b> מלשון דגל והוא הנס שנושאים לפני כל מחנה ומחנה וכן איש על דגלו (במדבר ב ב): 
<b>מרבבה.</b> רבוא הוא עשרת אלפים:


Verse 11

<b>כתם פז.</b> זהב טוב ויקר כמו בכתם אופז (דניאל י ה): 
<b>קווצותיו.</b> הוא שער הראש התלוי למטה: 
<b>תלתלים.</b> מלשון תל וגובה: 
<b>כעורב.</b> שם מין עוף:


Verse 12

<b>אפיקי מים.</b> מקומות שהמים שוטפים ונגרים בחוזק וכן כאפיקים בנגב (תהלים קכו ד):


Verse 13

<b>לחיו.</b> הוא המקום מתחת לעין: 
<b>כערוגת.</b> הוא תלם המחרישה כמו מערוגות מטעה (יחזקאל יז ז): 
<b>מגדלות.</b> גידולי מרקחים. כן יקראו הסממנים המעורבים השמורים לזמן מרובה. וכן רוקח מרקחת (שמות ל כה): 
<b>שושנים.</b> שם עשב המריח: 
<b>עובר.</b> רוצה לומר מתפשט:


Verse 14

<b>גלילי.</b> אופני המרכבה כמו על גלילי כסף (אסתר א ו): 
<b>בתרשיש.</b> שם אבן יקר: 
<b>מעיו.</b> על הבטן יאמר שבו המעים: 
<b>עשת.</b> ענין בהירות וזכות וכן ברזל עשות (יחזקאל חז יט): 
<b>שן.</b> היא שן הפיל: 
<b>מעולפת.</b> ענין עטוף וכסוי כמו ותתעלף (בראשית לח יד):


Verse 15

<b>שוקיו.</b> הוא פרק מפרקי הרגל: 
<b>שש.</b> אבן שיש: 
<b>מיוסדים.</b> מלשון יסוד: 
<b>אדני.</b> הוא הדבר שהעמוד תקוע בו וכן אדני כסף (שמות כו יט): 
<b>פז.</b> הוא המובחר שבזהבים: 

Verse 16

<b>חכו.</b> הוא מה שממעל הלשון והוא מכלי הדבור: 
<b>ממתקים.</b> מלשון מתוק:



Chapter 6



Verse 1

<b>אנה.</b> להיכן כמו אנה אלך מרוחך (תהלים קלט ז):


Verse 2

<b>לרעות.</b> מלשון מרעה:


Verse 3



Verse 4

<b>כתרצה.</b> שם עיר מלוכה למלכי ישראל: 
<b>נאוה.</b> נאה ויפה: 
<b>איומה.</b> מלשון אימה ופחד: 
<b>כנדגלות.</b> מלשון דגל ורוצה לומר מחנות בעלי דגל:


Verse 5

<b>הסבי.</b> מלשון סבוב והחזרה: 
<b>הרהיבוני.</b> ענין התחזקות כמו תרהיבני בנפשי עוז (תהלים קלח ג): 
<b>שגלשו.</b> ענין מריטת השער:


Verse 6

<b>מתאימות.</b> מלשון תאומים: 
<b>ושכולה.</b> רוצה לומר חסרון ופגם ואמר בלשון השאלה:


Verse 7

<b>כפלח.</b> ענין בקוע כמו כפלח תחתית (איוב מא טז): 
<b>רקתך.</b> הוא גובה הפנים שאצל העין מזה ומזה וכן ותתקע את היתד ברקתו (שופטים ד יא): 
<b>מבעד.</b> מבפנים: 
<b>לצמתך.</b> היא המסוה המכסה את הפנים וכן גלי צמתך (ישעיה מז ב):


Verse 8

<b>ועלמות.</b> נערות וכן עלמות אהבוך (לעיל א א):


Verse 9

<b>ברה.</b> מלשון ברור ונקי: 
<b>ויאשרוה.</b> ענין הלול ושבח כמו אשרי האיש (תהלים א א):


Verse 10

<b>הנשקפה.</b> ענין ראיה והבטה כמו בעד החלון נשקפה (שופטים ה כח): 
<b>שחר.</b> כוכב השחר: 
<b>איומה.</b> מלשון אימה ופחד: 
<b>כנדגלות.</b> מלשון דגל של מחנות עם:


Verse 11

<b>באבי הנחל.</b> בצמחי הנחל כמו עודנו באבו (איוב ח יב): 
<b>הפרחה.</b> מלשון פרח: 
<b>הנצו.</b> הוא חנטת הפרי כשהפרח נופל כמו ויוצא פרח ויצץ ציץ (במדבר יז כג):


Verse 12

<b>שמתני.</b> מלשון שימה ועשיה: 
<b>עמי.</b> היו״ד יתירה כמו שוכני סנה (דברים לג טז) ורבים כמוהו: 
<b>נדיב.</b> ענין שררה כי דרך השר לנדב ולתת מתן:  

Chapter 7



Verse 1

<b>השולמית.</b> מלשון שלם: 
<b>ונחזה.</b> ענין ראיה והבטה: 
<b>כמחולת.</b> ענין רקוד של שמחה כמו לחול במחולות (שופטים כא כא): 
<b>המחנים.</b> מלשון מחנה:


Verse 2

<b>פעמיך.</b> כן יקראו הרגלים וכן פעמי דלים (ישעיה כו ו): 
<b>בנעלים.</b> מלשון מנעול: 
<b>חמוקי.</b> ענין סבוב והיקף כמו חמק עבר (לעיל ה ו): 
<b>ירכיך.</b> מלשון ירך והוא מפרקי הרגל: 
<b>חלאים.</b> ענין תכשיט כמו וחלי כתם (משלי כה יב): 
<b>אמן.</b> כן יקרא המופלג במלאכה:


Verse 3

<b>שררך.</b> הוא הטבור כמו ואונו בשרירי בטנו (איוב מ טז): 
<b>אגן.</b> מזרק וכן וישם באגנות (שמות כד ו): 
<b>הסהר.</b> תרגום של ירח הוא סיהרא: 
<b>המזג.</b> עניינו יין המעורב במים, וזה הלשון ידוע בדברי רז״ל: 
<b>ערמת.</b> אגודת שבלים וכן סלוה כמו ערמים (ירמיהו נ׳:כ״ו): 
<b>סוגה.</b> מלשון סייג וגדר ובמשנה מסורת סייג לתורה (אבות פ״א פ״ג):


Verse 4

<b>עפרים.</b> כן יקראו ילדי הצבי והאיל:


Verse 5

<b>השן.</b> שן הפיל: 
<b>ברכות.</b> מקום בנוי באבנים ובסיד ושם מתכנסים המים וכן בתעלת הברכה (מ״ב יח יז): 
<b>אפך.</b> חוטמך צופה. ענין הבטה וראיה:


Verse 6

<b>ודלת.</b> כן יקרא דבר הנתלה בדבר ויורד למטה ובדברי רז״ל הדלה עליה את הגפן (סוכה יא.), וכן ורעו דליותיו (ירמיה יא טז): 
<b>כארגמן.</b> מין צבע אדומה: 
<b>אסור.</b> ענין קשירה: 
<b>ברהטים.</b> הבנינים שעל העליות מחדר לחדר וכן רהיטנו ברותים (לעיל א יז): 
<b>מה יפית.</b> מלת מה הוכחה על הפלגת הענין וכן מה רב טובך (תהלים לא כ): 
<b>נעמת.</b> ענין אהבה כמו אף נעים (לעיל א טז):


Verse 7



Verse 8

<b>קומתך.</b> מלשון קומה וגבהות: 
<b>דמתה.</b> מלשון דמיון והשוואה: 
<b>לאשכלות.</b> כן יקרא הענף והגרגרים תלוים בו וכן אשכול הכופר (לעיל א יד):


Verse 9

<b>בסנסניו.</b> ענין סעיף וענף ואין לו דומה: 
<b>נא.</b> עתה:


Verse 10

<b>וחכך.</b> הוא מה שממעל הלשון והוא מכלי הדבור: 
<b>לדודי.</b> כמו לדודים ונפלה המ״ם כמו על דברי חוזי (דה״ב לג יט) ומשפטו חוזים ורבים כמוהו: 
<b>למישרים.</b> מלשון ישר: 
<b>דובב.</b> ענין שיחה ודברו כמו ודיבת עם (יחזקאל לו ג): 
<b>ישנים.</b> מלשון שינה:


Verse 11

<b>תשוקתו.</b> ענין תאוה וחשק כמו ואליך תשוקתו (בראשית ד ז):


Verse 12

<b>לכה.</b> הוא ענין זרוז: 
<b>נלינה.</b> מלשון לינה: 
<b>בכפרים.</b> כן יקראו המקומות הקטנות כמו בערים ובכפרים (דה״א כז):


Verse 13

<b>נשכימה.</b> מלשון השכמה: 
<b>הסמדר.</b> הם הענבים הדקים הניכרים אחר שנפלה הפרח וזהו פתח הסמדר: 
<b>הנצו.</b> הוא חנטת הפרי: 
<b>דודי.</b> ענין אהבה וחבה:


Verse 14

<b>הדודאים.</b> שם עשב כדמות אדם זכר ונקבה וכן וימצא דודאים בשדה (בראשית ל יד): 
<b>מגדים.</b> כן יקראו פירות משובחים וכן פרי מגדים (לעיל ד יג): 
<b>ישנים.</b> ענין זקנה: 
<b>צפנתי.</b> ענין הטמנה והסתרה כמו יצפנו דעת (משלי י יד):



Chapter 8



Verse 1

<b>שדי אמי.</b> דדי אמי: 
<b>בחוץ.</b> בשוק: 
<b>אשקך.</b> מלשון נשיקה: 
<b>יבזו.</b> מלשון בזיון:


Verse 2

<b>אנהגך.</b> מלשון הנהגה והליכה: 
<b>אשקך.</b> ענין שתיה: 
<b>הרקח.</b> ענין תערובות בשמים כמו רוקח מרקחת (שמות ל כה): 
<b>מעסיס.</b> ענין סחיטה ורוצה לומר המיץ היוצא על ידי סחיטה וכן וכעסיס דמם ישכרון (ישעיה מט כו):


Verse 3

<b>תחבקני.</b> ענין סבוב הזרוע בגוף: 
<b>תעירו, תעוררו.</b> מלשון התעוררות, וכפל המלה לחזוק הענין:


Verse 4



Verse 5

<b>מתרפקת.</b> ענין התחברות ודבוק ואין לו דמיון במקרא והוא מלשון ערבי: 
<b>על דודה.</b> עם דודה וכן ויבאו האנשים על הנשים (שמות לה כב): 
<b>עוררתיך.</b> מלשון התעוררות: 
<b>חבלתך.</b> כן יקראו מכאוב הלידה כמו שנאמר חבלים יאחזוך כמו אשת לידה (ירמיה יג כא):


Verse 6

<b>כחותם.</b> הוא הטבעת העשוי לחותם בו כתבים וכן חותמך ופתילך (בראשית לח יח): 
<b>עזה.</b> חזקה: 
<b>כשאול.</b> הוא בור הקבר: 
<b>קנאה.</b> ענינו צער מה בראות דבר מה בזולת והוא לא יוכל להשיגו כמו ותקנא רחל באחותה (שם ל א): 
<b>רשפיה.</b> ענין גחלת הבוערת וכן ומקניהם לרשפים (תהלים עח מח): 
<b>שלהבת יה.</b> שלהבת הוא ענין להב כמו תיבש שלהבת (איוב טו לא), ורוצה לומר להבת אש גדולה כי כן דרך המקרא כשרוצה להגדיל דבר מה סומכו למלת השם. וכן ארץ מאפליה (ירמיה ב לא) ורבים כמוהו:


Verse 7

<b>לכבות.</b> מלשון כבוי: 
<b>ישטפוה.</b> ענין גריפה על ידי חוזק הרדיפה וכן תשטף ספיחיה (איוב יד יט): 
<b>הון.</b> ענין עושר וכן הון יקר (משלי א יג): 
<b>בוז יבוזו.</b> מלשון בזיון:


Verse 8

<b>בה.</b> רוצה לומר בענינה:


Verse 9

<b>נבנה.</b> מלשון בנין: 
<b>עליה.</b> בעבורה: 
<b>טירת.</b> היכל וארמון וכן תהי טירתם נשמה (תהלים סט כו): 
<b>נצור.</b> מלשון מצור ומבצר: 
<b>לוח.</b> נסר כמו את כל לחותים (יחזקאל כז ה):


Verse 10

<b>כמגדלות.</b> מלשון מגדל: 
<b>כמוצאת.</b> מלשון מציאה: 

Verse 11

<b>בבעל.</b> במישור וכן בעל גד (יהושע יא יז): 
<b>המון.</b> ענין עם רב:


Verse 12

<b>לנוטרים.</b> ענין שמירה כמו נוטרה את הכרמים (לעיל א ו):


Verse 13

<b>היושבת.</b> בה״א הקריאה כמו הדור אתם ראו (ירמיה ב לא): 
<b>מקשיבים.</b> ענין שמיעה והאזנה:


Verse 14

<b>ברח.</b> ענין מהירות ההליכה: 
<b>ודמה.</b> מלשון דמיון: 
<b>לעופר.</b> כן יקרא ילד האיל:
