Chomat Anakh on Obadiah
חומת אנך על עובדיה
Chomat Anakh, Jerusalem 1965
https://www.nli.org.il/he/books/NNL_ALEPH001139222

חומת אנך על עובדיה



Chapter 1



Verse 1

<b> חזון עובדיה וכו' לאדום שמועה שמענו מאת ה'</b>. אפשר לרמוז לאדום גימטריא אף דרשעים מהפכים מדת רחמים למדת הדין וז"ש חזות קשה לאדום אף מאת ה' שהוא רחמים לו יהיה אף:
<b> קומו ונקומה</b>. כתבו גורי האר"י ז"ל קומו ונקומה גימטריא שטן שיהפך לו לאויב עכ"ד ואפשר לרמוז כי שטן אויב עם הכולל גימטריא עשו עם ג' אותיות:

Verse 2

<b> הנה קטון נתתיך</b>. פירשו המפרשים דבקבורת יעקב חושים בן דן כרת ראש עשו וכתבו המקובלים שנקצצו גם הרגלים וזהו קטון בלי ראש ורגלים עכ"ד ואפשר לרמוז במ"ש בזהר הקדוש ח"ג דף רנ"ב כי קנה הוא סט"א וישבר רגל ק' ונשאר הנה והוא הגאולה הנה ה"א בחזק יבא וכו' ע"ש וז"ש הנה מה שהיה קנה בר"ת הנה קטון נתתיך יהיה הנה ואז יהיה קטון בזוי ויפרה ישע גואל ישראל:

Verse 3



Verse 4



Verse 5



Verse 6

<b> איך נחפשו עשו</b>. אפשר נחפשו הוא נחש פו פ"ו גימטריא אלהים מדת הדין יתגרה ויפריד נחש שהוא עשו:

Verse 7



Verse 8



Verse 9



Verse 10

<b> מחמס אחיך יעקב תכסך בושה</b>. פירש הרב כמהר"ר מאיר עראמה ז"ל דהחוטף מצוה אין ליחס אליו שום בושה וזלזול וז"ש מהחמס אשר עשה לך אחיך בברכה ובבכורה לא עתה יבוש יעקב ותהי להפך כי תכסך בושה שהוא נזדרז לקנות השלמות ואתה הסתרת פניך ממנו עכ"ד. ואפשר לרמוז מ"ש רז"ל דכל המסים וארנוניות שלוקח עשו מיעקב בגלות כשיבא המשיח ישלם בכפלי כפלים כמש"ה תחת הנחשת אביא זהב וכו' וז"ש מחמס אחיך יעקב מכל אשר חמסת מיעקב תכסך בושה שתשלם בכפלים ובושה אותיות שובה ונכרת לעולם על הריגת הצדיקים וכמ"ש תחת רבי עקיבא וחביריו מי אביא:

Verse 11



Verse 12



Verse 13



Verse 14



Verse 15



Verse 16



Verse 17



Verse 18

<b> והיה בית יעקב אש ובית יוסף להבה ובית עשו לקש וכו'</b>. אפשר דהתורה נמשלה לאש ואנחנו נגאלים מגלות זה בזכות התורה וז"ש והיה בית יעקב אש דעל ידי עסק התורה הנמשלה לאש וגם בזכות יוסף דאחיו עשו לו רעה והוא פייסם וכלכלם כיד המלך לכן בית יוסף תלהט להבה את בית עשו שהוא קש ולא יהיה שריד לבית עשו וכמ"ש בפסיקתא בטעם דעשו נופל ביד בניה של רחל ע"ש. א"נ דגונדא דעשו סט"א ת' איש ולכן בית עשו לק"ש ק"ש גימטריא ת' והיו כלא היו ודלקו בהם ואכלום וזהו ולא יהיה שריד לבית עשו כי הוא וסטרא דיליה יאבדו מן העולם. אמנם צריך להבין דהיה לו לומר ובית עשו קש ואמאי אמר לקש. והרי אמר בית יעקב אש ובית יוסף להבה וכך הול"ל ובית עשו קש. ואפשר דיעקב ויוסף הם תדיר אש ולהבה יעקב דעוסק בתורה תמיד דהיא אש דת כן נקרא בית יעקב אש. יוסף על ידי שכבש להבת יצרו כמה ימים ושנים אשר הסתה אותו אשת פוטיפר היס"ת כפול ומסר עצמו למיתה כמה פעמים נדבק בשכינה ונתוסף לו ה' בשמו עדות ביהוסף ולכן הוא להבה להב ה' שנדבק בלהב השכינה שהיא ה' הנוספת בשמו כי יוסף יסוד וה' מלכות גם להבה גימטריא מ"ב כי כל מ"ב להעלות וכתבו גורי האר"י ז"ל דהנסים על ידי שם מ"ב ולכן יצדק מאד כינוי להב"ה ליוסף תדיר שהוא תקן היסוד ומברר ומעלה ני' הקדושה ובפרט שהוא נפש אדה"ר והיו ניצוצות שלו במצרים ויוסף היה מברר. וגם ליוסף נעשו לו נסים גדולים. ונמצא דיעקב ויוסף מימי עולם הם אש ולהבה ועתה יתגלו ויתפרסמו פעולתם. אך עשו היו בו ניצוצי הקדושה רבים ונכבדים ובפרט בגלות הארוך הזה עשק וגזל כמה נשמות וניצוצות הקדושה ובעוד האורות וניצוצות בו אינו קש. אכן בגאולה העתידה שיתבררו ממנו ומכל גונדא דיליה כל ניצוצות הקדושה כמו שאמר קודם איך נחפשו עשו נבעו מצפוניו שהשכינה תברר כל ניצוצי הקדושה אשר בכל מחבואיו וטמנותיו ויגדל התימה לסט"א איך נחפשו עשו נחפשו אותיות נפש ואותיות ח' ו' גימטריא ד"י נבעו מצפוניו להוציא בלעו מכל חלקיו. אז כשיתבררו ממנו כל ניצוצי הקדושה אז יהיה לק"ש גימטריא נפש. רמז דבמקום נפשו ניצוצי הקדושה נשאר קש ואז יתגלו פעולות בית יעקב אש ובית יוסף להבה ודלקו בהם ואכלום ולא יהיה שריד לבית עשו והיתה לה' המלוכה ועילוי לשכינה באר מים חיים: