Psalms
תהילים
Sefaria Community Translation [fi]
https://www.sefaria.org

Psalms



Chapter 1

Ylistetty on mies, joka ei vaella pahojen neuvossa, eikä ole seissyt syntisten teillä, eikä istunut pilkkaajien kokouksessa.
Vaan halajaa Herran lakia, ja tutkiskelee Hänen lakiansa päivin ja öin!
 Hän on kuin puu, joka on istutettu vesivirtojen ääreen, joka antaa hedelmää ajallaan, ja jonka lehdet eivät lakastu, sekä kaikessa mihin hän ryhtyy, menestyy!
Niin ei ole pahojen laita! Sillä he ovat kuin akanat, jotka tuuli puhaltaa pois!
Sentähden eivät pahat kestä tuomiolla, eivätkä syntiset oikeamielisten seurakunnassa.
Sillä Herra tietää oikeamielisten tien, mutta pahojen tie vie hävitykseen.

Chapter 2

Miksi pakanat pauhaavat ja kansat turhia ajattelevat?
Maan kuninkaat ja hallitsijat nousevat yhdessä liittoutumaan, Herraa ja Hänen voideltuansa vastaan:
"Katkaisaamme heidän köytensä ja heittäkäämme yltämme heidän ikeensä."
Hän joka taivaissa asuu, nauraa, Herra pilkkaa heitä.
Kerran Hän puhuu heille vihassansa, ja Hän peljättää heitä tyytymättömyydellään!
"Minä olen asettanut kuninkaani, Siioniin, pyhälle vuorelleni." 
Minä kerron säädöksestä, Herra sanoi minunulle, "sinä olet Minun poikani, tänä päivänä Minä sinut synnytin.
Pyydä Minulta, niin Minä annan sinulle kansat perinnöksesi ja maan ääret sinun haltuusi.
Rikot heidät rautaisella valtikalla, niinkuin saviastian sinä heidät murskaat.
Ja nyt, 'kuninkaat, olkaa viisaat, maan tuomarit, kuulkaa varoitusta!
Palvelkaa Herraa pelolla, ja iloitkaa vavisten!'
Aseistautukaa  puhtauteen, ettei Hän vihastuisi, ettekä tuhoutuisi teillänne. Sillä hetkessä syttyy Hänen vihansa." Ylistettyjä ovat kaikki, jotka Häneen turvaavat. 