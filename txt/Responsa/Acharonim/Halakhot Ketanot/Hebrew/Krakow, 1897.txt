Halakhot Ketanot
הלכות קטנות
Krakow, 1897
https://www.nli.org.il/he/books/NNL_ALEPH990019132510205171/NLI

הלכות קטנות

הקדמת המחבר

<b>זאת הקדמת הרב בעל הלכות קטנות חלק ראשון</b>
אמר הצעיר תולעת יעקב בן לא"א כמוהר"ר שמואל בן כמוהר"ר יעקב בכמוהר"ר שמואל בכמוהר"ר יעקב חאגיז בכמוהר"ר וכו' זצ"ל מזרע המלוכה ומן הפרתמים גלות ירושלם אשר בספרד אשר גורשו משם והם יצאו ראשונה לעיר גדולה של חכמים ושל סופרים פיס יע"א ומזרעא דאהרן קדישא קאתינא הוא אבי זקנתי הרבנית פאלומבה הגברת תנצב"ה היה הרב הגדול כמוהר"ר יאודה הכהן זלה"ה מזקני קשטיליא וחכמיה הנה הוא אשר מביא וקורא בשמו לפעמים אבא מארי זלה"ה בספריו מורי זקני היה כמוהרדי"ך זלה"ה: זאת היתה לי כי פקודיך נצרתי זכות אבותי הקדושים שסייעני לשקוד בדלתי הלימוד ראה ראיתי לכתוב מקצת משאלות שנשאלו בבית מדרשנו המדרש הגדול <b>בית יעקב</b> מדי שבת בשבתו ולהיות בלתי אפשר להאריך בכל א' כרצוני אכתוב מה שעלה במחשבה בקצור נמרץ בדרך אפשר שדנין אפשר משאי אפשר והשתדלתי לכותבם בקצור הלשון היותר אפשר לג' סיבות א' כמו שעושין רז"ל שמסמיכין הדין או הדרשה שלהם לפסוק כדי שיעלה זכרו בקראו בפסוק. ב' לאהבת הקיצור. ג' לחדד לתלמידים שיבקשו מקור הדין ואמיתותו בדברי ולכן קראתי אותם בשם הלכות קטנות כשמם כן הם להיות יצאו מקטן הערך כמוני ועוד שהוא קטן דומה לאזן כההוא (ערובין כ"א:) דעשה אזנים לתורה כנז' ומפני הקנאה והתאוה והכבוד שלא יהיו קנאים פוגעין בי ואיידי דזוטר מירכס ושלא להרבות בהוצאה ויהיה המעט מחזיק את המרובה וה' יעזרנו ע"ד כבוד שמו אכיר"א:
<b>וזאת היא הקדמתו לחלק שני</b>
אמר העבד ישראל חאגי"ז ס"ט ה"ה יעקב בכמוהר"ר שמואל בן בנן של אראלים הקדושים אשר בארץ החיים.אחרי אשר זכות אבותי סייעני ויעלני מבור שאון ויקם על סלע רגלי כונן אשורי ויתן בפי שיר חדש תהלה לאלדינו: יראו רבים וייראו ויבטחו בה׳ כי הוא הנותן ליעף כח ויסעדני על ערש דוי כאשר עשה לי הקטון וצעיר. כי אחרי אשר עברו עלי צרות רבות ורעות ביגון על יגוני האחרון הכביד והוא חולי רע ומר הגיעני עד שערי מות. וברבים היו עמדי להתפלל בעדי והסבו את שמי ויקשב ה׳ וישמע ולא בזה את תפלתם ויעמדני על עמדי:אמרתי במה אקדם ה׳ ובביתי אין לחם ואין שמלה. ואקח ממה שחנני לשלם תודות לשמו הגדול אשר הפליא חסדו לי זעיר שם זעיר שם מעט ממה שנשאל מידי שבת בשבתו בבית מדרשנו זה נקרא בית יעקב ומקצת ממה שנתחדש אצלי מידי עברי יום יום: וסמכתיו חלק שני להלכות קטנות שחברתי בחלק הראשון והודעתי נאמנה כי דברי אלה קטנים הן בערכם להיות יצאו מקטן הערך כמוני. ועוד שלא באו בשלמות כדרך כותבי תשובות לשאלות שביום ששי היו נשאלות והיום קצר לעיין כל הצורך. ואם לא יועילו להלכה. יהיו לעורר לב הצעירים אשר כמוני ולב התלמידים לחדודי בעלמא. דאם לא כן מה יש בידי לשלם תודות ואם מעט הוא הרי נאמר במנחת נדבה אשה ריח ניחוח ללמד שא׳ המרבה וא׳ הממעיט ובלבד שיכוין דבריו לשמים. (מנחות ק"י) זה "שי"ד" סימנים כנגד מי שאמר לעולמו די הוא יאמר די לצרותי ולצרות עמו בית ישראל ימחול עוונותינו ויטע בלבנו אהבתו ויראתו לעשות רצונו ולעבדו בלבב שלם אכיר"א: כתב אבא מארי זכרונו לחיי העה"ב בהקדמת ספרו הגדול גבי והלכת בדרכיו כמו שממדות הקב"ה להועיל לעולם כמו שנראה כן ראוי לכל מי שהגיע לו מהשלמות שישתדל להשלים זולתו כפי מה שאפשר להדמות בזה לבורא יתברך כפי היכולת וע"כ אין ראוי לא' מן השלמים שיגננו על הכנסנו בזה ולטעון על דברינו בסיבת הניצוח או מחמת הקנאה המצויה כי זה אולי יהיה סיבה שלא יבין מדברינו מה שרצינו בהם ואם לא עלה בידנו על השתדלותנו בענייני התורה אלא ההשתדלות בלבד דיינו ואם לא יועיל לגדולים ממנו יועיל לאשר יהיו בערכנו ע"כ. ועיין מ"ש הרמב"ם ז"ל בסוף פירושו על המשנה הבאתי לשונו בעץ החיים התנצלות שאם אולי ימצא בדבריו דבר שאינו. הוא מטעם היותו מטורף במסעות הדרך וכו׳ כ"ש שאין לגנות לבני ירושלם תוב"ב המסובלים ביגונות ואנחות וכההוא דאמר (עירובין ס"ה.) אי קרצתן כינה לא תנאי ועכ"ז עוסקין בתורה יומם ולילה: ועוד כתב הרמב"ם ז"ל ומי שימצא בו טעות או נתבאר לו בפי׳ הלכה מן ההלכות פי׳ טוב מאשר פירשתיו יעורר על זה וינצח אותי ואין ראוי לגנותו בתפיסתו אבל מושכר מן ה׳ על זה אהוב אצלי לפי שהוא מלאכת ה'. ע"כ גם אני הצעיר זכות אבותי סייעני להיות מאוהבי האמת ואיני חושש בעצמי לומר טעיתי כאשר יעידו כל בני המדרש יצ"ו. ומי לנו גדול מרבא וחזר ודרש דברים שאמרתי בפניכם טעות הם בידי (גיטין מ"ג.) גם אני אומר לתופש שיתפוש אותי לאהבת האמת קורא אני עליו מיני ומינך תסתיים שמעתא כי לא יבצר שמתוך התעוררות שלי ושלו לא תתחדש איזו הלכה וכההוא (מכות כ"א:) דאנא גלאי לך חספא וכו׳ אחלה פני אל ויחנני וישימני מאוהבי שמו אמן:

הקדמת בן המחבר

<b>הקדמת בן הרב המחבר יצ״ו ה׳ אתו את הברכה</b>
<b>י</b>ודע <b>ה</b>מחשבות <b>ו</b>בוחן <b>ה</b>לבבות יחיד הבורא המשקיף על הנסתר ועל הנגלה אשר אין מנוס מדינו. ואין קץ למלכותו ועין כל אליו משברת. הוא היודע כי לא לכבודי ולא לכבוד בית אבא. אני נטפל לעסק זה. ונאמן עלי הדיין. כי כל מחשבותי ומהלכי. כאשר חשבתי דרכי ועלתה על לבי מעודי עד היום הזה. לא היה ח״ו להתייהר ולהתגדל ולספר בציון שמי ותהלתי. או לקנות לי שם במקום גדולים מחקרי לב אשר אענדם לראשי עטרת תפארת. ולעולם לא זאת בקשתי. ולא אנכי מבקש. יען ידעתי גם ידעתי. ערכי עלי כערך הדיוט הקל ומקומי כשיעור יתוש. כצל קומתי. וצל קורתי הקטנה בחכמה אשר ממני נעדרת. <b>היום</b> כעשר שנים. אשר עונותי התעו אותי מבית אבי ומארץ מולדתי. וגרשוני מהסתפח היום. בנחלת ה׳. אדמת קדש. היא עיר המנוחה לעם היושב בה נשוא עון. בחיים ובמות ההולכים בתוכה ד׳ אמות עונותם מכפרת. <b>שפע</b> אדון עולמים ינקו מרומי הברכה העליונה. גולת הכותרת. היא עטרת תפארת. ישראל אשר במותם לא יתפרדו כל עצמותם. בצער גלגול מחילות שם שם לו חק ומשפט ומשמרת. שם יחנו ושם יסעו הגופים הנוראים. האנשים האלהיים המה הגבורים. ישישים מחוכמים. ששמם בוראם עבדים מתמידים להתענג בסיפור כבוד תורתו. בחיים ובמות. מבלי לאות ועמל. הוחן להם מן הטוב הצפון. שיעור רחב ידים. כיד ה׳ הטובה. ויחזו את האלהים. ויאכלו וישתו וישבעו ויותירו כדבר ה׳ לומדים ומלמדים תורה מתוך הדחק עומדים בבית ה׳ בלילות לוחמים מלחמות ה׳ בעשתרות קרנים כי מציון תצא תורה ודבר ה׳ מירושלים. המה נפלאו ממני בפלאי מעשיהם וגבורתם ולהם יאות ההדר והאדרת. לא לי צעיר זבובים. קצוץ כנפים שקוע בכלא מעוך בכבול חלוש ההרכבה רפה המזג נתר הקשרים אשר ידעתי מעוט ערכי וקוצר השגתי גוש עפר רמה ותועלה נבער מדעת ונפשי מאוד יודעת. בשבתי הבית מעט. גם פה לא עשיתי מאומה. במועצות לדעת כאשר עין רואה ואזן שומעת. ובכל הארץ מודעת. כי עודני באבי כלו ימי ושנותי ופרקתי עול הלימוד והשקידה בשע״ר הגדול אשר לזאת אבכה בכי יעזר. ואשא בשרי בשיני כי כלו ביגון זה חיי. והרי אני כבן שלשים שנה. סמוך אעפ״י שאינו נראה ושאגה לי כלביא ולבי מר כפלים לתושיה כי נדחה ממני עד לב השמים. כלפיד יבער כי אנכי מדעת נבער ואפילו המעט מצער. שלמדתי בקטנותי לא עלה בידי לקיימו בבחרותי ותקפה עלי משנתי. כי גליתי ולא כדרך הגולים ושלא במקום תורה נתארך גלותי. ואף כי רחש לבי דבר טוב. בערב במלון. להיות חוזר על ההיא גרסא דינקותא ואתאפק לכתוב איזה דבר על הנייר ועל הדפתרא על דרך חסורי מחסרא והכי קתני. אנן אבות נזיקין מתנינן לה. כי שבר על שבר יחדיו ידובקו והיו לבצר אחד. לימודי הוא קרעים וקרעי קרעים. וזו רעה חולה כי זכירתי גם היא נאנחה ותשוב אחור. הרחק הרחק מטחוי קשת. באופן שאינו עולה בידי ממנו לא שליש ולא רביע כי הבשר המליח. פולט ואינו קולט והרוח זורה ומפזרת. יגון יומי ואנחה לילי. כי אחרי שובי נחמתי ולמקום אבותי לא הגעתי בהיותי שליו בביתי מושל בכל שכיות החמדה והמתנתי ונתרשלתי עד כי מן שמים נלחמו הככבים ולא הצליחוני בקנינים. והסירו את עדיי מעל ראשי שועי אלופי ומיודעי הוא הרב המופלא מ״ה מ״ז ז״ל נדד ממני ואני נשארתי לבדי גבר אומלל לראות יגון ועמל בלא זכות לעמלה של תורה כי אם אל הצער והסערה כאשר זה דרכם של כוכבי נשף בערב יום ישפילו מטה העליונים. ושחו גבהות ארזים עד אשר ישאירום כקנקנים רקנים מוטים על צדם והם נופלין מאליהן והאזובים יעלום עדי רום המעונים אשר גם בזה היתה במעל יד הזמן בלתי נאמן נכמן ונטמן אשר נצב במצב כקצב לזבוח לטבוח יערוף יטרוף באפו ובחמתו ירדוף יהדוף לא ישוב ידו מבלע קולע צולע אל ירך אנשי שם ויחס אוהב כל בני נבל בלי שם ומואס באנשי שם ארץ נתנה ביד רשע ויעצור כל מזימותי וחובל עול תורה. על זאת ישתומם לבי יבהל לא יאר אורו כי אראה שמי המחשבות שבות ורצות ובל אדע מה אעשה אם אחריש ואחשה. ברעב ונקשה או אשיחה במר נפשי ואהמה להשמיע במרום קולי קול ענות חלושה שתשמע בת קול הברה אך עתה הלאני כלכל כי ראיתי חמס וריב בעיר ואראה כי אזלת יד ובמקום אשרי העם המחזיקים ביד לומדי התורה:
איכה יועם זהב השתות יהרסון מנטורי האי קרתא החריבו קרתא קדישא והחשיכו המאורות וקלקלו הצנורות והפכו אותם לבורות נשברים אשר לא יכילו המים. ויהפכו כל המים הצר ביא״ר לד״ם דם יחשב לאיש ההוא. איש הדמים ואיש הבליעל דם שפך לא יאבה ה׳ סלוח לו. כל לו ולהם הסמוכים זה לזה. יושכו מסילוא דלא מבע דמא ודמים בדמים יגעו כי רבים דמים שפכו קנאת ה׳ צבאות תעשה זאת אשר עצמותי היא מרקבת ומפררת והצע״ר הזה שגור בסגור לבבי הוא לבדו הסעיר את רוחי כי בלשוני אדבר ואעשה מסגרת ולזאת תורה בבכי ממררת:
אחרי ראותי כי בארזים חוזים נפלה אימת יראת שלהבת. ופחד הרשעים בעושרם ועוצרת ואין דורש ואין מבקש ואפן כה וכה וארא כי אין איש. עוזר וסועד. להקים יריעות המשכן ואהל העדות ולחזק דגל התורה בתורה לשבר מלתעות מעול וחומץ. הממלאים גרונם של הת״ח חומץ מה יעשה האזוב אשר כמוני. בעכבו בעצבו. ובוז ניבו. אחרי שנקטף מאיבו. בריע המזל והמון גליו. אשר הקיף עלי. והקמני לו למטרה. וחציו השנונים. בי ירה ירה. הביאם בכליותי מבתי בראי ומבתי גוואי. ולהרע לי קם כנשר. ואך לטוב תלעותיו מתונים. אחת היא על כן אמרתי. דאגה בלבי אשיחנה. ותרוח לי. ויהי מה ראתי לגלות טפח נסתר ונגלה לא ראי זה כראי זה. הצד השוה שבהם כי לא ידעתי ספורות וסדרן של כתובים. סובל על כרחי עד תום כחי. משתאה מחריש. מתעצב לעבר. נבהל להווה. ירא לעתיד. ובל אדע מה אעשה. ואנה אפנה לעזרה. להצילנו מרעתי. וממבוכות רבות הבוערות בי. כאש אוכלת בעצמותי יקד יקוד. כשריפת בני אהרן נשמה וגוף קיים רואה ואינו נראה. רק נדחה מפני השעה. גרופה וקטומה. פשתה המספחת. כאש להב. בסופה ואין מכבה ומים מי התורה. אין לשתות כי כל מה שהירדן עושה לשבעים שנה. אין בו כדי גמיעה והאש בלבי בוערת. על דא ודא ודאי קא בכינא עיני בוכיה פלגי מים. יאורים נהרים נחלי ידים כי זכר כל המעשים אשר לא יעשו עלה בלבי ועצבי וכאבי נעכר. סביך אבשרא. ולא ראיתי מנחם עד הנה. ועדיין המחלוקת במקומה עומדת. לא תמיש. כצור החלמיש לא נעו אמות סיפיה. וקומות חומות ארמנותיה גבהו מאד מאד. עד חצי השמים והנה ששון ושמחה נסו לקולה והאנחה שוברת הגויה במחוגה אלהית מתוארת. מחלוקת דגרמי תברא אש להבת שלהבת המחצבת רהב. תפול מן השמים. להחריד ולהפריד. שריד מעיר. לחלק תצא הבערה. ואכלה המים אשר בתעלה. מה אמולה. לבתי במקום גילה. שם תהא מעוף צוקה ואפילה קיימא ושרירא גם כי אצעק ואשוע ימים על שנה כי האי גוונא עד כי ה׳ ישמע משמים ויתמו חטאים מן הארץ כי חכיתי לה׳ המסתיר פניו וכו׳ קויתי לו ייטיב אחריתי מראשיתי. ושמן שסך לי אבי אמא בילדותי. תעמוד לי בגלותי ויאיר עיני בתורתו בזקנותי ושבתי להקים שם אבהתי. ויחזיק מועט את המרובה. אשר חפצתי תאבתי וחשקתי. להשכיל ולהטיב. לי ולבני גילי אשר כערכי. במנה הראויה להתכבד. בזכות הרבים וסוף כל סוף לא תהיה האמת נעדרת:
והשם ה׳ אקרא אלי עזר. מלך עוזר ביום צרה. גוזר ומקיים. לו אוחיל יהיה לי לעזרה יסובבני יעזרני יאזרני חיל. אלך לי אל הר המור ומאחר שהתחלתי והורתי ולדתי בקדושת הארץ אגמור ולאורך ימים. תהיה שם מנוחתי. ואחת שאלתי מאת ה׳ אותה אבקש בחיים ובמות. והיו לאחדים בידי ואחבר את האהל. להיות אחד בלב א׳. אשכים ואעריב להבין מתורתו נפלאות. ולשוני ההלל תהיה גומרת <b>לשם</b> אלקי יעקב אבי. אשר עד כה עזרני. הערני והדריכני. למדני והביאני ער הלום. וכד רעיוני הוו סליקו על משכבי בלילות ורוח עברה על פני ותדד שנתי מעיט והמחשבה לא הניחה לי לישון. ולי מעוררת:
<b>ואומרת</b> עד מתי ה׳ אלהי צבאות. קץ התלאות. העולות ויורדות עמי עד לחיי ומכשולי הזמן המונעים ויושבים ממולי אדוקים בי. אשר בהם אין דעתי מתקררת:
<b>וישלח</b> מלאך טוב ופרקליט המלמדני להועיל. ויוכיחני על פני. בטובה מרדות אחת. ויורני ויאמר לי. בכתב ובע״פ. עד מתי עצל תשכב על צדך. ותתן את פיך ולבך שוין. להחטיא את בשרך כלך מדברך אלה. הטוב אתה מאביך הראשון. בחור שבאבות. כי אף שקדמה לו ההבטחה אחזו פלצות ירא שמא יגרום החטא וכו׳ (ברכות ד׳.) ואתה לא כן הסיבות לבך אחורנית. וזה עשר שנים גורשת מהסתפח בנחלת ה׳. ולבנות לך בית בארץ החיים. לנטוע שמים ולייסד ארץ. אשר לא תוהו בראה כי אם לשבת יצרה ותושיה נדחה ממך. עשה זאת איפה והזדרז. על כל מה שתשלוט וכל אשר תמצא ידך לעשות בכחך עשה לא ימנעהו ממך משפטי הכוכבים הנבוכים ומערכתם כי אם חולש הרעיון ועצלות הידים ודע נא וראה כי האלהים נתנך עליון. על כל המוצאות הבחיריות בחור בטוב ומאוס ברע. ואת הטוב תקבל מאת האלהים. ולילה כיום יאיר לך. בעה״ז. מעין העה״ב ואם תאבה שמוע אלי. בעוד כפתך רעננה ואשר כח בך. לרוץ אל המערכה. קום עלה רץ. כאחד הצבאים. להשיג ולהציל מן הרוח ורוח אלהים מרחפת על פני המים. מימה של תורה. הוא הדרך דרך <b>עץ החיים</b> הנצחים ו<b>תחילת חכמה</b> יהיה לך <b>לאורה מישור</b> כצמיד <b>פתיל תכלת</b> וקדש עצמך <b>בקדש ישראל</b> כי פארך. ואל תפסע פסיעה גסה על ראשי עם קדש. הליכותיך יהיו <b>הלכות קטנות</b> כהלכות אלי מלכי בקדש. אשר בזה בחיים ובמות תמות נפשך <b>מות ישרים</b> והלכה והיתה <b>בצרור החיים</b>. <b>לחיי עולם</b> אשר נטע בתוכינו. ותן תודה <b>בזבח תודה</b>. <b>בקרבן מנחה וחגיגה</b>. והשען תחת העץ ותאכל מפריו. <b>פרי חדש</b>. ותשבע ותותר <b>מלחם הפנים</b> והיה כל <b>מבקש ה׳</b> יבא אל אהל מועד. ולא ימושו מפיך ומפי זרעך מעתה ועד עולם. ואתה יהיה בך. <b>כ״ח</b> לעמוד בהיכל מלך. ואל יבטחך יצרך. כי יש עדן ועדנים. להרע ולהטיב. כי דע נא וראה. כי רבים חללי היאוש. ועצלות ידים. וכל אשר תתרשל על הטוב מעשותו בדחותו למחרתו. תוסיף צרה וצר ממך הדרך הישר. כי האלהים נסה כתיב. ויתן ימי שנות האדם בדאגה ובשממון ויהיו חיי צרה למען אשר לא יסור מאחריו וכל אשר תאמר לכשאפנה אשנה תשנה באולת כי מי יודע. מחר התשיגנו. אלה הדברים ודומיהן הן הן הנקנים באמירה לכל חכמי לב וכל הדרכי״ם בחשק״ת שקנא <b>אביך יעקב</b> <b>ישראל סבא</b>. <b>ומשה רבן</b>. אבינו רועינו רעיא מהימנא חשוק ואחוז בהם. ומהם אל תנח ידך. וקום נא שבה פה. צבא רב והקריבם נא לפחתך כי הם השאירום לנפשותם. ברכה אמרך חיים עד העולם זכרם מקור מים חיים. לא יסוף מזרעם. לרצון להם לפני ה׳ לדורות חוזרת. <b>ובשמעי</b> את מוסר אב רב בחכמה אשר בא אלי להזכיר את עוני עמדתי מרעיד ועגמה נפשי עלי כי דבריו טובים ונכוחים ושומע הן להם. ולו אוכל לעשות את הדבר הזה אשר יעיד עלי הבורא כי בו חפשתי יגעתי ומצאתי דלתות העזרה סגורות לפני. וצל הכסף מטה צל החכמה מטה מטה. אשר לזאת חבלי יולדה באו לי כאשה המבכרת. עם כל זה נערתי חצני. ואמרתי זו היא לעשות וה׳ אלהים אמת. יעזור לי ובטחתי וסמכתי. דעתי בכחו של זקן כי דין רפס מבי אבא לאחוז כמנהגי במדת הבטחון ושלא להרהר אחד מדותיו ית׳. כי צדיק וישר הוא. ואמנם אנכי חטאתי. וישלחני ביד פשעי. כי האלהים עשה שיראו מלפניו ואנכי פניתי הבית מבית ומחוץ. וחפשתי חיפוש מחיפוש. וארא כי ערום אנכי. מתורה ומצות דמגנו עלי. אף בעידנא דלא עסיקנא בהו וסוף כל סוף לקחתי מכל אשר נמצא אתי באמתחת גלותי. מנחלת אבותי ואוכל מכל ולא כל אשר הייתי יכול לאכול מאשר טפחו ורבו בזאת התורה אשר שם <b>משה</b> הגיד דבריו <b>ליעקב</b> ומפיו שמעתי שאחר גמר זריעה וקצירה וטחינה אשר זרע וקצר וטחן ולש <b>א״א</b> ז״ל חיבורו הגדול על הב״י וש״ע וקרא לו בשם ״לחם הפנים״ הלך לו לעיר המהוללה רבתי בדעות שרתי במדינות <b>קושטנדינה</b> יע״א להדפיסו בדפוס אשר היה שם בראשונה ובעונתי שם הק״ל קול יעקב. והיתה שם מנוחתו וס״ת שהיה עמו נגנז שם. וכן קרהו ביתר ושאר כתיבותיו לא ידענו מה היה להם כי לא נמצאו בתוך המחתרת ומתורת משה למדנו ועיני דורו ותלמידיו רבני גולה היושבים על כסא ההוראה בע״ק עיר האלהים סלה ה״י ידעי טובא כמה גדול כחו בתורה שבכתב ובע״פ וכבר נתפרסמו קצת מתוקף פסקיו והוראותיו המאירים ומזהירים בשער הגדול הוא הגאון הכהן הגדול בעל שער אפרים ז״ל ועוד לו בשער בת רבים אשר הכין וחקר והדריך דרך לרבים בדרכי נועם אשר להגאון <b>מוהר״מ הלוי</b> ז״ל וכאלה רבות מתשובותיו ומאמריו הנעימים נתפשטו בחייו בע״פ ובכתב יש אתנו על אחת כמה וכמה מן החידושים אשר היה מאסף אתו בקולמוסו באותה שעה קלה שהיה פנוי מעסקי עול הרבים אשר היה על צוארו ובלמדו ספר עם הת״ח אשר היו מקשיבים לקולו אז היתה עליו יד ה׳ והיה דורשה כותבה ומגיה והיתה לו לאות ולמזכרת <b>אדעתא</b> להכינה באורך ימים בימינה של תורה ולשים אותה על הספר הישר וללמדה אל כל בני ישראל ע״י השתדלות ההדפסה כי הדברים הם דברים שיש לרבים זכות בהן. ובעונותי עודינו בן <b>ס״ח</b> שנה עלה משה למרום ואיננו כי לקח אותו אלהים <b>באך לשבט התמ״ט</b> אור ליל הששי בס׳ ואל משה אמר עלה אל ה׳ לחסות תחת כנפיו ולהתענג מזיו כבודו. ואותנו עזב לאנחות והשאיר הדברים אחריו ולא נשאו ק״ו הדשאים בעצמן ויצאו בערבוביא כי הנה הוא יושב ממולי בגן אלהים בארץ החיים הנבחרת:
אכן עתה סעיפי השבוני והעירוני להתחיל ולשים למקצת מן הדברים שארית בארץ וראשון ראשון שעלה בידי מנחלת בית אבי הן המה <b>הלכות קטנות</b> אלו ח״א ושני אשר מצאתים מוכנות מאתו להדפיסם באשר כעת על לבבי אם יגזור הי״ת יען ראיתם באמת הלכות פסוקות קטנות הכמות ורבות האיכות שהמעיין בהם אם יעמיק עין עיונו וידקדק באותיות דברי השאלה והתשובה ימצאם באו במספר במנין נכון אין בהם נפתל ועקש והמעט מחזיק מרובה ובעוז ידו משפט אמת משערת ולהיות כי אנא לגבי אבא חלא בר חמרא ואינו ראוי להקריב מדילי כלום לפני הפחתים מלכי ארץ רבנן ותלמידהון אמר לי לבי להקריב בקרב הלכות אלו קצת דברים מהליקוטים שלקטתי לעצמי מידי יום יום בשם המני״ח שר״ל המלקט משה בן יעקב חאגי״ז ופן יחשדני שומע ורואה בהזכירי מקצת דברים שלא בשם אומרן כאילו ח״ו אני עוסק בהן שלא לשמן אני מנצל את עצמי כי חלילה לזרעא דאבא לסותמן ולהעלימן ומן הידוע הוא שכל דברי הם המה דברי רבותי החיים והנוחי עדן יתענגו ברוב שלום ואנן דמן ואורייתי דמן כי מימיהם שתיתי אם לא רובם מקצתן ובהא עדיפנא מחברי דקא חזינא לרבי מאיר מאחוריה ואף כי לא שמשתי כל צרכי לפניו הן עוד היום גדול כל ימי חיי פעליו אזכרה ומימי ספריו ירוו צמאי ויהיו לראשי עטרת נבחרת ומאוד מאושרת <b>ויען</b> כי ליורש קמתי למשפחת בית אדונתי אמי ת״ם מלבד נחלת משפחת בית אבי אשר גם לה נשארתי רק אנכי לבדי וקרינא עלי כי בן הייתי לאבי רך ויחיד לבית אמי ראיתי שחובה היתה מוטלת עלי להקים שם אבי אמא בישראל ולזכות לרבים במעט קט כפי יכולתי וכחי מקונטריסיו הנחמדים. והן כעת עלה בידי כהא זה של שלש רגלי״ם דיכול לעמוד לפני מלכים. בל יתיצב לפני חשוכים. ויקרא אל משה מלא בלשון שמלאכי השרת משתמשין בו והקול הולך ומגיע לאזניו וכל ישראל לו שומעין ביאור דיניו העמוקים במשא ומתן אמיתי באמיתותה של תורה אשר להיות כי רובו ככולו שייך לשלש רגלים אשר בהם נצטוו ונתחייבו בקרבן ראיה זה קורא הדורות מראש שם בפי לקרוא לו בשם <b>קרבן חגיגה</b> וכוונתי גם לזה להיות שבא בחשבון שוה <b>חגיגה</b> שעולה ככינוי <b>חאגיז</b> להיות שאני הייתי המקריב בעדו. ויעיד עלי הבורא כמה תאב אני לפרסם לרבים את רובי תורתו אשר בכתב ובע״פ השפיע והופיע רוח הקדש בבית מדרשו אבל מה אעשה כי כהיום הוא היודע כי אין לאל ידי אף לזאת ועם כל זה לא אשיב אחור יד ימיני וכל מה שאוכל להבליע בתוך הקונטריס הנכבד והנורא הזה אנכי אעכבנו מידי תבקשנו והן כעת נדחקתי והכנסתי בתוכו קונטריס קטן ממה שהי׳ לו בביאוריו על פ׳ משפטים ומשכתיו חסד להיות כי הימים האלה נזכרים ונעשים מידי שנה בשנה בעילוי נשמתו בישיבה של מעלה בקשתי לעוררן בישיבה של מטה כי היכי דלימרו שמעתתא משמיה ופומיה ושפתותיו רחושי מרחשן והאלהים יעננו בקול לו קול אליו והם יעלו לרצון לפני ה׳ והיו ללחם לאזכרה אשה לה׳ על המערכת והיו לך למשמרת. ואם יזכני הבורא להוציא מחשבתי זאת מן הכח אל הפועל ויפתח לי ברחמיו את אוצרו הטוב עוד אראה לרבים מלאכה אחרת יפה ומהודרת ובה׳ אלהי ואלהי אבותי אבטח ואשען יריק עלי מהשפעת טובו וחסדו להוציא כעת ג״כ חיבור מלאכה אחת קטנה על שמי בפני עצמה ותקרא בשם <b>לקט הקמח</b> כשמה כן היא והיתה דעתי בה לאסף ולקבץ וללקט כל אשר אמצא בעמרים כתוב בספרים מחדושי דינים כדי להקל מעלי ומעל כיוצא הי טרחת מוצאו ומובאו של הדבר החדש ההוא כי להיות שבעונותי תמיד הייתי כעור ממשש בצהרים מתנהל לאטי ובעטי הצבתי לי ציונים ממקום למקום אחת הנה ואחת הנה ואיידי דזוטרי מרכסי ובפרט בטלטול שאני נמצא בו לא כל העתים שוות לפני למצוא דבר חפץ בעת שאני צריך לו לכן אמרתי להעלותם לפני על הספר ובדיו ואם דקות ודלות הנה ולית מדילי כלום אשרי משכיל אל דל אין ספק כי ישאר לי זכות המפתח לבד ובטחתי בקוני ימצא בהם הקורא מרגוע נפש ונחת רוח מאחר כי לית מדילי כלום והדברים יצאו מכבשונו של עולם ע״פ עבדיו הנביאים רבותינו ז״ל אשר לשונם דברי נביאות מדברת <b>ולחוט</b> המשולש זה הכי אקרא שמו שם כולל בשם <b>מגן אבות</b> לרמוז בו הבטחתי בשם בורא עולם ה׳ שהוא מגן אבות בדברו מחיה מתים במאמרו יחיינו מיומים ויגן בעדי. וכד הקמ״ח מביתי לא תכלה וצפחת המים מימה של תורה לא תחסר מאתנו בזכות אלה הדברים המובאים והם יוצאים משני אבות משפחתי מצד אב ואם ינחני ידריכני במעגלי צדק גני עדני מקום בית מקדשנו ותפארתינו אלהים יכוננה עד עולם וגלותינו על עונותינו תהי מכפרת.
ומעתה לא נשאר לי כי אם לסיים בכי טוב דבר תורה לחוד שחדשתי בזכות א״א ומ״ה מת ז״ל בהתעסקי במלאכת העתקת ההלכות קטנות ראיתי הטעם שנתן א״א ז״ל בקריאת שם החלק שני זבח תודה אמרתי אענה אך אנכי חלקי עיין בקרבן חגיגה סל״ג במה שאמרו במדרש רבה פרשת צו על פסוק זובח תודה יכבדנני זובח חטאת זובח אשם אין כתיב כאן וכו׳ שי״ל בענין כוונת המדרש הזה שרצונו לומר שמי שזובח חטאת הוי כאילו זובח את עצמו זה תחת זה מה שהיה ראוי להעשות בו עושים בזאת הבהמה וכמ״ש אדם כי יקריב מכם שהוא יקריב את עצמו וא״כ אם היה אומר זובח חטאת יכבדנני אז היה צודק תיבת יכבדנני בשני כבודים והיה הוא ותמורתו אבל במביאי תודה בית ה׳ בשמחה יביאו את קרבנם קול ששון וקול שמחה א״כ אין צודק בו לומר תיבת יכבדנני. ותירץ החטאת אינה באה אלא על חטא ונמצא שכבודו בקלון שכן המודה בקנס חייב בבושת והטעם משום שהודאתו בפני ב״ד שביישו היינו הבושת העיקרי כמ״ש המפרש׳ ופירשנו על פ׳ (ש״ב י״ט) התחת זאת לא יומת וגו׳ לזה אמר החטאת באה על חטא לכן אין כאן כבוד שאדרבה מזכרת עון אבל מביאי תודה מכבדים אותי בשני כבודים כבוד אחר כבוד האחד הוא בהבאת הקרבן שאמרתי ונעשה רצוני והכבוד הב׳ שכשאומר למה הבאת זה הקרבן מזכיר נפלאות של הנס שנעשה לו והוא להפך מן המביא חטאת שזה מזכיר החטאת וזה הזובח תודה מזכיר הנס. הוא ברחמיו ית׳ יעשה עתנו נס לטובה ויראנו מתורתו נפלאות ועין בעין נחזה ירושלם נוה שאנן גולת הכותרת. וינחלנו השארת הנפשיי יין המשומר בענביו וסעודה המתוקנת ומשומרת. לאוהביו ולשומרי מצוותיו ועושי משמרת למשמרת. ובהעלותי לראות את פני ה׳ צבאות אשר שמים תכן בזרת. אקרא לאלהים עליון לאל גומר עלי והוא רחום יכפר עון ופשע וחטאה. ויטהר משגבי. לבי ורעיוני. רצון יעטרני ודעה ירעני ויזכני להתחיל ולגמור למוד תורתו באהבה ובטהרת ארץ ישראל שיזכנו למען רחמיו לשוב אליה שמח וטוב לב ויתן לי בה כה לעבדו וליראה את שמו הגדול לעשות רצונו כרצונו ונזכה ונחיה ונירש טובה וברכה לחיי העה״ב. כה מעתיר העבד הצעיר דמחוי קידה קמי רבנן ותלמידהון תלמיד עלוב נבזה תולעת אסקופה דרוסה ונבער מכל דעת הוא עשה בכמוהרר״י <b>יעקב חאגי״ז זלה״ה</b> חותם פה <b>ליורנו</b> בס׳ ויבא משה אל אהל העדות והנה פרח מטה אהרן וגו׳ שנת מי <b>יתן</b> אפו ויכתבון מלי לפ״ק.

חלק א



Teshuva 1

א) <b>שאלה</b> אם מותר לאכול הקיימא"ק של עכו"ם:
<b>תשובה</b> זה הקאיימא"ק הוא שעושין מן החלב שקורין בלשון איטליא קאוו"י די לאטי וכפי אשר הוגד שנותנין החלב בלילה תחת אויר הרקיע ועולה כמין זיעה למעלה ומלקטין אותה מע"ג החלב ואח"כ מקישין בחלב ונקפאת החמאה ואחר מקפיאה ועושה הגבינה עוד ע"י בישול מוציאים מן הנסיובי הכאריש"ה שקורין ריקוט"ה ושאר מי חלב יועיל לתרופה:
<b>ונראה</b> זה עם מ"ש שבכל הדברים המורכבים יש ד' יסודות וע"י הקימקא"ה השיגו בני אדם להפריד ביניהם נמצא שהגבינה עם הקאריש"א הוא יסוד העפריי והמים יסוד המים והחמאה יסוד האויר וזה הקיימא"ק כנגד יסוד האש שעולה למעלה מכולם ואם אחז"ל (ע"ז ל"ה:) שחלב טמא אינו נקפא לא אמרו שאינו מעלה זיעה למעלה שזה אינו נקרא הקפאה אלא עליית האדים האוירים והאשיים מעצמם ולפי זה היה מקום להסתפק בו. אם לא שנאמר שמטעם שחלב טמא אינו נקפא להפריד היסודות הכבדים זה מזה ג"כ אינו מפריד האשיי והאוירי משאר יסודות א"כ איפה במקום שנהגו בו היתר אין לי כח לאסור. אבל הבא לישאל אפשר שלא הייתי מתיר לו כי אין להקל באיסורין בלא ראיה ברורה:
<b>אמר המני"ח:</b> ראיתי למוהריק"ש ז"ל שכתב ז"ל הקשט"ה שנקראת בלעז קיימאק של גוים אסורה ובפרט כשהיא לחה שהחלב נראה לעין בתוכה ומרבותי ז"ל קבלתי לאיסור לפי שאי אפשר ליזהר שתהיה יבשה עכ"ל. והנראה שיש לצדר להקל כי גם בחמאה יש צחצוחי חלב וכ"ע אכלי לה בלא בישול והנה הטעם מבואר דכיון שהעכו"ם רוצה להקפיא החלב למה יערב חלב טמא בכדי כיון שאינו עומד ונקפא.
ורבותי ורבני ע"ק ירושלם ת"ו הם מחמירין בקיימאק כמו בריקוט"א ולא היו נוהגים היתר אלא דוקא בחמאה והשאר היו אוסרין והיו מענישין בדין את המקיל בין בקיימא"ק בין בריקוט"א ומכריזין בב"ה והמבין יבין טעמייהו דהמחמירין ודברי המקילין עיין בהרא"ם ז"ל ח"ב סי' כ"ו<sup class="footnote-marker">1</sup><i class="footnote">דפוסים שלפנינו הוא בשו"ת הראנ"ח מים עמוקים סימן כח.</i> שכתב שהר"ף ז"ל לא התיר אלא בחמאה שהיא נקפית כמו הגבינה אבל במקפא זו שאינה קפיאה גמורה מאן לימא לן שהתירה עכ"ל ע"ש ואפילו למקילי' בקאיימ"ק ראיתי מחמירים בריקוטאה.
ואופן עשיית הקיימאק אני שמעתי בזה האופן, דהיינו שמרתיחין החלב על האור ולוקחים הקפיאה שעולה על פני החלב ומשימים אותו בקערה וחוזרים ומניחים אותו עד שירתיח ויעשה הקפיאה ושמין אותה בקערה וכעז"ה עד שנתמלאת ומניחין אותה לילה א' תחת אויר הרקיע ומוכרין אותה למחר בשוק והריקוט"א היא ממה שנשאר אחר שעושים הגבינה שנקרא נסיובי דחלבא מרתיחין אותו מעט עד שנקפא אבל לא ביובש אלא נשאר לח עד שכמעט נראה כמו החמאה אלא שאינה מקושרת יפה כחמאה ופה ליורנו נתברר לי מפי מגידי אמת שהריקוטה מקפיאין אותה ע"י עור הקיבה וכיוצא ולכן אין להקל בה כלל ודלא כהרב פר"ח שמתירה:

Teshuva 2

<b>שאלה</b> העוקר נר חנוכה ממקומה, אי הוי כמו שכבתה:
<b>תשובה</b> אפשר דלא יצא נמי ידי חובתו דהרואה אומר לצרכו הוא דאדלקה מתחילה. וא"ת לאחר שעבר זמנה דמותר להשתמש לאורה, גם כן יאמר לצרכו הדליקה מתחילה, ליתא, דלאחר זמנה אין שם חשש רואין. ולפי זה אם עבר ונשתמש לאורה בתוך זמנה יש לומר כן.

Teshuva 3

ג) <b>שאלת</b> עוד אם הדליק נר ראשון ולא ברך אם יש לו לברך על השאר ואם כבתה הראשונה מהו:
<b>תשובה</b> אפשר שכל זמן שעוסק בהידור מצוה יש לו לברך. שמעתי שיותר טוב לברך להדליק נר חנוכה ולא של עפ"י הסוד נח"ל (עי' באה"ט סי' תרע"ו ס"ק ה' ותוס' פסחים ז': ד"ה בעידנא ורא"ש ור"ן ספ"ג דסוכה ומג"א סי' תרנ"א ס"ק י"א):

Teshuva 4

ד) <b>שאלה</b> בחור שבא מח"ל ללמוד תורה בא"י. ויש לו שם בתים מבעיא אם יש לו לעשות שני י"ט ש"ג.
<b>תשובה</b> אפשר דעליו נאמר אין בית אלא אשה דהול"ל בית זו אשה וכל מקום שהולך שם ביתו עמו ועיין מוהרדבז ז"ל במודפסות סי' ע"ג:
<b>אמר המני"ח:</b> הואיל ואתא לידי ראיתי ונתון אל לבי לחבר אל אהל העדות אשר נמצא באמתחתי למען ברר האמת ושלא יכשלו מורי ההוראה שבזמננו זה והבאים אחריהם לבטל הוראת ומנהג הראשונים רבני וגאוני ע"ק ת"ו בענין בחור מח"ל העולה לא"י לחוג את חג המצות וכיוצא מהרגלים כמנהג הידוע שקורים א"לה איזייארה אם יש לו לנהוג הי"ט שני ש"ג או יש לו לנהוג כבני א"י ושלא לעשות כי אם י"ט א'. שמענה ואתה דע לך כי זכורני בהיותי תינוק מורכב על כתפו של מרי הרב המאור הגדול מר זקני הרב המופלא כמה"ר משה גאלנטי ז"ל נתארכו הדברים בין גדולי הדור עד"ז והוא ז"ל היה חוכך להחמיר הן מטעם דמפשט השמועה דפרק מקום שנהגו (נ"א:) ופ"ק דחולין (י"ז:) ליכא למשמע מידי דסתמא אתמרו כל שדעתו לחזור נותנים עליו ח"מ שיצא משם מדינא וח"מ שהלך לשם מפני המחלוקת וכל שאין דעתו לחזור נותנים עליו ח"מ שהלך לשם מדינא וחומרי מקום שיצא וכו' כמו שכתב הרדב"ז ז"ל סי' הנז' גם ממ"ש עוד בסי' רנ"ח בסתם נער שעדיין לא נשא אשה עי"ש דאם איתא להאי מנהגא דהוסכם עפ"י ותיקין הראשונים נוחי עדן עדיף הוא והוה ליה לאשמעינן דכל נער אף שדעתו לחזור מיד הרי הוא כאנשי המקום שהלך לשם משום הסמוכות והטעמים אשר תשמע מאחריך שסמכו למנהג והוראה זו גם מההוא דכתב הר"ן ז"ל בתשובת י"א היה מתקשה בדבר מנהג זה והיה אומר אם אפשר זה גם אפשר שישא אותה סתם ואח"כ יכריח את אשתו להוליכה עמו למקומו וכדאיתא בתוס' שהביא הר"ן עיין עליו. או שיתנה עמה להוליכה למקומו בפי' גם מההוא תשובת הרב בעל שי למורא סי' מ"ח הוה קשיא ליה טובא דאם אנו נאמר דכל שהוא בחור חשבינן ליה כמו שאין דעתו לחזור כדי שינהוג כאנשי המקום שהלך לשם להקל ולהחמיר מהיכא תיתי לחייב מן הדין לנער ההוא לפרוע מס עמהם והרי קנה מקומו בת"ת ואם יזדמן לו אשה יקבע דירתו ובזה לא היה צורך לכל הנהו טעמי דכתב לפוטרו לפי שהרי הוא כאלו לא ישב שם לעולם:
<b>ולמסקנא</b> דמלתא הוה מרגלא בפומיה שהיה מגלה טפח מסברתו ומכסה טפחים לסיבת שסוף כל סוף היה מוכרח להשיב שואלו דבר שכך קבל מרבותיו וגם נתברר לו שמנהג העיר הוא שכל רווק מח"ל יעשה בא"י יום א' דוקא ותו לא ושמנהג זה היה קדום ומתוקן מגאוני עולם ושלא היה רשאי לבטלו וכן זכורני כמה פעמים בישיבת הב"ה הוא ז"ל בחברת הרבנים המובהקים גדולים ועצומים כמהר"ש אלגזי כמהר"א אמיגו וכמהר"ש גארמיזאן זלה"ה ואף בבית המדרש בחברת רבני ההסגר כולם פה א' עלתה הסכמתם שלא יעשה בחור מח"ל כי אם יום א' כדי שלא לבטל המנהג יען כלל מוסכם הוא דהיכא שנהגו במידי דרבנן אזלי' בתר מנהגא כ"ש וק"ו בנדון זה כי אעיקרא דדינא פרכא מה שהיו עושין בזמן בית שני י"ט היה מן הספק לפי שלא היו יודעין אם נתקדש החדש וכו' ולדידן השתא דבקיאינן בקיבועא דירחא י"ט שני ודאי חול הוא כמו שכתב הריב"ש ז"ל בתשובותיו פעם ושתים עיין עליו דלא נהגו בו אלא משום דשלחו מתם הזהרו במנהג אבותיכם וכו' (ביצה ד':) והרי זה מנהג מבטל מנהג דאעיקרא דדינא הוא דחוי מעיקרו מאי חזית דהאי מנהג סומק טפי ממנהג זה של עשיית הבחורים העולים לא"י יום טוב א' בלבד לא כי זה סומק טפי ובפרט לפי מ"ש הרא"ש ז"ל פ' מקום שנהגו לשון המתחיל ולא מבעיא כי ההוא דאיתרא שיש לו לנהוג כח"מ שהלך לשם ולא יקל מפני המחלוקת אלא אפי' ההולך ממקום שמחמירים למקום שמקילים ואפי' דעתו לחזור יש לו לנהוג כקולי המקום שהלך לשם ו יחמיר כמנהג מקומו בדבר שניכר בו שינוי מפני המחלוקת וכו' עי"ש הרי לך בהדיא שמותר לעשות איסור בידים בקום עשה מפני המחלוקת ובלבד שלא יגע באיסור תורה וכן כתב מוהריק ז"ל בשורש ט' דאפי' אם יש במנהג צד איסור אין לזוז ממנו ויש לילך אחריו עי"ש ולא קשיא מוהריק דידיה אדידיה למ"ש בשרשיו פעמים רבות דאפי' במידי דממונא צריך להיות למנהג ראי' מן התורה דשאני ההוא דשורש ט' דהתיקון הוא יותר גדול מן המעוות הנעשה כאשר יראה הרואה בנדון ההוא דשורש ט' וכמו שכתבו הראשונים על ענין תענית חלום בשבת ובאופן כזה דמצד א' נתקן תיקון גדול יותר בערך מן האיסור שיעשה נגד ההלכה אז ודאי שמנהג מבטל הלכה ואם על עבירה לשמה אמרו (נזיר כ"ג) דגדולה היא ממצוה שלא לשמה כ"ש וק"ו בנדון זה דעשית הבחור שבא לא"י להשתטח י"ט א' לבד הוא מנהג ותיקין להחזיר הדבר לכמו שהיה ראוי להיות לכל מאחר דאנן בקיאינן בקיבועא דירחא ולולי מה שאמרו הזהרו במנהג אבותי' וכו' היו נקראים עוברי' על דת ונכשלים בברכות לבטלה וביטול התפלה כאשר נבאר ואם כן ודאי דתיקון זה בהקרבת והשוואת המנהג לד"ת הוא מצוה יותר גדולה מערך מה שנראה בעיני ההמון שסוברים דקא מזלזל במועדות וכמו שכתב מוהרא"י סי' שמ"ב דראוי ונכון לדקדק היטיב אם נוכל להשוות כל המנהגים לד"ת כמו נ"ד דהוי חומרא דאתי לידי קולא וכמו שזה פשוט שאם מתפלל י"ח והזכיר של י"ט לא נמצא שקרן בתפלתו ויצא י"ח דאפי' בשבת אם התפלל י"ח יצא אבל אם מתפלל שבע נמצא שקרן בתפלתו שאומר את י"ט מ"ק הזה וחותם מ"י והזמנים ואע"ג דכתב הרשב"א בתשובה דחה"מ נקרא י"ט ניחא בי"ט א' בי"ט אחרון מאי איכא למימר וכו' ועוד דלא יצא י"ח בשבע וכו' יע"ש אם כן דון מכל הני מילי מעלייתא שכתבנו שאין להחמיר כלל להצריכו י"ט שני נגד כל גאוני עולם אשר קבעו המנהג משום דהוי חומרא דאתי לידי קולא וכל דין שאתה דן תחלתו להחמיר וסופו להקל אינו דין ולכן בנדון כזה שיהיה בחור העולה לאזיירה והוא ברשות עצמו דוקא יעשה יום א' אבל אם הוא סומך על דעת אחרים כאב ואם אף שהיה מקום לומר דכיון דיש מרבותינו שפסקו דמצות דירת א"י רבה היא לדחות את מצות כבוד או"א לפי ששניהם חייבים בה אפ"ה אין להקל כלל וזוכר אני שהרב מרי מ"ז ז"ל היה מחמיר ולעולם התמידה ההלכה למעשה בדורות אשר באו אחריו לנהוג כן דהבחור שהוא ברשות עצמו הבא לזי"יארה מח"ל אעפ"י שדעתו לחזור לארצו הרי הוא כקבוע לעשות י"ט כבני א"י לפי שאפשר שאם יזדמן לו אשה במוהר ומתן ישאר בא"י והרי הוא כאילו נשא אשה דכל הראוי לבילה אין בילה מעכבת אותו וכל בחור שדעתו סומכת בדעת אחרים כאמור יעשה ב' ימים טובים וכן הוקבעה הלכה לדורות מפי גדולי הדור ואין לנו לזלזל בכבודם ולהוציא לעז על הראשונים כי הלא תראה כמה גדול כחם עד שאמרו בהקומץ רבה (ל"ב.) אם יבא אליהו אין שומעין לו שכבר נהגו העם. ולישוב סוגיא זו עם ההיא דפ"ק דר"ה (ט"ו:) גבי נהגו העם בחרובין כר' נחמיא וכו' כבר האריכו למעניתם המפרשים הראשונים ז"ל הלא בספרתם חקוקים בעט ברזל ועופרת ומצאת כי תדרשם דצדקו דבריהם במה שחלקו בין כשמנהג הוא בביטול מצוה מן התורה כההוא דר"ה ובין כשאינו איסור תורה אלא מדרש חכמי' כחליצת מנעל וסנדל דבכי האי גוונא ודאי אזלינן בתר מנהגא וכיון שנתקיים המנהג בקיום שלם אין שומעין אפילו לאליהו ז"ל ועז"א בירושלמי (ב"מ פ"ז ה"א וערוך ערך נהג) מנהג מבטל הלכה עיין בהם כי ימתק לחכך:
<b>עוד</b> מצאתי מועתק אצלי פסק אחד אשר העתקתיו מכתיבות הרב המובהק כמה"ר אנ"ח ז"ל אב"ד דאזמיר יע"א כאשר היתה אלמנתו בשכונתי אשר הוא ז"ל מעיד שהעתיקו מכ"י של הרב המופלא המק' האלהי כמה"רר ישראל בנימין הזקן ז"ל שהיה כמשיב להרב המובהק מוהרר שמואל ן' סיד אב"ד דמצרים יע"א ז"ל על ששאל ממנו לדעת מה מנהג ע"ק יח"ץ (ירושלים חברון צפת) בענין האורחים העולים לראות ג"פ בשנה והשיב לו זה לשונו.
<b>תשובה</b> למאי דבדיק לן מר לפי שאין מסרבין לגדול זאת אשיב ראיתי אחרי רואי בילדותי ובזקנותי בינותי בספרים ומה שהעלתה מצודתי ודעתי הפעוטה והפחותה הוא כי כל הבא מח"ל לארץ כל זמן שאינם עשרה ב"ב אל יתפללו י"ע אלא בצנעה וכ"ש שאין להם להוציא ס"ת וללמוד בו בעניינא דיומא עד שיצרפו לעשרה א' או ב' מבני העיר ועל זה וכיוצא בו שנינו במשנתינו [פסחים נ'] אל ישנה אדם מפני המחלוקת לפי שאין לך פרהסיא גדולה מזאת ואם תראה שנוהגין בהפך מזה אינו מנהג קבוע עפ"י חכמים אלא מפני הכבוד ודוחק השעה ועניות בני א"י כי רבה היא גרמה להם לסבול מנהג שלא כדין פעם ושתים ונשאר קבוע עד היום ודוקא עשרה בעלי בתים אבל אם היו כולם או מקצתם בחורים שמעתי משם הרב ר' אליעזר ן' ארחא שראה לרבני צפת נ"ע שהיו מורים להם לנהוג י"ט א' בלבד כתושבי א"י אעפ"י שדעתם לחזור שאפשר שאם ימצאו להם נישואין הגונים יקבעו דירתם בא"י אבל אם הם י' ב"ב או יותר הרי הם קהל ועדה ויכולים לעשות מנהג מקומם בשלימות בכל פרטיו בפרהסיא ואין בזו משום ואל ישנה מפני המחלוקת דהתם ביחיד מיירי והכי רהיט לישנא דכולה מתניתין ודייקא נמי דקתני אדם דלא היל"ל מלת אדם אלא לדיוקא דאי הוי קהל ועדה אין כאן מחלוקת. גם אין בזה משום לא תתגודדו לא תעשו אגודות אגודות דמחזי כשתי תורות דהא אסיק רבא בסוף פ"ק דיבמות (י"ד) דדוקא ב"ד א' פלג מורים כב"ש ופלג מורין כב"ה הוא לא תתגודדו אבל שתי בתי דינים בעיר א' כגון בית שמאי וב"ה שאלו אוסרין ואלו מתירין לית לן בה. וזהו ששנינו (מגילה ד"ב) שהכפרים מקדימין ליום הכניסה פי' שבני הכפרים קורים בעיירות ביום הכניסה דהיינו בשני ובה' אעפ"י שהוא יום י"ב או י"ג ובני העיר עצמם אין קורין אלא בי"ד ובני הכפרים קורין ביום הכניסה לפני בני העיר ואף אם שלחו מנות וחלקו מעות ומתנות לאביונים בו ביום יצאו וזהו הוא בעצמו נ"ד דכל קהל וקהל חשוב ב"ד בפני עצמו וכל מה שכתבנו מוסכם לדעת הרי"ף והרא"ש ואפי' לדברי הרמב"ם ז"ל שפסק כאביי דב' בתי דינים בעיר א' עוברין משום לא תתגודדו יש לחלק דהתם דוקא שהשתי בתי דינים דירתם קבועה בעיר א' וב"ד א' נוהג הפך מחבירו הוי לא תתגודדו אבל בנ"ד שבני ח"ל הבאים לא"י שדעתן לחזור ולפיכך נוהגין חומרי מקום שיצאו משם הוי כעיר א' בפני עצמה ודמי לשתי ב"ד בשתי עיירות דלית ביה משום לא תתגודדו לכ"ע. ומצאתי הון לי מתירוצא קמא שכתב הרא"ש בסוף פ"ק דיבמות וז"ל ובמגלה אעפ"י שקורין בני העיר בי"ד ומקדימין לבני הכפרים והוי כמו ב"ד א' בעיר א' פלג מורין כב"ש ופלג כב"ה לא קרינן ביה לא תתגודדו כיון דלא עבדי הכי משום פלוגתא אלא שהמקום גורם ואם היה בן מקום זה הולך למקום אחר היה עושה כמותם הלכך לא מחזי כשתי תורות ואעפ"י שר"ל הקשה לר"י ממגילה ר"י לא חשש להשיב לו משום דלא חשיב ליה כשתי תורות מטעמא דפרישית. ומ"ש מקדימין לבני הכפרים כוונתו שבני עיירות עצמן היו מקרים המגילה לבני הכפרים ביום הכניסה כדמוכח שם ועי"ש ומשם באירה וסמך ברור למ"ש וה' יצילנו משגיאות ישראל בנימין. אלו דבריו אות באות תיבה בתיבה אשר המורם מהם בענין הבחורים תלה הדבר באשלי רברבי גאוני צפת ז"ל אשר כך היו מורים הלכה למעשה שלא יעשו כי אם י"ט א' בלבד אף שדעתם לחזור. א"כ מי הוא זה ואי זה הוא המורה שבזמננו זה שימלאנו לבו לחלוק ולהורות הפך ממה שהיו מורים גאוני צפת והוקבעה הלכה כהוראתם ולית דין צריך בשש כי כל מורי הוראות שבזמנינו ידעו טובא דקטנם של הגאונים הנז' עבה ממתניהם ולא יפרצו את הגדר כי מה ידעו ולא אתם היה ודו"ק (עי' שע"ת סי' תצ"ו ושו"ת חיים שאל ח"א סי' נ"ה):
<b>ומענין</b> לענין באותו ענין ראיתי להודיעך ג"כ את אשר קרה לי פה ליוורנו ומה שעמדתי בו הלכה למעשה בש' התנ"ו יום שני של חג השבועות קראו אותי לעלות לקרות בתורה ולהיות דהוי דבר פרהסיא עליתי ואמרתי להם שמאחר שהם נוהגין דלא כהרמב"ם ז"ל (פי"ב דתפלה) דמתיר להוסיף על מנין הקרואים כאשר הובאה סברתו גם בהגהות הרמ"א ז"ל (סי' רפ"ב ס"ב) גם משם תשוב' מהר"מ והב"י דהוה פשיטא לי דטעו להעמיד אותי בקריאת פרשת הרגל שלהם להשלים למנין וזכר וראיה לדבר דומה בדומה ההיא דכתב מוהריק"ו ז"ל ש"ט והביאו לפסק הלכה מרן מוהריק"א א"ח סי' תקס"ו (ס"ו) ושלכן היה ראוי להם להוסיף עוד א' מבני העיר דחל עלייהו חובת פרשת היום ואין שומע ואין משיב. אחר יציאת בה"כ נמצאתי עם הרב הכולל בחכמות ובדעות כמה"ר חנניה קזיס נר"ו מפיוורנצייא יע"א והגדתי לו כי על דבר כזה עמדתי בהיותי ברשיר עם הרב הגדול הד"גן והראה לי תשובה א' אשר הובאה לו מועתקת מצפת מכ"י של הרב המובהק מארי דתלמודא כמה"ר גבריאל איספריאנסה ז"ל אשר אעתיק אותה לך פה בסיום דברי ויאירו דבריו עיני הקורא והח"ק הנ"ז דימה נ"ד לההוא דהלכו' אבל סי' ת' דאם קראו את האבל לעלות לתורה ביש"ק דצריך לעלות וכו' עי"ש גם מעשה רב דר"ת וכו' ולזה אמר דכיון דהתם חייב לעלות משום שהוא אינו יכול להמנע מפני שהוא דבר שבפרהסיא ודבר ש"פ אינו נוהג בשבת אוף הכא כיון דחייב הבן א"י במילי דפרהסיא ועלה למנין הקרואים. ואני השבתי לו שבמחילה מכבודו החשוב עלי שאין הנדון דומה לראיה ושאני התם דהאי גופא בר חויבא הוא בקריאה זו שכן כתב אבל לחזור הפרשה כיון שחייב אדם להשלים פרשיותיו טם הציבור הוי כקורא את שמע ומותר. נמצא שלהיות תרתי טעמי אלימי חדא שהוא חייב בפ' השבוע זאת ועוד דהוי דבר של פרהסי' משום הכי חייבוהו לעלות מאחר שקראו אותו לעלות אבל בנ"ד דלאו בני חיובא נינהו בני א"י בקריאת פ' בני גולה מי זה אמר ותהי שיקראוהו לעלות כדי לחייבו שיעלה מטעם שהוא דבר ש"פ והטיב חרה לי על העומדים על הפקודים כי נשאלתי בתחלה מא' מהם המיוחד מה היה מנהג ע"ק והשבתי לו מה שהייתי זוכר באמת שרבני ע"ק היו מתירים מהם בי"ט ב' ש"ג לעלות בתורה לפי שנוהגים כסברת הרמב"ם ז"ל הנ"ז וכל מקום שמוסיפין הדעת נותן שיוכל להיות הבן א"י א' מן הנוספים והרי הוא כקורא בתורה ולא איתקרי ברכה לבטלה לגבי דידיה וגם לבני גולה הרי איכא הני חמשה גברי דבני חיובא נינהו דעולים לקרות בתורה ולמסקנא דמילתא דהוה נראה לע"ד דהבן א"י אם קראו לעלות בי"ט ב' ש"ג משום כבוד צבור ביקרא דידיה דחייב לעלות משום דהוי דבר ש"פ אבל שלא יברך ויברך החזן במקומו כשהי"ט שני הוא ביום אג"ד אבל אם הוא ביום ב' וה' יכול לברך ושכך היה מקובל אצלי שרבני צפת לא היו מפקפקים בזה ושהיו אומרים דיכול להיות מן הנוספי' ולברך בלי ספק מאחר דיום זה יום הוא שכל ישראל בני חיובא נינהו בשמיעת קריאת התורה עפ"י תקנת עזרא וכיון שכן מה לו בסדרא דיומא מ"ל במקום אחר מן התורה וכל זה היה דוקא לפי שמוסיפים אבל בלא האי טעמא מה להם ולבן א"י לחייבו שיעלה. והרי לך פסק המלאך גבריאל הנז' כאשר נדרתי:
<b>שאלה</b> בן א"י שהולך לח"ל אם מותר לעלות לקרוא בתורה בי"ט שש"ג ולהשלים למנין הקרואים כיון שהוא אינו מחויב בקריאת התורה שבאותו יום.
<b>תשובה</b> נלענ"ד דאינו רשאי לעשות כן דהוי מברך ברכה לבטלה כיון שהוא אינו מחוייב כנ"ל. ועוד ראיה לזה ממ"ש מוהרי"ק שכהן שלא התענה בת"צ לא ישא את כפיו ולא לעלות לקרוא בתורה דכיון שהוא אינו מחויב בקריאת התורה כיון שלא התענה אע"פ שהציבור נתחייב לית לן בה וכשתעמיק בדבר תמצא שק"ו הם הדברים ומה התם שמחויב בדבר וחל עליו חובת תענית שהרי דר הוא באותה העיר אפ"ה כיון שלא התענה אינו רשאי לקרות בתורה כ"ש בנ"ד שמעולם לא חל עלנו חובת קריאת התורה שבאותו יום שהרי הוא מא"י שפטורין. לבד זה מצאתי לכאורה והביא תשובה זו של מוהר"יק מרנא הב"י וכן פסק בש"ע סי' תקס"ו. עוד נראה לי להביא ראיה לדין זה משם הר"ן בפ"ב דמגילה גבי מש"ש ויש לשאול היאך מתירים לכפרים להקדים ליום הכניסה הרי כאן לא תתגודדו וכו' והשיב שם לזה וז"ל יש לומר דהוי נמי כשתי ב"ד בשתי עיירות מקרו שהרי בני הכפרים מציינים לעצמם ודעתם לחזור וא' מהם הוא שמוציאין שאינו נראה שהוא א' מבני העיר פוטרן כיון שאינו מחוייב בדבר הילכך וכו' ע"כ הרי מוכח דכשאחד אינו מחוייב בדבר אעפ"י שחבירו מחוייב אין מי שאינו מחוייב בדבר יכול להוציא למחוייב ובודאי דה"ה דהוא אינו יכול לקרות המגילה ולברך עליה כיון שאינו מחוייב הוא ועדיין לא הגיע זמנו ורבותא איכא הכא למימר בנ"ד ג"כ שאינו יכול לקרוא בתורה ולברך עליה כיון שאינו מחוייב הוא ביום זה לקרוא אותה פרשה מה לי עתיד מה לי עבר וק"ו הדברים ומה התם במגילה שסופו לבא לידי חיוב קריאתה אפ"ה אינו יוצא י"ח בקריאת בני המוקדמים ואינו רשאי לברך עכשיו כיון שלא הגיע זמנו כ"ש בשעבר זמנו וכבר יצא י"ח קריאה ואינו חייב בקריאה זו דודאי דאינו יכול לברך על מה שאחרים חייבים הנלע"ד כתבתי הצעיר גבריאל איספראנסה. (עי' באה"ע או"ח סי' תקס"ו. ובני חיי שם ושבו"י ח"א סי' מ' ויעב"ץ ח"א סי' קס"ח ובעקרי הד"ט או"ח סי' כ"ב אות ל"ח):
<b>ולי</b> אני הצעיר עדיין לא מתייתבא דעתי הקלושה מה יהיה דינו של הנער דפסק הרד"בז שאסור במלאכה ומתפלל תפלה של חול בינו לבין עצמו מה יעשה בענין עלית הס"ת כי לפום ריהטא נראה לומר כמש"א בסתם בחורים העולים לא"י דהואיל ואם ימצא שם די מחסורו ע"י נישואין יקבע בית דירה כאנשי ח"ל [א"י] יחשב ומצד אחר תברא בצדה דוק ותשכח כי אין המקום הזה והפנאי מסכים להאריך ובפרט כי העיקר חסר ואין אומן ולא כלים לעמוד על עומק ועיקר הדינים ומכאן מודעא והתנצלות רב לכל שאר התשובות אשר יבואו לפניך כי לא אוכל לצאת ולבא בהם להתלמוד כאשר היה עם לבבי הן מחמת הטעם הנזכר והן מטעם כי רואה אני שכוונת א"א ז"ל בקיצור כדי שלא להכביד במשוי הוצאת הספר ועם כל זה כפעם בפעם לא אשיב אחור ידי מלרשום קצת דברים שעמדתי עליהם ושלמדתי מרבותי הרשומות אצלי ע"י כתיבת הקנה אשר קניתי לי לחבר נכון ישר ונאמן:
<b>איתא</b> בש"ע א"ח בסי' תס"ח דין ד' (עי"ש במג"א וח"י ס"ק ט') וכן מי שדעתו לחזור למקומו וכו' מדקאמ' וכן משמע דרישא מיירי דאין דעתו לחזור ובי"ד סי' רי"ד (וע"ש בש"ך) פסק להפך ומצאתי מוגה לכן ועכ"ז הוא לשון כפול ואפשר דלעולם גרסינן וכן ואתא לטפויי אפי' שמתחלה לא היה בדעתו לחזור ואח"כ נמלך לחזור מיד או אפשר דפליג ארדב"ז ז"ל שאכתוב בסמוך עיין בדבריו אי נמי דקמ"ל דאם דעתו לחזור אפי' שעקר דירתו כיון דבעת שעקר דירתו היה בדעתו לחזור למקומו הוא כאנשי מקומו וק"ל ועיין מ"ש בסמוך דפשיטא אדברי הרדב"ז ויותר נכון לומר דלא תימא נוהג כמקומו להחמיר דוקא קמ"ל דאפי' להקל ומאי דאמר תו בין להחמיר ללמדנו דלא תימא דוקא בשלא לעשות מלאכה שרי דכמה בטלני איכא בשוקא אבל חומרא אחריתי אפי' בצנעה לא שמא יראוהו ואתי לאנצויי קמ"ל דבין להקל בין להחמיר נוהג כמקומו בצינעא וק"ל ומוהריק"ש ז"ל פירש דרישא איירי בסתם א"נ דרישא איירי לענין מלאכה דאפי' בפרהסי' ליכא מחלוקת והכא איירי לשאר דברים דדוקא בצנעא עיין עליו. וז"ל הרדב"ז סי' ע"ג מי שיצא מהעיר ודעתו לחזור מיד נוהג קולי מקום שיצא משם בצנעא אבל אם דעתו לחזור לאחר זמן כגון שבא לישא וליתן ולהרויח אפי' שלא עקר דירתו אינו נוהג קולי המקום שיצא משם אפי' בצנעא אבל נוהג חומרותיו כל שלא עקר דירתו אבל אם עקר דירתו אפי' דעתו לחזור אינו נוהג ח"מ שיצא משם עי"ש. ולענין י"ט שני של גליות כתב תפלה ובשול הוי בצנעא מלבוש הוי פרהסי' עי"ש ע"כ. ואני בעניי מסתפק בדעת הרב ז"ל על מי שעקר דירתו ודעתו לחזור מיד מה דינו כי לא פורש בדבריו וצל"ע:

Teshuva 5

ה) <b>שאלה</b> הקונה כובע או אבנט חדש אם יברך כמו בבקר:
<b>תשובה</b> אפשר יברך בכובע עוטר ישראל. ובאבנט אוזר ישראל:
<b>אמר המני"ח:</b> נ"ל דשתיהן בלא שם ומלכות:

Teshuva 6

ו) <b>שאלה</b> מי שאסר ספרו על חברו אם מותר ללמוד בו ע"י הרהור:
<b>תשובה</b> קול מראה וריח אין בהם משום מעילה אבל איסורא איכא ואמרו (פסחים כ"ו.) שלא יזונו עיני' מבית קדש הקדשים. למ"ד ויתור מותר (נדרים ל"ב:) המודר הנאה אם אינו נוגע בו יוכל ללמוד:
<b>אמר המני"ח:</b> באנו למחלוקת אי הרהור כדבור דמי או לא. (ברכות כ: עי' יעב"ץ ח"א סי' ס"א):

Teshuva 7

ז) <b>נמצא</b> בכתבי הר"י בוטון ז"ל שהנושא אשה יכול לומר שהחיינו וכששאלו את פי הרב אור שרגא ז"ל אמר הי"ל לשאול אם יאמר דיין האמת:

Teshuva 8

ח) <b>שאלה</b> מי שאמר בשעת המנחה קונם עלי כל מאכל למחר או שבועה שלא אוכל למחר אי הוי קבלת תענית בכך:
<b>תשובה</b> קבלה היא ומתפלל ענינו:

Teshuva 9

ט) <b>שאלה</b> כיצד מברכין על הקאוי:
<b>תשובה</b> הקאוי אינו נאכל כשהוא חי אלא קולין אותו והוא ראוי לאכילה וכשדכין אותו מבשלו במים וראוי היה לברך עליו בפה"א אלא דעמא דבר לברך שהכל (עי' באה"ט ושע"ת סי' ע"ב ס"ק י"ט ובמור וקציעה סי' ר"ד) ומה שנשאל אם מקדשין עליו לא מחכמה דאין לקדש אלא על חמר מדינה דמרוי ומשכר דומיא דיין. ומה ששאלו אם יש בה משום בישולי גוים. אני מחמיר על עצמי ומ"ש חמי הרב נר"ו דאסור לשתות אותה בקאבאניס משום חתנות במחי' מכבודו דלאו מידי דמשכר הוא אבל משום מושב ליצים איכא [אמר המני"ח עיין בבאר עשק שבעה טעמים להתירה משום ב"ג (עי' בשבו"י ח"א סי"ב יעב"ץ ח"ב סי' קמ"ג וקמ"ד. ופמ"א ח"ב סי' ס"ב) ומה שנסתפקו על ברכה אחרונה י"א וי"א והיה נראה להביא סעד למברכים דיש או' דשיעור שתיה כשיעור אכילה (ראב"ד מובא בטא"ח סי' תרי"ב) ועוד דלתלמידי ה"ר יונה מברכי' לבסוף אף שאין שם שיעור. ומה שטענו מפני שדרך שתייתו בכך אין בכך כלום:
<b>אמר המני"ח:</b> מרי הרב מ"ז ז"ל היה מברך ברכה אחרונה אף שדעתו היה נוטה שלא לברך מכח ההיא דפסק הרמב"ם פ"ח מהל' אבות הטומאה דין י"ב דמוכח מינה דגמיעו' לא מצטרפי. ומה שפסק הב"י בי"ד סי' פ"א סעיף ז' עי"ש הלא נודע הוא דמכין מכת מרדות אף על חצי שיעור זה היה דעתו ז"ל להלכה אבל לא למעשה משום דאי אפשר שישהה בו האדם מגמיעה לגמיעה שיעור אכילת ד' בצים. והוא ז"ל היה מברך מכח מה שפסק הרב בעל שיירי כנסת גדולה דהסכים לברך והן מכח דעמא דבר נהגו כן ולרבים טועים ל"ח וראוי לשבוק דעתין ונעבד כוותייהו ובפרט דיש להם על מה שיסמוכו והוא דעת הי"א דשיעור שתיה כשיעור אכילה ולתלמידי הר"י מברכין לבסוף אף שאין שם שיעור. וזה כלל גדול שהיה מוסד בידינו אם הלכה רופפת בידך פוק חזי מה עמא דבר כי פשוט הוא אשר באהבת ה' את עמו ישראל יסיר מכשול מדרכיהם ולא יטו כל העולם אחר היחיד אילו סברתו דחויה. (עי' באה"ט סי' ר"ד ס"ק י"ב ושמש צדקה או"ח סי' ב' ומצל מאש סי' ו'):
<b>עוד</b> רשום אצלי בי"ד סי' צ"ב וקי"ג הגהת הרמ"א ז"ל דין ב' על מ"ש אם לא במקום שנהגו למשוח המחבת בחלב שאז נוהגים בהם איסור היינו שמושחים המחבת מבפנים אבל אם מושחים אותה מבחוץ כדי שתרוץ המחבת לתוך התנור שרי וכן נהגו הגוים למשוח אחורי המחבת שקולין בה הקאוי בחלב כדי שתרוץ המחבת לתוך התנור ונהגו בו היתר ויש רבים מפקפקים בו. ויראה דשרי דהוי נותן טעם לפגם ותו דאית ס' כנגד החלב ותו דכיון דהוא מבחוץ חום האש שורפו ומייבשו מיד ואינו מפעפע מבפנים כמו שכתב הרב המגיה (בסי' צ"ב ס"ו דאז הקדירה נמי שרי) הפרש מבחוץ לבפנים:

Teshuva 10

י) <b>שאלה</b> על אגוו"א ארדיינטי שהוא יין צרוף מה דינו:
<b>תשובה</b> לדידי חזי לי שהוא יין גמור שנשתנה למעליותא וכתב הריב"ש שכל זיעה היוצאת ע"י האור הרי היא כדבר עצמו ודמי למיא דסילקי וכל חומרות היין יש לנהוג בו אלא שאני מברך שהכל משום מנהג ואפשר שמקדשין בו דחמר מדינה נמי הוי. (עי' באה"ט ס"ס ער"ב. ובעקרי הד"ט יו"ד סי' י"ג אות ז'):
<b>אמר המני"ח:</b> עיין בש"ת באר עשק סי' ק"ט דפסק דיכולים לברך ולקדש ולהבדיל על סתם יינם מאחר דשותים אותו ועברי איסורא חדא לא יעשו שנים ויכולים לענות אמן אחר ברכתם. ולדעת רבותי ואבותי ודעתי אין זה מברך א"מ (עי' באה"ט סי' רע"ב סק"ב ומשנת חכמים דף צ"ה ובשמים ראש החדשות סי' ד' ויעב"ץ ח"א סי' מ"ה) והנזהר בו יקדש על הפת כדי לצאת י"ח ובספר צרור החיים וס' חיי עולם האריך א"א ז"ל בתוכחת מגולה כמעט מצאתי בהם כתוב ככל הכתוב בס' הזכרונות על קולת היין והתר הקדשות וכיוצא ותגלחת הזקן בתער שנתפשטו בקצת מאחינו הנפוצים בגולה ונמצאים בכנף הארץ היא איטלייא של יון דוקא שפשתה המספחת הזאת בעור בשרם ועל הרועים חרה אפו שאין מוחין בידי עוברי עבירה מבלי השגחה והוא ז"ל כמעט השוה ג' עבירות אלו לג' עבירות חמורות שנצטוינו ליהרג ולא לעבור דוק ותשכח דאית בהו משום לתא דע"ז וג"ע וש"ד אשר אם יזכני הי"ת אעלה את דבריו על הס' ובדיו העומד וכעת הרוצה ליזהר במה שהתורה הזהירתנו יש די והותר בספרים ובפרט בס' הזכרונות הנז' דאשריו לאדם ההוגה בו ומקיים את דבריו ועליו תב"ט:
<b>אגב,</b> ראוי להסתפק באלו שנותנין היין בצלוחית של זכוכית ונותנין מעט שמן עפ"י הצלוחית שהוא על היין כדי שלא יתקלקל ויעמוד ימים רבים אם נגע הגוי בשמן מה דינו של יין שבצלוחית וא"א כתב שאפשר שיש לדמותו למשנת ד' פ"ב דטבול יום ונגע טבול יום בשמן לא פסל אלא את השמן אוף הכא אימא הכי נמי וצ"ע. גם נסתפקתי אם השמן הזה יעלה לחותם א' להיותו על פי הצלוחית ואפשר שאם היא מלאה עולה לחותם א' דלא גרע ממה שנהגו במצרים לשום פרוסת פת ע"פ הצלוחית ומוסרין אותה ביד הגוי. (עי' שבו"י ח"א סי' ס"ב ועקרי הד"ט יו"ד סי' ט"ז אות י"ד):
<b>עוד</b> דקדקתי בי"ד סי' קכ"ג (סכ"ד) אגווה ארדיינטי של עכו"ם מדקאמר של עכו"ם נראה משם היתר למגע עכו"ם באגווה ארדיינטי של ישראל שנגע בו גוי משום דסוף כל סוף הרי הוא זיעה והכי נהגו העולם להקל בזה ולפי מ"ש א"א ז"ל נראה דיש להחמיר. ואגב ראיתי להודיע שבהיותי פה ליוורנו ידעתי מה שלא הייתי יודע ואינם יודעים אנשי מקומנו סדר ואופן עשיית האגוו"ה הארדיינטי של קאניל"ה של גוים שאנו נוהגין בה היתר משום חסרון ידיעת אופן עשייתה והוא ששורין אותה תחלה ביין עד שיבלע היין בקנילה ואח"כ מבשלים אותה ומוציאים ממנה תמצית כחה ע"י צינור כדרך השכר וכיון שכן ודאי דצריך לנהוג בה איסור ופוק חזי מה שכתב הריב"ש ז"ל סי' רנ"ה דאסר אותה לרפואה אפי' לחולה שיש בו סכנה ואפי' שהיה בסתם יינם:

Teshuva 11

<b>שאלה</b> חטין שטוחנין ברחים של יד אם צריך להמתין יום או יומים ללוש מצה לפסח:
<b>תשובה</b> כפי הנרגש אין שם חימום כלל אבל טוב להחמיר (באה"ט ס"ס תנ"ג):

Teshuva 12

יב) <b>שאלה</b> הא דאמרינן מתוך שאינו יכול להשבע משלם אי הוי דרבנן או דאורייתא:
<b>תשובה</b> בקונטרים הארכתי להורות שהוא מדרבנן ועיין במוהרש"ך (עי' בתוס' דרבנן סי' ק"פ):

Teshuva 13

יג) <b>שאלה</b> שבועת היסת מיבעיא אי לא טעין אי טענינן ליה:
<b>תשובה</b> נראה לחכמי ההסגר יצ"ו דטענינן ולדידי לא איתברר:

Teshuva 14

יד) <b>שאלה</b> הא דאמרינן (עי' ב"י או"ח רסי' תר"ץ) במגילה שחסר רובא אי הוי רובא באותיות או בתיבות או בפסוקים:
<b>תשובה</b> מסתברא דבפסוקים הוא דבאותיות אנן לא בקיאינן בחסרות ויתרות כדאיתא פ"ק דקידושין. (דף ל') וכן תיבות כגון אותם איתא הכי ואיתא הכי. (עי' נדרים ל"ז: ותוס' שבת נ"ה: ד"ה מעבירים מש"כ בשם הירושלמי ובהגהת רעק"א ז"ל שם):

Teshuva 15

טו) <b>שאלה</b> מי שנתן ידו על גמר' שנדפסה ע"י עכו"ם ואמר בזאת התורה שכך הוא האמת מהו:
<b>תשובה</b> היכא שנדפסה בידי ישראל לא קמיבעיא לן דכיון שפשט היתר הכתיבה בתורה שבע"פ משום עת לעשות לה' ודאי שהקב"ה הסכים בדבר אבל נדפסה ביד עכו"ם מבעיא. צריך לידע שאינו נקרא תורה הדברים ככתבם בלא קדושה והרי הם כגוף בלא נשמה ולכן אמרו חז"ל (ברכות כ"ד:) הקורא בתורה במקומות המטונפים עליו הוא אומר וגם אנכי נתתי להם חוקים לא טובים באופן שהקורא פ' בראשית ד"מ לשם תורת מרע"ה ובמקום טהור נקרא קורא בתורה ואם לאו נקרא כאומר דברים בטלים שאין בהם ממש או כשירי העגבים שהוא דבור נמאס ולכן ס"ת שכתבו גוי יגנז שאין בו קדושה ואין שכר לקורא בו. וכן בזמן איסור כתיבת תורה שבע"פ הקורא אותה מתוך הכתב אין לו שכר כמו שהבאתי מן הירושלמי (שבת פט"ז) בהקדמת זרעים הא למה זה דומה לכהן שבא על הגרושה והטיל טפת זרע הקדש במקום שאינו ראוי שנתחלל אותו זרע כך הוא מי שהלביש רוחניות התורה שבע"פ בלבוש נכרי נתחללה וכאלו אינה וכמו כ"ג ששמש בבגדי כהן הדיוט שחלל עבודתו ולכן אותם ספרים שמדפיסין העכו"ם לעצמם תנ"ך באותיות ובלשון הקדש או אותם שבלשון אחר אני חושש ללמוד בהם אבל המדפיסים לדעת ישראל יש לטעון שיש בהם קדושה (עי' שבו"י ח"א סט"ו):
<b>אמר המני"ח:</b> ולי נראה דדעת נשבע בעינא וכיון שהנשבע קיבל עליה הגמר' המודפסת לתורה הרי הוא כאלו נשבע בס"ת וזכורני דאיתא לשאלה זו בפוסקי' אחרוני' ומסכימי' דעלתה לו שבועה אם זכרוני אינו לי מכזיב כמנהגו ועיין מ"ש הב"י בי"ד סרל"ז והובא בהגה ס"ו דאם תפס בידו כתב אשורית ואפילו מחכמה חיצונית או א"ב וכו' דהוי שבועה ועיין מ"ש הב"י שם בשם הרא"ש בשם רב האי ע"ש. ועיין ס' משאת בנימין סי' צ"ט ועיין בס' מגיני ארץ סי' רפ"ד:

Teshuva 16

טז) <b>שאלה</b> מה שאומר ש"ץ בקדיש ואמרו אמן מה עניינו ולמה אינו אומר כן בתפלה:
<b>תשובה</b> בתפלה שמדבר בפני המלך לנכח אין ראוי לשוח עם בני אדם ולזה אפשר שהיה להם שמש הכנסת שהיה מזהיר שיענו אמן וכההיא דאלכסנדריא שהיו מניפין בסודרין (סוכה נ"ה). ובכל הסידורים ראיתי ואמרו אמן בכולם באיש"ר ועל ישראל ויהא שלמא וע"ש. לבד בא' שנדפס באמשטרדם שבכולם כתוב ואמרו אמן לבד בעושה שלום שכתוב אמן בלא ואמרו. ואפשר חשש להא דהעונה אמן אחר ברכותיו וכו' (ברכות מ"ה:) לכך מזהיר לאחרים שיענו והוא אינו עונה אבל בעושה שלום שהוא בסיום ברכותיו הוא ג"כ עונה אמן. ומן הראוי שלא יאמר קדיש אם אין שם עונים אלא שיש להקל מטעם שכתב ההגה בש"ע (או"ח סי' ק"א ס"א) שבזמן הזה אין לחזור בשביל הכוונה וכבר פטרונו חז"ל (עירובין ס"ה.) עם פ' ושכורת ולא מיין:

Teshuva 17

יז) <b>שאלה</b> מי שאמר הריני מקבל עלי איזה תעניות לכפרת עונותי עד כמה מתענה ואזיל:
<b>תשובה</b> יש לצדד שמתענה והולך כל ימיו אבל מחוורתא עד שיאמר לא לכך נתכוונתי:

Teshuva 18

יח) <b>שאלה</b> כהן שיש בו נגע צרעת והראהו לחכם ישראל וטהר מהו שיוכל הכהן עצמו לומר טהור:
<b>תשובה</b> בפרק טבול יום (ק"ב ע"א ותוס' שם) מרים מי הסגירה א"ת אהרן אהרן קרוב הוא ואינו רואה את הנגעים וזה אליבא דר"מ אבל לרבנן דמכשרי לקרוב אינו רואה נגעי עצמו לפי שהוא קרוב אצל עצמו ואין אדם דן את עצמו שאין אדם רואה לעצמו חובה אבל להוציא מפיו מה שא"ל החכם נראה אפשר דמותר להוציא מפיו:

Teshuva 19

יט) <b>שאלה</b> כשהוזקקו ב"ד על פחות משוה פרוטה אם נשבעין עליה:
<b>תשובה</b> אטרוחי בי דינא לא מטרחינן בכדי ואם יאמר הדיין חייב מוציאין ממנו דישיבת הדיינים אחשביה ממון א"כ ממון שחייב צריך לישבע ליפטר ממנו:

Teshuva 20

כ) <b>שאלה</b> מוהל שנתיבש דם המילה בידיו כיצד יטול ידיו לאכילה:
<b>תשובה</b> גרסינן בזבחים (ל"ה.) שבח הוא לבני אהרן שיהיו מהלכים ארכובותיהם בדם ה"נ י"ל שבח הוא למוהל שיהיו ידיו צבועות בדם מילה ואיידי דחביב אינו מקפיד עליו ואינו חוצץ. (עי' מג"א סי' קס"א סק"ז ובאה"ט ומחצית השקל שם. שבו"י ח"א סי' ס"ט. וט"ז סי' תקפ"ד סק"ב ודג"מ ושע"ת שם):

Teshuva 21

כא) <b>שאלה</b> חתן שהיה בבה"כ כשהתפללו הצבור ובשעה שהגיעו לומר תחנונים ונ"א יצא לו מבה"כ מי אזלינן בתר התחלה:
<b>תשובה</b> נראה מהפסקים וכתבים סי' פ' דרגילין החתנים לצאת כדי שיאמרו. וקשה דהרי אם יצאו ולא נשארו עשרה בבה"כ גומרים קדיש תתקבל משמע דבתר התחלה גמרינן:

Teshuva 22

כב) <b>שאלה</b> כשמעטפין החתן והכלה בטלית מצוייצת אם יש לברך:
<b>תשובה</b> כל שהוא עיקר ועמו טפלה מברך על העיקר ה"נ האיש עיקר שלובש הטלית ופורש כנפו עליה רמז למ"ש ופרשת כנפך על אמתך. (עי' שבו"י ח"ב סי' כ"ג):

Teshuva 23

כג) <b>שאלה</b> מי שקנו ממנו שלא יקח אשה על אשתו:
<b>תשובה</b> אפשר דמשתעבד בכך דבמקנה דבר שלא בא לעולם צריך לפרש שמשעבד גופו לפי שאינו מקנה כלום אבל כשקנו ממנו שלא ליקח אשה הוי כאומר בפי' שמשעבד גופו לאשה זו ולא לאחרת. דע דאי עבד עברי אין נקנה בחליפין (עתוס' קידושין ח' ע"א ד"ה למאי) לא משעבד איניש גופיה אלא בכסף או בשטר:
<b>אמר המני"ח:</b> עמדתי במה שכתבו התוס' ריש פ"א [פ"ה[דכתובות בדיבור א' דקנין דברי' לא שייך למימר קנין דברים אלא כגון דקנו מיניה לחלוק חצר שאין בו דין חלוקה אבל מה שמשעבד גופו להתחייב בדבר זה ש"ד ולא הוי קנין דברים. ומשמע דאי הוי חצר שיש בו דין חלוקה לא הוי קנין דברים ואפי' דלא שעבד גופו אפי' הכי לא הוי קנין דברים. וצא"ל דלענין דבר שלא בא לעולם אמרינן דאי שעבד נפשיה ש"ד אע"ג דהוי דבש"ל משום דגופו הוי דבר שבא לעולם משמע הא לאו הכי לא ולא אמרינן דמסתמא הוי כאילו שעבד נפשיה ואמאי הא גבי מלוה אע"ג דלא שעבד גופו הוי כאלו שעבד וכדכתב מרנא הב"י בסי' ס"ו על סעי' כ"ג משם ר"ת דשני שעבודים יש למלוה על הלוה שעבוד גופו של לוה שהוא מחוייב לפרוע והוא עיקר השעבוד ושעבוד על נכסיו אם לא יפרע מדין ערב וכו'. ולבסוף ראיתי דדבר פשוט הוא דשאני התם דכבר יש חיוב דהיינו ההלואה וממילא עיקר החיוב הוא הגוף אבל הכא מעיקרא חיוב ליכא דהוי דבר שלא בא לעולם ואיכא נמי דהגוף ממילא נשתעבד ודברי א"א צדקו משום דבעל חשבינן ליה כלוה מן האשה ובשעת ההלואה התנה [התנתה[עמו שלא ישא אשה אחרת עליה ובקנין כל דהו סגי להיות נקרא דשעבד גופו לה וכל תנאי שבממון תנאו קיים כשאינו לעבור עד"ת:

Teshuva 24

כד) <b>שאלה</b> על מה שאמרו אין דנין ד"ת מד"ס ולא דברי סופרים מדברי תורה:
<b>תשובה</b> עיין בפ"ג דידים ומצינו בכמה מקומות שדנין זה מזה ושם בפ"ד רצו ללמוד עמון ומואב מה הן בשביעי' מבבל ומצרים והיה נראה לומר דכשהיו באים לגזור גזרה אז היו למדים ממה שגזרו הראשונים לו' כשם שהראשונים גזרו בדבר זה מטעם זה כך יש לנו לגזור כך מטעם זה אבל כשלא באו לגזור אלא היו רוצים ללמוד דבר מדבר ולומר כשם שראינו שגזרו הראשונים בדבר זה כך יש לנו לומר שגזרו בדבר זה אז אין ללמוד דבר מדבר והכי דייק דקאמר נמנו וגמרו עמון ומואב מעשרין וכו' שהיתה גזרה שחדשו וההיא דידים שניות הוא שהיו רוצין לומר שכשם שגזרו הראשונים בזה כך בזה:

Teshuva 25

כ"ה) <b>שאלה</b> יחיד המתענה שהתפלל ענינו ובא לישאל מהו להתיר לו:
<b>תשובה</b> חכם עוקר נדר מעיקרו אבל אינו עוקר תפלת שקר ממקומה. ומטעם זה אני מניח מלומר התפלה המתוקנת לקבלת התענית ואני מקבל תענית בדברים האלו הריני בתענית יחיד למחר עד שאשנה פ' פלוני. ובזה אף אם התפלל ענינו לא נקרא שקרן דהא איכא למ"ד מתענין לשעות [או"ח סי' תקס"ב ס"א]. וא"ת א"כ ליכא תפלה שקר כשאחזו בולמוס ליתא דהתם אדעתא דכוליה יומא נחית אבל הכא לא נחית אלא אדעתא דשעות ואם מצטער הרבה יאכל פחות מכשיעור כמו ביה"כ ולא יגרע שיחה לפני אל:

Teshuva 26

שאלה כ"ו מי שנשבע (א) שלא לאכול בשר ושלא לשתות יין בערב יום הכיפורים מהו:
<b>תשובה</b> לדידי חזי לי דאין איסור להתענות בערב יה"כ אדרבה מכלל עשרת ימי תשובה הוא ויש מתירים להתענות אפילו בר"ה ובשבת בנתים כ"ש עיה"כ אלא שבגליל היו נוהגים להרבות בו שמחה חולין פ"ג) והשוו אותו לעינוי כדאמרינן (ברכות ח':) כל האוכל ושותה בעיה"כ כאילו התענה תשיעי ועשירי (ע' ש"ע או"ח סי' תר"ד ומג"א ס"ס תק"ע):

Teshuva 27

כ"ז) <b>שאלה</b> שעורי חז"ל כגון ששים או א' ומאה משערים בהם במדה או במשקל.
<b>תשובה</b> תנן התם (תרומות פ"ד) המונה משובח והמודר משובח הימנו והשוקל משובח משלש' וכן תמצא שהצריכו (חולין צ"ח) בביצים ששים וא' של היתר מפני שאי אפשר לצמצם וה"ה לשאר מדות משא"כ במשקל שאין כמוהו. ודע שמה שנבלע מן האיסור הוא הטעם שאין בו ממש כל מדות חכמים היו במדה אבל משקל משובח וצ"ע בפוסקים. אמר המניח כן נהגו רבותי בע"קתו ואני בעניי עיינתי בספרים וראה זה חדש מצאתי בשער הגדול שער אפרים הכהן ז"ל סי' נ"א. שקיל וטרי היכי משערינן ומסיק בעיון ובקיאות רב דמשערינן במדה ולא במשקל עיין שם באורך כי הוא ז"ל שאל לחבריו הגאונים ומהם הסכימו לדעתו וכן דעתי נוטה למדה:

Teshuva 28

כ"ח) <b>שאלה</b> מהו לכבד אשת האב במקום דאיכא קפידא דאם.
<b>תשובה</b> אם אמו נשואה לאביו יניח כבוד אמו ויעסוק בכבוד אשת אביו שהוא כבוד אביו ואם אמו מגורשת יעסוק בכבוד אמו קודם:

Teshuva 29

כ"ט) <b>שאל</b> מאן דהו אם יש שאלה לחכם בקדושין.
<b>ועל</b> דא מילתא אפקוה להאי צורבא מדרבנן מבי מדרשא כההיא דב"ב (כ"ג ע"ב) דאפקוה לר' ירמיה משום דאטרח לרבנן דבעי מלתא דפשיטא. וה"נ מה ענין שאלה אצל קדושין דוכתב לה אמר רחמנא בכתיבה מתגרשת ואינה מתגרשת בכסף כ"ש בשאלה ועוד אין לך ממזר בישראל דיתיר הקדושין וחכם עוקר למפרע ולא היתה אשת איש מעולם. שלח ליקח רשות לבא לתת טעם לדבריו עמדו חכמי ההסגר למנין ויצא ע"פ ארבע חמשיות שישב בחוץ ידבר ולא יכנס לפנים. בא וישב לו על פתח בית המדרש ועמד ואמר תורה היא וללמוד אני צריך וכל כי האי לימא איניש קמי רביה ולאו טרחנא אנא לימדתנו רבינו דאסר לה אכ"ע כהקדש דכל דבר שנאסר על ידי דיבור ויוצא מרשות לרשות מיקרי הקדש כגון תרומה וחלה והקדש והפקר שאסור למפקיר ונשאל לחכם. ובתוספות פ"ק דקדושין דף ז' ז"ל שלכך דקדק רש"י ופי' דהא מקודשת בלשון הקדש קאמר לה וכדאמרינן בפ"ב [בר"פ[דאסר לה אכ"ע כהקדש שאדם עושה אותם כהקדש לפיכך יש לה להיות דינה כהקדש אבל אם היה אומר מאורסת או חד מהנהו לישני דלעיל ע"ז לא היה מקשה ונפשטו קדושין בכולה ע"כ. ומה שהקשו עלי דבכתיבה מתגרשת אני לא אמרתי לשאול כדי שתהא מגורשת אלא שתהיה כמי שלא נתקדשה לעולם ותהיה מותרת לכהן. והא דלא יש ממזרים בישראל וכי אחריות ממזרים עלינו ועוד בכל הנדרים לא יהיה שם מי שיתיר נדרו. ועל דא אעיילוה אמרו תורה מבחוץ (ועי' ח"ב סי' מ"ד):

Teshuva 30

ל) <b>שאלה</b> אם האב יכול להסמיך הבן בשחיטה.
<b>תשובה</b> מההוא דפ"ק דסנהדרין (ה'.) אין ראיה קבילנא רשותא מאבא מארי דהא קאמר התם במילתא בעלמא הוא דאוקים להו. ועוד דאפשר דאחרים הוו בהדיה והא דלא חשיב להו משום כבודו. אבל אין מקום לשאלה זו דבדבר איסור הכל נאמנים אפי' אדם על עצמו וא"ת דהא דכל מצויים אצל שחיטה מומחין בעינן דנישייליה אי איתא קמן מיהו להעיד הכל נאמנים ואין צריך חקירה דכל מקום שהעידה תורה עד א' אפילו אשה אפי' קרובים ועד א' נאמן באיסורים. (ועי' באה"ט יו"ד סי' א' סק"ז ופת"ש ויד אפרים שם ועשו"ת פרי הארץ יו"ד סי' י"ב):

Teshuva 31

ל"א) <b>שאלה</b> המקשה לילד וקרעו בטנה ולא הוציאו העובר מבעיא אי חשוב כילוד וכמאן דמנח בכד לענין ירושה ולאבלות וכיוצא בהן.
<b>תשובה</b> מדאמרינן בעלמא משיצא לאויר העולם ולא אמרו משראה היה נראה שצריך שיצא ממקום שהוא. אבל אין הדבר כן אלא משנגלו אליו שערי מות יצא מיקרי. (עתוס' נדה מ"ד ד"ה איהו):

Teshuva 32

ל"ב) <b>שאלה</b> גיטין ששולחין ממקום למקום אי שפיר טפי לכתוב ואנש לא ימחא בידיכי מן שמי מכי מטא גיטא דנא לידך ולעלם במקום שכותבין מן יומא דנן.
<b>תשובה</b> שפיר טפי מה שכותבין דשם כלול שלא ישלח אצלה שליח לבטלו קודם שיגיע גט לידה דכשהגיע גט לידה מי מוחה:

Teshuva 33

ל"ג) <b>שאלה</b> אם חל ל"ג בעומר להיות ביום א' והיה בו מילה מיבעיא אם מותר בעל הברית לגלח מע"ש.
<b>תשובה</b> האי בעיא לדידן דאין אנו מגלחין אלא בל"ד לעומר ולאו ק"ו אם לאשכנזים כשחל ל"ג ביום א' מגלחין מע"ש כשחל מילה לא כ"ש. ושבוש לחוש שמא ימות התינוק ומה בכך מנהג בטל בעלמא ואם בשבת שחל ט"ב מותרים מע"ש ובחמישי כ"ש אבלות ישנה כזו שאין לה שורש:

Teshuva 34

ל"ד) <b>שאלה</b> ביצה ששני ראשיה כדין או חדין שנמצאת בלול של תרנגולים מהו.
<b>תשובה</b> חשש גדול הוא זה וכבר בא לידי איזה פעמים אלא שהבחורים חפשו ומדדו ומצאו שהיה הצד הא' חד מן האחר כחוט השערה. אמרתי כל מדות חכמים כן הוא. (עש"ך יו"ד סי' פ"ג ס"ק כ"ו וריש סימן פ"ו ובעקרי הד"ט יו"ד סי' ח' אות ב').

Teshuva 35

ל"ה) <b>שאלה</b> השואף דבר איסור דרך נחיריו אם חייב דהרי נהנה גרונו בכזית.
<b>תשובה</b> כל מצות שבתורה בין עשה בין ל"ת אם שינה בעשייתם לא עשה כלום להתחייב מן התורה כגון אתרוג שופר שלא כדרך גדילתן ומוציא בפיו בשבת או פשט עני ונתן לב"ה או נטל מתוכה. ואמרינן התם (חולין ק"ג:) אכל כחצי זית והקיאו וחזר ואכל אותו חצי זית עצמו חייב ופסקו הרמב"ם ה' מ"א. ואם בהעברת האוכל בגרון שלא כדרך העברתו חייב למה לי חזר ואכלו. הנכנס למקדש שלא כדרך ביאה פטור וכן למעשרות:

Teshuva 36

ל"ו) <b>שאלה</b> מי שהלביש את חבירו כלאים ולא הפשיטו מיבעיא אם לוקה ואם יש חילוק בין עומד למהלך.
<b>תשובה</b> אפשר דמשום דשני קרא ואמר לא יעלה עליך ולא כתיב לא תעלה לחייבו אפי' שאינו עושה מעשה כאלו עבד בידים דהא סמוך כתיב לא תזרע כלאים וסמוך ליה ובגד כלאים שעטנז לא יעלה עליך וי"ו מוסיף על ענין ראשון מה התם לוקה (ע' תוס' בע"ז דס"ד: ד"ה רבי בשם הערוך) אף הכא נמי לוקה אע"ג דלא עבד מעשה (עי' יעבץ ח"ב סי' קל"ד):
<b>אמר המני"ח:</b> הכא אין חילוק. והיכא דשייך להסתפוקי אי מהלך כעומד דמי או לאו. בינותי בספרים וקא חזינא בהו דהוי פלוגתא דקמאי ובתראי כתב הר"ן דנראה דרב אלפס פסק כבן עזאי דמהלך כעומד דמי והר"ן פסק כת"ק דמהלך לאו כעומד דמי וכן דעת הרמב"ם והרא"ש ז"ל שלטי הגבורים שם הרי"ף פ"ק דשבת ריש דף צ"ט ת"ר המוציא מחנות לפלטיא דרך סטיו חייב ובן עזאי פוטר דקסבר מהלך כעומד דמי ופרשה הר"ן שם פ"ה ת"ר המוציא מחנות וכו' עי"ש ועיין בש"ע או"ח סי' קס"ז דמוכח משם דרכוב כמהלך דרכוב כעומד דרכוב כיושב:

Teshuva 37

ל"ז) <b>שאלה</b> הלוחש על המכה מהו שיאמר ב' תיבות מן הפסוק.
<b>תשובה</b> אם מתכוין לדברי תורה ולעשות מהם לחש כגון נגע צרעת (סנהדרין ק"א.) אפי' בתיבה א' אסור ואם דרך הלוכו לדבר דבריו נזדמנו לו ב' תיבות אפשר דאין שם בית מיחוש. וכן יש לומר בההוא דגיטין (ד"ו: תוס' שם) דשלשה אין כותבין בלא שירטוט דדוקא כשבא לדרוש הפסוק שלוקחו ע"ש דברי תורה בני אדם הבאים משם לכאן הם קיימו בעצמם ויתנו את הילד בזונה שדרש להם הפסוק שבא לדרשה זו אבל אם יצטרך לכתוב לחבירו ד"מ דבר אל אהרן אחיך שיעשה דבר זה אפשר שאין לחוש:

Teshuva 38

ל"ח) <b>שאלה</b> זיקין וזועות ורוחות כמה יהא ביניהם ויחזור ויברך.
<b>תשובה</b> אפשר דדינן שוה לברקים ורעמים וטעמא דלא אמרו מל' יום לל' יום כמו בשאר חידושים דאלו דברים שאין להם שיעור ולא יודע צרכם בארץ ולא דרך טבע אלא להבהיל את העולם כי האלהים עשה שיראו מלפניו כל שעה שהם באים יש לברך עליהם כגון מי שניצול מן הארי וברך וחזר ובא עליו או הדוב וניצול שחוזר ומברך וכן מן הנחש וכו'. (ע' שער"ת סי' רכ"ז באו"ח):

Teshuva 39

ל"ט) <b>שאלת</b> תוקע שמת ונכנס אחר במקומו וכשגדל בנו רצה לירש זכות אביו. גם שוחט שהיה מושכר לרבים ובא אחר ונתן מעות לקהל כדי ליכנס למקומו:
<b>תשובה</b> לראשונה יש לדון דכיון דאידחי אידחי דומיא למ"ש הרדב"ז סי' נ"ט והכא כבר נכנס אחר במקומו והוא מת כבר וכן יש לדין שאם באו בני הראשון ובני הב' שינתן לבן השני. וע"ד השוחט אומנות בעלמא הוא ומאן דאלים גבר אמר המני"ח ולע"ד היה אפשר ג"כ לדמות ענין הראשון לההיא דהרשב"א ז"ל סי' ש' והריב"ש סי' קצ"ו ומהרמ"ט ח"ג סי' ק"ק והרב בעל משפט צדק ח"א סי' ע"א דכל שהבן ראוי הוא קודם. ולענין שני ג"כ אפשר דהוא נכנס תחת סוג המחזר אחר עני המהפך בחררה ויש בו משום הסגת גבול (עיקרי הד"ט או"ח רס"י ג'):

Teshuva 40

מ) <b>שאלה</b> אורז מבושל שלא נתמעך כיצד מברכין עליו.
<b>תשובה</b> ברכתו הראויה כפי מסקנת הרוב היא במ"מ והמברך עליו שהכל כדברי ההגה (בסי' ר"ח ס"ז ושע"ת שם) לא שכר ולא הפסד. ואם בירך אחריו על המחיה יצא כיון דמסעד סעיד ומה שלא תקינו לכתחילה מעין שלש הוא כדי שלא להשוותו בכל למינין שנשתבחה בהם א"י עיין סי' ר"ח בטור:

Teshuva 41

מ"א) <b>שאלה</b> מי שטוען על אשתו שגנבה מקצת כיסו והיא אומרת שגנבים באו לה.
<b>תשובה</b> טענה גדולה היא זו לומר לה אם גנבים באו לך הלא יגנבו דים ולא ישאירו עוללות. בעלמא איכא פלוגתא אי משביעין על כה"ג אי חשבינן ליה כודאי. והכא כ"ע מודו דהוי כאשה הנושאת בתוך הבית (שבועות מ"ה.) ואולי דשלומי נמי משלמא דחזקה היא גנבתם כדאמרינן התם (ב"ר פ' ע"ד) באשה ממשמשניות הן ושאר הנושאין בתוך הבית ישבעו לאשה ויפטרו אלא דאפשר דאין מוציאין ממון על החזקה או לאו גברא רבה כהרא"ש ז"ל דליכפייה ולודי. (בב"מ פ"ב סי' ה' ובפ"ת חו"מ סי' ע"ה ס"ק י"ט):

Teshuva 42

מ"ב) <b>שאלה</b> מי שהיה חולה והיה נדור בדבר מצוה וחלה וכסבור שאין יכול לעבור על נדרו אלא בהתרת חכם (עי' יו"ד סי' רי"ד ס"א בש"ך ס"ק י' ודג"מ שם) והלך ונשאל ואח"כ א"ל למה לך התרה אנוס היית והשיב אם כך הייתי יודע לא הייתי נשאל מעולם.
<b>תשובה</b> הביא הב"י ס"ס רכ"ח הריב"ש בתשובה דאם התירו באונס אינו כלום אף אנו נאמר דהתרה בטעות אינה כלום ובר מן דין דברים אלו שאומר אפשר דלא גרע מידות נדרים:

Teshuva 43

מ"ג) <b>שאלה</b> א' היה חייב שבועה לחבירו וא"ל הרי אני כאלו נשבעתי מי הויא שבועה:
<b>תשובה</b> מההוא דהתם (גיטין ע"ד:) הרי אני כאלו נתקבלתי אין ראיה שתהא שבועה דהתם לא קבל כלום אלא שמחזיק טובה כאלו קבל אבל אומר כאלו לא הוי נשבע ממש:

Teshuva 44

מד (א)
מ"ד) <b>שאלה</b> עדים שהעידו וחזרו והעידו מבעיא אי מפסלי מכאן ולהבא.
<b>תשובה</b> כיון שהם לפנינו אנן סהדי שהם עדי שקר ולא אמרינן אין אדם משים עצמו רשע במה שנראה אלא דיכולין לומר אין אנו רוצים לחוב בדמו של זה כמו שהובא משם הר"ן וזהו דוקא באותו ב"ד שמאחר שבאין לעשות מעשה על פיהם איך יפסלו אותם ונמצא תרתי דסתרן אבל הולכין ומעידים עליהם בב"ד אחר ומלקין אותם ופוסלין אותם כההוא (עי' חו"מ סי' ל"ד ס' כ"ז) דנשבע להכחיש את העד:
<b>אמר המני"ח:</b> להיותי לומד כעת בענין זה ראיתי בהא דאמרו בגמ' דכתובות פ"ב (דף י"ט:) עד א' אומר תנאי ועד א' אומר אינו תנאי ששומעים לעד שאמר תנאי לדעת הרמב"ם ז"ל נראה דמפרש לה הכי דהיינו דוקא בשאין כתב ידם יוצא ממקום אחר והוה ליה כאילו מסהיד השתא ולא גמר עדותו וכיון שדבריו האחרונים אינם סותרים לגמרי הראשונים מהני אבל אם כתב ידם יוצא ממ"א הרי נחקרה עדותם ושוב אינם יכולים לחזור ולהגיד כן כתב לה בפ"ג מהל' עדות אמרו על תנאי היה שטר זה אם היה כתב ידם יוצא ממ"א אינם נאמנים עי"ש. וכן ראיתי שכתבו הפוסקים האחרונים ושמחתי שכוונתי ודלא כרב האי ושאר גאוני עולם ז"ל דסברי דאפי' כשכתב ידם יוצא ממ"א דיכולים לומר תנאי היו דבריהם עיין חו"מ טור סי' כ"ט (ועי' ש"ך שם ס"ק ב') ובסי' פ"ב ראיתי עוד בהאי כללא דאוקי חד לגבי חד שאם עד א' אומר תנאי היה ועד א' מכחיש או שאינן לפנינו כיון דבשטר לא הוזכר רמז התנאי נראה דאמרינן אוקי חד לגבי חד דמכחשי זה לזה ושטר אין כאן וצריך לישבע היסת דתנאי היה ומיפטר כדרב נחמן דמחייב שבועה עיין סי' פ"ב (סי"ב) כאמור:
מד (ב)
מד) <b>שאלה</b> האומר לאשה הרי (את) מקודשת לי ונתן לה הכסף ולא אמר בזה.
<b>תשובה</b> האי מלתא תליא בבעיא דלא אפשיטא אי בעינן ודין או לא בעינן [גיטין פ"ה:] מיהו אם א"ל בטבעתי אפשר דאע"ג דלא אמר לה זו דמוקדשת דגדולה מסירת טבעת [עי' פיהמ"ש לרמב"ם מע"ש פ"ד מ"ז. ועי' בס' שפת אמת להרב מ"נ טירני הרבה שו"ת על זה]:

Teshuva 45

מ"ה) <b>שאלה</b> אם מותר לטלטל בהמה חיה ועוף לתינוק לשחק בו בשבת.
<b>תשובה</b> מדברי התוס' במציעא (דמ"ו: ד"ה פירי) נראה דקרי ליה לשור כלי דכל שעושין בו איזה דבר ומיוחד לכך כלי מיקרי והא [שבת קכ"ח: או"ח סי' ש"ח ס"מ] דמדדין עגלים וסייחין מדידין אין מגביהין לא משום דלאו לצורך גופו ומקומו הוא אלא לצורך עצמו של איסור (עיין בשו"ת ר"ח אור זרוע ססי' פ"ב מש"כ בשם הרא"ש):

Teshuva 46

מ"ו) <b>שאלה</b> מי שברך המוציא ונזכר שלא ברך ענ"י מהו:
<b>תשובה</b> יכול הוא שיברך ואין זה הפסק. א"נ יטעום פחות מכשיעור ואח"כ יברך ענ"י:

Teshuva 47

מ"ז) <b>שאלה</b> (אמ' המני"ח להיות כי שאלה מ"ז נתטשטשה מעיקרא שמתי למלאות מהמעט שלי). מה שפסק הש"ע בסי' קס"א א"ח דין ד' שראוי לנהוג כדעת הראשון אי הוי חומרא דאתי לידי קולא.
<b>תשובה</b> לא הוי חומרא דאתי לקולא אם יטול מרביעית בלבד ונמצא מוסיף על שיעור נטילה דהרי אמרו חכמים (בריש ידים) מי רביעית נוטלין לא' ואפי' לשנים ודאי דאין זה התוספות יותר משיעור נטילת ידי שנים:
<b>ובב"י</b> כתוב וז"ל נכון להתנות ולומר שאינו מקבל זה בתורת חובה כדי שאם לא יזדמנו כ"כ מים לא יצטרך להחמיר כמנהגו עכ"ל. ולע"ד דאין כוונת הב"י לומר דאם יחמיר ליטול עד קנה של זרוע יצטרך ליטול יותר מרביעית דזה ליתא מטעמא דכתיבנא לעיל אלא הכוונה אם יהיה עת הדוחק ויצטרכו שנים ליטול מרביעית לא יצטרכו להחמיר הרמב"ם ור"י והראב"ד ז"ל חולקים עליו דאפי' בפחות מרביעית לכל או"א והב"י פסק להקל מדרבנן (בסי' ק"ס):

Teshuva 48

מ"ח) <b>שאלה</b> מי שברך והפריש חלה והוצרך לישאל עליה מה ענין הברכה שברך:
<b>תשובה</b> אין כאן ברכה לבטלה מאחר שחל שם חלה עליה לפי שעה אח"כ הוי כמו שנשרפה וקרוב אני לומר שתועיל הברכה שיברך למה שיפריש. (עי' לעיל סי' כ"ה וחות יאיר סי' ק"ל וס' יהושע פסו"כ סי' תקי"ח חת"ם יו"ד סי' ש"ך וריטב"א חולין ק"ו ד"ה אמר רב מש"כ לענין נט"י):

Teshuva 49

מ"ט) <b>שאלה</b> המל את בנו איזה עדיף לברך בעל או בלמ"ד.
<b>תשובה</b> כשבא לידי קיימתי דברי הרמב"ם ז"ל והוא הנראה מפשיטות הסוגיא ואח"כ חזרתי בי ממה שדקדקתי מהגהות מיי' פ"ג דמילה ז"ל אבל לא ידענו מה טיבה של ברכה זו של להכני' וכי לא סגי ליה במה ששליחו המוהל מברך על המילה וכן מי ששחטו לו פסח צריך לברך לשחוט את הפסח ושמא כיון דמוהל בלא אבי הבן שייך במצות הולד כדאמרינן בפ"ק דקדושין (כ"ט.) וכו' עד הילכך תקינו ליה ברכה אחרת לעצמו וכו' עד אם מלו אבי הבן וברך להכניסו סגי ליה בהכי כיון דתקינו למוהל לברך על המילה לא ישנה מן המטבע ומברך שתים וכו' ע"כ משמע דברכת להכניסו הוא חיוב האב על הבן וברכת על המילה הוא להורות החיוב כללי שיש על כל ישראל וא"כ כשאבי הבן מל את בנו מברך להכניסו על חיוב פרטי שיש עליו יותר מעל כל ישראל וברכת על המילה להורות החיוב הכללי אשר עליו בכלל כל ישראל וא"כ אם יברך להכניסו וברכת למול את הבן אין לה שחר דמה ענין לברך ב' ברכות המורות החיוב הפרטי וכן יש לדקדק מהגהת ש"ע ז"ל (ביו"ד סי' רס"ה ועי"ש בט"ז) מיהו אם בירך למול או שבירך ברכת להכניסו לחוד יצא:

Teshuva 50

נ') <b>שאלה</b> כיצד יש לנהוג במימי החלב:
<b>תשובה</b> דעת האוסר (בי"ד סי' פ"א ס"ה) אין לו שחר שהוא אומר שאין לתמוה שיהא החלב מותר והיוצא ממנו אסור שהרי דם שפירש אסור והבשר עם דמה מותר לאוכלו חי ומי יתן ידעתי ואמצאהו מה גבול יש בזה שאם תאמר שהדם הוא החלב אלא שהתורה התירתו וכשפרש אסור א"כ בפירוש הראשון שפירש החמאה מן החלב יהא השאר אסור ואיך יאכלו הגבינה וא"ת אין ה"נ והגבינה אשר תאכל היא כשלא קדם הפרשת החמאה א"כ למה מתיר הריקוט"ה והוא הנסיובי שקודם הנסיו' קדם הבדל הגבינה ואין לומר שמה שפירש אחרון לכל דבר הוא דם שפירש ואחר המימי חלב אין שם עוד פירשה אף אתה אמור לו כי מי הגיד שלא נשאר במימי החלב עוד דבר שאם היו יודעין בני אדם היו מפרישין כי אי אפשר שלא נשאר שהרי יש בו עכירית:
<b>ועוד</b> יש להשיב כי מאחר שעיקר החלב הוא דם יש לנו לומר שהמובחר הפורש ממנו שורשו וטובו א"כ היה לנו לאסור החמאה והגבינה שהם הטובים והמים הנשפכים מותרים כל זה אני אומר להלכה אבל המחמיר באיסורים לצאת ידי הכל תעב"ט:

Teshuva 51

<b>שאלה</b> הלש לשם מצה ונשמר מחימוץ ואח"כ חשב לעשותה לגוי מהו:
<b>תשובה</b> אע"ג דאיכא למימר ע"ד הראשונה אזיל ואתי מ"מ כיון שהסיח דעתו ממנה יש להחמיר:

Teshuva 52

נב) <b>שאלה</b> בואי כלה שאומרים בע"ש אי הויא קבלה:
<b>תשובה</b> כך נראין הדברים שע"מ כך מתאספים ואומרים ובתוך אמוני עם סגולה בואי כלה שבת מלכתא וראיתי בתיקונים שמצריך עשרה לקבלת שבת. וטוב הדבר אם אפשר. וגם מצאתי סמך שאומרים באי כלה. וברכת חתנים בעשרה ואז"ל (ב"ר פי"א) כנסת ישראל יהיה בן זוגך (עי' בב"ק דל"ב ובחד"א שם):

Teshuva 53

נג) <b>שאלה</b> מי ששכח ולבש תפלין של ראש קודם לשל יד אי עדיף טפי להחזירם ולחזור וללבשם כדרכם או ילבש של יד:
<b>תשובה</b> שמעתי שנהגו בצפת ת"ו דכשפגע בשל ראש תחלה היה לובשו ומברך עליו וחוזר ופושטו ואח"כ לובשם כדרכן וייטב הדבר בעיני והכא נמי אם אירע לו כך יסיר של ראש וחוזר למצוותו אבל אם היה לבוש תפלה של ראש שלא היה לו של יד למה יסירנה (עט"ז או"ח סי' תרפ"ד סק"ד וביעב"ץ ח"א סי' קכ"ה):
<b>אמר המני"ח:</b> ראיתי בב"י סי' פ"ה ועמד בהאי כללא דאין מעבירין על המצות דצא"ל היכא דעדיין לא אטפל במצות כלל אלא דאיתא לפניו אי שייך בזה משום אין מעבירין ע"ה וההיא דסי' תע"ג ס"ד הנה איכא למדחי דכיון דכבר הזמינם וגם עתה הוא לפניו כאטפל הוו:
<b>ומיהו</b> מההיא דלולב (סי' תרנ"א ס"ה) לא מברכינן אע"ג דאיתא קמן אלא א"כ נטל ליה בידיה וכדמייתי הב"י מתפלין דאין מברכין עליהם אלא משיניחם על הקבורת משמע דמה שהוא לפניו והזמינו לאו משום הכי מיקרי איעפל במצוה כל שישנה לפניו יש בה משום אין מע"ה אבל מההיא (סי' תמ"ד ס"ז) דהרי שהיה הולך לשחוט את פסחו ולמול את בנו וכו' אין ראיה דההליכה הוי צורך המצוה ונתעסק במצוה קרינן ביה משא"כ כשהיו מזומנים לפניו. אבל כפי מ"ש הב"י בהא דמברך משעה שמתחיל להניחם וכו' ולפי זה אם רצה לברך קודם הנחתם מעת שהמצוה מזומנת לפניו לעשותה הרשות בידו וכו' ע"כ משמע דמשעה שהוא מזומנת לפניו אטפל במצוה מיקרי. והנה כעת לע"ד לא מכרעת כ"כ דאיכא למימר דלפיכך קאי אקודם קשירה ואחר הנחה הוא משום קודם דקודם והדבר צריך ישוב:
<b>והיכא</b> דבאה מצוה לידו ואינו עושה אותה מיד עד שמתקן האחרת אעפ"י שעושה אותה שבאה לידו תחלה עושה אותה קודם האחרת מ"מ איכא משום אין מע"ה במה שמתקן האחרת אעפ"י שאינו עושה אותה האחרת תחלה ועיין בב"י סי' הנז' דכ' יש נוהגין לתקן תפלה של יד וכו'. עוד ראיתי שם דרך כלל דהיכא דהמצוה האחת היא חובת גברא אבל המצוה האחרת אינה חובת גברא לית בההיא שאינה חובת גברא משום אין מעבירין ע"ה. עוד דרך כלל שותק ושומע כעונה אבל לא הוי השתיקה הפסק לשיצטרך לברך ברכה אחרת עי"ש על ההיא דולא יפסיק ביניהם לדבר אפי' לענות אמן. ואגב דקדקתי במש"ש וז"ל וכ' התוס' מתוך פי' משמע דאם שח ובירך שרי וליכא איסורא אלא אדרבא מצוה ושכר ברכה ואין כן דעת כל הפוסקים אלא שבכל ענין אסור לדבר אפי' חוזר ומברך ע"כ. מדקאמר שרי משמע דשרי לכתחלה אבל ממאי דקאמר מצוה ושכר ברכה ליכא למשמע מינה דמצינא למימר מצות תפלין ושכר ברכה שבירך משום דשח דיעבד אבל לכתחילה לא ישיח וממאי דקאמר ואין כן דעת כל הפוסקים וכו' ליכא למשמע מינה דאסור להביא עצמו לידי כך דהיינו ברכה שאינה צריכה דמצינא למימר ולדחויי דהיינו משום דבלאו הכי אסור להשיח וכדמייתי הב"י בתר הכי מכתבי מה"ר ישראל סי' ק"ז לסמ"ק וכו' ע"כ:
<b>ומיהו</b> מההיא דמהר"ר ישראל משמע דאסור להביא עצמו לידי ברכה שאינה צריכה. ואין לומר דדוקא כה"ג דהמצוה מוטלת עליו ומצי מפטר בברכה דמצוה אחריתי אבל כי אין מוטלת עליו לעשותה ואי בעי עביד לה ואי בעי לא עביד לה יכול להשיח ולהביא עצמו לידי ברכה שאינה צריכה:
<b>דאי</b> טעמא הוא משום מוציא ש"ש לבטלה מה לי הכי ומה לי הכי:

Teshuva 54

נד) <b>שאלה</b> אי עדיף טפי לברך שתים על התפלין:
<b>תשובה</b> שמחה היתה לי אם הייתי ממשפחת אשכנזים והייתי מברך שתים דהכי משמע יותר פשוט ובתנחומא פ' בא (א"פ) [סוף פ'] בא בפירוש כן אבל מה אעשה שאין לי לשנות ממנהג אבותי (באה"ט סכ"ה סק"ה):
<b>אמר המני"ח:</b> ראיתי להרב בעל כה"ג שכתב בסי' כ"ח דטלית ותפלין מצות ציצית קודמת לפי ששקולה היא ככל המצות ונתקשתי דגם מצות תפלין הוקשה כל התורה לתפלין כדכתב מרן ז"ל סי' ל"ז בשם הרא"ש. ואולי שאני ציצית דאתי לידי זכירה ועכ"ז לא מתייתבא דעתי לזה ובפרט דמצות תפלין שייכא למצות ק"ש ותפלה ובה מקבל עול מלכות שמים שלימה משא"כ בציצית ומה גם שהם חובת הגוף משא"כ ציצית ואמרו חז"ל (ר"ה י"ז.) איזהו פושעי ישראל בגופן קרקפתא דלא מנח תפלין ואמרינן בהתכלת (מ"ד.) כל מי שאינו מניח תפלין עובר בי"ח [בח'[וכל מי שאין לו ציצית עובר בחמש וידעתי כי שערי הדחיות לא ננעלו אבל לענין הדין הוא דבר תמוה. וממה שכתב הטור בסי' ס"ו ג"כ נראה דתפלין עדיפי מציצית כאשר עם לבבי. (עי' באה"ט ר"ס כ"ה ושמש צדקה או"ח סי' ט"ז וסי' כ"ד ושו"ת רעק"א סי' ט' ופחד יצחק ערך ציצית):

Teshuva 55

נה) <b>שאלה</b> ש"ץ שסיים מגן אברהם והתחיל מיד אתה גבור אם יש לענות עוד אמן אחריו:
<b>תשובה</b> היה נראה דכיון דשלש ראשונות כחד חשיבי דשפיר דמי לענות אמן אעפ"י שהתחיל באחרת אבל יותר נראה לחלק שאם המתין ש"ץ כדרכו ולא ענו אחריו והתחיל באתה גבור אז אין להם עוד לענות דהויא כאמן יתומה אבל אם פשע ש"ץ ולא המתין והתחיל מיד אתה גבור לאו כל כמיניה שיאבד אמן מפי הציבור. (עי' שע"ת ס"ס קכ"ד).
<b>אמר המני"ח:</b> אגב זה ראיתי חילוק בין דבר שצריכין הציבור לענות אחר הש"ץ להיכא דאין צריכין לענות אחריו ונפקא מינה אי בעינן רוב דמתחייבי בההוא או אי סגי בחד כיון דהא מיהא איכא עשרה עיין במהרלנ"ח סי' (ט"ו) וכמדומה לי דגם מוהרי"ט ח"א גבי ברכות השחר דנוהגים לאומרם כל או"א והשאר עונים אחריו אמן עי"ש ועיין ש"ע סי' ו' ס"ד:

Teshuva 56

נו) <b>שאלה</b> אם מותר ללוש ביסקוגוס בחלב:
<b>תשובה</b> נראה דלא מקרי זה כעין תוארו והוי כשאר פת כיון שעושין תדיר מהם (לא אתי למיסרך). [עי' יעב"ץ ח"א סי' ס"ב.]:

Teshuva 57

נז) <b>שאלה</b> רומז בעיניו מורה באצבעותיו אי הוי הפסק בין תפלה של יד לשל ראש:
<b>תשובה</b> אין ענין לכאן אי דיבור כהרהור דמי דאפי' לא יהיה כדיבור שח בין תפילה לתפילה לאו דוקא דבור אלא כל שהסח דעתו מהם מברך שתים. (באה"ט סי' כ"ה ס"ק ח'):

Teshuva 58

נ"ח) <b>שאלה</b> אמאי לא התקינו לומר הטוב והמטיב במקום שהחיינו ברגלים.
<b>תשובה</b> במקום הטוב והמטיב התקינו התפילות ובקידוש אתה בחרתנו וכו' ואין לך הטבה גדולה מזו אבל כל יחיד ויחיד יש לו לברך שהחיינו על המצוה שנזדמנה לו כמו שמברך על כל מצוה שנזדמנה לכל יחיד ולא חילקו בין מצוה כוללת בזמן א' או פרטית:

Teshuva 59

נ"ט) <b>שאלה</b> המוצא אגרת פתוחה בשוק וכתוב עליה ופגי"ן דרג"מה אם מותר לקרותה ואם חייב להחזיר.
<b>תשובה</b> נהי דלגבי המקבל איכא למימר כיון דנפל איתרע ולא חש לה אבל שולח שמא אין רוצה שידעו בעסקיו ולפי זה אם היא חתומה כ"ש שאין ליגע בה וחייב להחזירה דמסתמא אין לומר שהשליכה קודם שיקראנה:

Teshuva 60

ס') <b>שאלה</b> מי שברך שהחיינו על שני מיני פירות ואח"כ ראה פרי מורכב משניהם מהו שיחזור ויברך שהחיינו.
<b>תשובה</b> אם המורכב הוא מין במינו פשיטא דלא יברך דאין כאן פנים חדשות ואם הוא מין בשאינו מינו אפשר דאין לברך עליו שכל דבר שעשו בני אדם נגד רצון הבורא איך יאמר שהחיינו לראות דבר זה ואע"ג דמותרים באכילה גזירת הכתוב אבל לברך על הראיה לא מסתברא [עי' יעב"ץ ח"א סי' ס"ג שהק' ע"ז ולקמן בסי' רס"ה יישבה הרהמ"ח על נכון]:

Teshuva 61

ס"א) <b>שאלה</b> הגונב מן הגנב כלי לסטיותו אם מותר:
<b>תשובה</b> אע"ג דאמרינן (ברכות ה') בתר גנבא גנוב וטעמא טעים דאסור לגנוב ממנו הכא למעט בתיפלה שפיר דמי וישלם ליורשיו:
<b>ומה</b> שטענו אם גופו מורידין ולא מעלים כ"ש ממונו, דברים שאין בהם ממש:

Teshuva 62

ס"ב) <b>שאלה</b> מי שברך שאומרים החזנים בשבת אם יש לחוש משום שאין להתפלל בו.
<b>תשובה</b> אין להתפלל ע"ד שהוא צורך היום כגון חולה שאין בו סכנה אבל דבר שהוא להבא אין בכך כלום ה"נ אין לאכול סמים של רפואה דוקא כשיש בית מיחוש אבל בלא זה מותר ולמה אין אנו מתפללין י"ח מפני טורח צבור:
<b>א"נ</b> אי אפשר שלא יהא שם דבר שהוא צורך היום כגון פרנסה בכל יום הוא צריך אבל מי שברך כללי אין לחוש [עי' יעב"ץ ח"א סי' ס"ד. ושו"ת אבקת רוכל סי' י"א י"ב]:

Teshuva 63

ס"ג) <b>שאלה</b> אבטיחין שחוקקין (וגוררין) בתוכו והיה למים כיצד מברכין עליו ועוד אותם של מצרים שהם מים מתחילת ברייתן:
<b>תשובה</b> אם המים צלולים שירד העכור למטה מברך על הצלול שהכל דהו"ל זיעה בעלמא וכן יש להבין ההיא דמי רמונים [עי' לקמן סימן צ"ג]:

Teshuva 64

ס"ד) <b>שאלה</b> כהן הקורא ק"ש אם ישא את כפיו.
<b>תשובה</b> היה נראה שאם יש שם כהנים אחרים יצא לחוץ כשיגיע ש"צ לרצה ואם אין שם אלא הוא כבוד הצבור הוא שלא יצא והוי כמשיב מפני הכבוד:
<b>נמצא</b> בהרדב"ז סי' רצ"ג כהן העומד בתפלה והגיע ש"ץ לעבודה שאם אין שם כהן אחר פוסק ועולה ומברך וחוזר למקומו שברכת כהנים מן התורה ותפלה דרבנן ע"כ ואני שמעתי ולא אבין שאם אומרין לו עלה דאז עובר בעשה אפי' יש שם אחרים ואם לאו אפי' הוא יחיד:
<b>והיה</b> נראה שאם הוא בהטוב שמך יעלה בין שהוא יחיד בין שיש אחרים ואם לאו יצא לחוץ דההילוך אינו הפסק בתפלה:
<b>אמר המני"ח:</b> היה הלכה למעשה בא' שהיה עומד ומתפלל בב"ה וראה התפלין של חבירו שהיו ביד תינוק והפילם ארצה ובראותו ככה הפסיק והפסיע לפניו להקים התפלין ויך את הנער ויאמר לו למה תעשה כה לזלזל בקדשים ובא השואל לשאול כדת מה יעשה האיש הלזה ונראה לי להשיב אליו שמאחר שהפסיק בדבור שיחזור לראש ולא טוב עשה במה שדיבר ולא היה לו אלא להקים התפלין ולחזור למקומו משום דקא עבר על איסור לא תשא במה שדבר דבודאי תפלין לא עדיפי מס"ת שנתגלגל ונפל לכרמלית שהוא איסור מדרבנן ואפ"ה פסק מרן סי' שנ"ב דלא יקימנו ולא חש לזילזול דס"ת א"כ כ"ש הכא דבהפסק דבור זה שלא לצורך איכא איסור לא תשא דהרי הוא צריך לחזור לראש ועליו נאמר ודבר שפתים אך למחסור כי הרי הברכות שבירך הוו לבטלה ומה שפסק בהילוך יפה עשה דההילוך אינו הפסק אמנם דע כי רוב מנין ובנין מת"ח שבע"ק על מעשה שהיה נמנו וגמרו שאם יהיה המציאות הזה באופן שהמתפלל היה סגור בבית ובעד החלון השקיף וראה שנפלו התפלין ואינו יכול לכתת את רגליו כדי להקימם שטוב שיפסיק ויאמר לחבירו הקם התפלין ולא יותר כי משום זילותא דתפלין אינו כל כך רחוק דדיבור זה לא יקרא הפסק ולא יחזור לראש וכמה צדקו החסידים ואנשי מעשה במה שתיקנו להתפלל בעינים סגורות דהרי לך אם המתפלל הזה היו עיניו סגורות לא היה רואה ולא היה נצרך לכך והוה קרינא עליה עוצם עיניו מראות ברעה ברוך שנתן לנו תורת אמת:

Teshuva 65

ס"ה) <b>שאלה</b> מי שהיו בידו מעות של חבירו אם מותר לו לעשות בהם צדקות או לת"ת:
<b>תשובה</b> הא דאמרינן (פסחים ד':) ניחא ליה לאיניש למעבד מצוה בממוניה היינו הוא בעצמו להוצי' אבל אין חבירו רשאי לשלוח יד בממון חבירו וההיא (במס' כלה) דר"ע עם ר' טרפון י"ל שהיה בדעת רע"ק לפרעם לו אם לא יתרצה ר"ט שהרי (נדרים ד"נ) רע"ק עשיר היה. (עי' כ"מ סוף הל' נחלות):

Teshuva 66

ס"ו) <b>שאלה</b> א' לא היה לו פנאי ליטול ידיו ולקח מן הצמוקים וברך עליהם ואמר שעושה שהפת יהיה טפלה להם מהו.
<b>תשובה</b> אפשר דאין זה בכלל כל שהוא עיקר ועמו טפלה דמברך על העיקר ופוטר הטפל דלאו בדידיה תליא לעשות העיקר טפל והטפל עיקר ובטלה דעתו אצל כל אדם דמליח הוא דרך שהפת טפלה לו ואם לא היה לפניו הפת והיה אוכל הצמוקים אפשר הוא שיהא הפת הבא אחריהם טפלה להם א"כ אותו שעשה כן אשר לא טוב עשה ולפ"ז היה צריך שיברך אחריו ברכת מזון: [עי' מג"א סי' רי"ב סס"ק ג']:
<b>ובזה</b> יתורץ לך מ"ש עוד אם היו לפניו ענבים ולחמניות והיה בדעתו לאכול הענבים עיקר ולברך עליהם בפה"ע והלחמניות טפל וסיים בברכתו במ"מ כשראה כך חשב בתוך כדי דיבור לעשות עיקר מן הלחמניות מה דינו: <b>תשובה</b> יצא והרי לך לעיל דעתי בעיקר וטפל:
<b>אמר המני"ח:</b> בהאי כללא דבטלה דעתו אצל כל אדם ראיתי לעמוד אי אמרינן הכי למקום בכללו אי בטלה דעתו אצל כל שאר מקומות ואי הוי פלוגתא עיין פרק המצניע דשבת ד' צ"ב תוס' ד"ה ואת"ל אנשי הוצל וכו' והאי דמייתי הכא התוס' מפרק החבית דף קמ"ד כי להיות הענין הזה ארוך ועמוק נמנעת ממנו כעת ואם יגזור ה' אעלה דברי בקונטרס קטן:
<b>ובענין נמלך</b> אם יצטרך לברך נראה לע"ד דהמלכה מספק שמה המלכה עיין פ' אלו דברים הרי"ף דמ"ה ריש ע"ב רבינו יונה פיסקא המתחלת והשמש מברך. כלומר אע"ג שלא גמר בדעתו בודאי שלא לאכול עוד אלא ספק אם יאכל עוד ספק אם לא יאכל עוד אפ"ה מקרי נמלך. וצריך אני לעיין ר"פ המצניע ההיא דאמר אביי הכא במאי עסקינן כגון שהצניעו ושכח למה הצניעו והשתא קא מפיק ליה סתמא מ"ד בטולי בטלה מחשבתו קמ"ל כל העושה על דעת ראשונה הוא עושה עכ"ל. (עי' לקמן סי' פ"ו):
<b>ועיין</b> סי' קס"ח ס"ו (ובמג"א שם ס"ק י"ד) הא דכתב מוהרש"ך ח"א סי' קע"ג בפת הבא בכיסנין שמתחלה היה בדעתו לאכול ממנו מעט וברך במ"מ ואח"כ נמלך לאכול יותר אם לא אכל בפעם השניה שיעור לקבוע עליו כי אם בצירוף אכילה א' פשיטא דאינו חוזר ומברך לא המוציא ולא במ"מ אך אם נמלך לאכול בפעם השניה שיעור שאחרים קובעים בלי צירוף אכילה א' מברך המוציא עי"ש:

Teshuva 67

ס"ז) <b>שאלה</b> יש שמות בתורה שנפל בהם ספק אם קודש או חול ויש שדרשו בהם קודש וחול כגון אלהים לא תקלל (סנהדרין ס"ו) כיצד יכתוב הסופר:
<b>תשובה</b> יסמוך בזה על מה שקדש כל השמות בתחלת הספר דקרבנות של צבור סכין מושכתם למ"ש. (עי' בט"ז יו"ד סי' רע"ד בשם סמ"ג. דב"ש סי' ע"ו זרע אמת ח"ב סי' קכ"ז):
<b>שאלת</b> עוד את"ל דאדני אם נא מצאתי חן יקדש מספק באלהים ל"ת מהו:
<b>תשובה</b> שקולים הן ויבואו שניהם כדלעיל:
<b>ומה ששאלת עוד</b> עבר סופר ולא קדשו מהו שיקראו בו בצבור:
<b>תשובה</b> יסמוך כדלעיל:
<b>ואם</b> קדשו לחלטין מהו לקרות בצבור שהרי יש בו צד חולין דלא דמי למקדש בע"מ למזבח דלא חלה קדושה:
<b>תשובה</b> קורא אני בזה אלקים ל"ת ומעוות לא יוכל לתקון.
ו<b>שאלת</b> עוד מי שמחק אלהים ל"ת והתרו בו משום לא תעשון כן מהו:
<b>תשובה</b> חולין וקדשים מעורבים ולוקה:
ומה ש<b>שאלת</b> עוד על פ' הסופר שכך היה ווסתו שלא היה זוכר לקדש השם אלא אחר שהיה כותב אות ראשונה מהו.
<b>תשובה</b> מההיא [מס' סופרים פ"ה ה"ב] דהיה מתכוין לכתוב את ה' וכתב יהודה עושה מדלית הא וכו' אין ראיה אבל מההיא (שבועות ל"ו) דכתב א"ד מאדנות יש ראיה דפשטה קדושה למפרע (עי' שו"ת הרמ"ע מפאני סי' ל"ו. שכ' דקדושת השם ישנו מתחילה וע"ס ואינה משתלמת אלא בסוף ובעקרי הד"ט יו"ד סי' ל' אותי"ב).
ועוד <b>שאלת</b> אם שכח לקדש מקצת שמות אם יש שם ביטול. (עי' בש"ך וט"ז ר"ס רצ"ט ויד אלי' סי' פ"ח ושו"ת ח"ש שבסו"ס הר המור סי' ט'.):
<b>תשובה</b> אפי' באלף לא בטיל כדין כל הזבחים (זבחים ע"א) וכל כי האי אפשר דיודו הפוסקי' ז"ל דיועיל קידוש ראשון (ע' לק' סי' קע"ח):
<b>אמר המני"ח:</b> אגב ראיתי לעמוד במ"ש מרנא בש"ע סי' פ"ט (פ"ד) או"ח על שלום דלע"ד משמע לי מדברי הרי"ף פרק מי שמתו דף י"ט ע"א דאינו שמו של הקב"ה אלא דמשום דשמו של הקב"ה דהיינו הויה הוי שלום לכל העולמות משום הכי חשבינן לתיבת שלום כאילו הוא שמו של הקב"ה ולא אמרינן ליה במרחץ וז"ל הרי"ף א"ר המנונא וכו' אסור לאדם שיתן שלום בבית המרחץ שנא' ויקרא לו ה' שלום כלומר שמו של הקב"ה שלמא הוא עכ"ל עי"ש ומדלא קאמר הרי"ף שמו של הקב"ה שלום הוא וקאמר שלמא הוא משמע דלאו בתיבת שלום עצמה הויא שם אלא דשמו של הקב"ה דהיינו ההויה הוי שלמא רבא בעלמא וכדכתיבנא ודמיא למאי דכתב הרי"ף בתר הכי אלהא מהימנא יעי"ש השם יכפר בעדי אם שגיתי וליבטלו ולהוו דברי קמיה שכינתיה כעפרא דארעא:
וברחום איכא פלוגתא אי הוי שם או כינוי הרמב"ם ז"ל (פ"ג דק"ש ה"ה) ס"ל שהוא כינוי ועל ידו החזיק רבינו יונה ורבו וכתבו דהא הצדיק מקרי רחום וחנון:
והראב"ד ז"ל כתב דלא מצינו בשום מקום רחום על האדם וכו, עיין הלכות הרי"ף פרק דף ועמוד הנז' פיסקא המתחלת. אבל שם גופיה לא אקרי וכו' ע"ש:

Teshuva 68

ס"ח) <b>שאלה</b> אם יש לסמוך במ"ש הש"ע בא"ה סי' צ' [עי' ב"ש שם ס"ק ד' בשם צ"צ] בשטר חצי זכר.
<b>תשובה</b> מה שקשה עליו דהא קיי"ל (ב"ב קמ"ב) דאין הבן יורש את אמו בקבר להנחיל לאחים מן האב ויש לחלק דאם מת הבן קמיה דידה פקע לו כחו אבל כשמתה האם תחילה ירש כל זכות אמו. והנכון שהכל בכלל תנאי כתובה:

Teshuva 69

ס"ט) <b>שאלה</b> מי שקבל עליו לקרות כמה פסוקים של תהלים בכל יום אם יעלה לו למנצח מזמור לדוד וכן כל כיוצא כאלו.
<b>תשובה</b> מסתברא דלא עלה לו מן החשבון שראינו תהלה לדוד ארוממך התחיל האלפא ביתא בארוממך א"כ תהלה לדוד אינו מכלל המזמור דמורה מקום הוא לו (עיקרי הד"ט יו"ד סי' כ"ג אות כ"ה):

Teshuva 70

ע') <b>שאלה</b> איזה הפסק של פסוקים בעשרת דברות הוא הנכון לענין תלתא פסוקי, ועוד מה ענין פני בקמץ ופתח ושאר שנויים בדקדוק.
<b>תשובה</b> מסתברא דלענין קריאת ס"ת כל הפסוקים הם א' עד הפיסוק הגדול. נמצא דפסוק ראשון אנכי עד מבית עבדים כפי הנמצא בס' מדוייק: לא יהיה עד מצוותי הפסק שני: לא תשא עד לשוא: זכור עד ויקדשהו: כבד עד נותן לך: לא תרצח עד שקר: לא תחמוד עד לרעך שבעה פסוקים אבל בפרשיות נראה דעולה בשביל ג' גברי תלתא קראי כגון ויהי אחרי המגפה ויהיו בני יעקב ומה שהופסק פסוק הגדול לפיסוקים קטנים אפשר אפסקיה עזרא מפני התינוקות:
<b>ועל</b> דבר הנקודות פני יש תחת הנון קמץ ופתח הקמץ מפני הסוף פסוק והפתח מפני הרביע. ועשית כל, יש בכף דגש ורפי הרפי מפני השופר הולך שעושה אותו בגד כפת דסמוך ליהוא. והדגש מפני הטרחא שהוא טעם מפסיק. וכן לא תרצח. ל"ת. ל"ת. התאוין בדגש ורפי מטעם זה:

Teshuva 71

<b>שאלה</b> הדוד שמוציאין בה האגוו"ה ארדיינט"י אם צריך טבילה:
<b>תשובה</b> המכסה והצינור שבו יוצא צריך מדין כלי סעודה. והדוד מ[ד]ין מעמיד:

Teshuva 72

ע"ב) <b>שאלה</b> מי שאמר הרי עלי לקבל ב' תעניות ואמר הריני בתענית למחר ב' פעמים מאי:
<b>תשובה</b> כיון דאם נשאל על א' חלה השניה הוי כקבל הב' תעניות שאמר ואפי' התענה למחר יצא דיש נדר בתוך נדר משא"כ בשבועה שאם מכח קבלת השבועה כנ"ל התענה יום א' צריך שיתענה יום אחר דאין שבועה בתוך שבועה:

Teshuva 73

ע"ג) <b>שאלה</b> מי שלא שאל מטר בליל ז' במרחשון אם מחזירין אותו:
<b>תשובה</b> מסתברא דכשם שבהזכרה היה מכריז הש"ץ כך בשאלה וא"כ לא איכפת לן בלילה כדאי' בירושלמי (ריש תענית) דבאורתא לית תמן עמא [עי' מג"א ר"ס קי"ד ושע"ת סי' קי"ז ס"ק ד']:

Teshuva 74

ע"ד) <b>שאלה</b> בני ח"ל הבאים לא"י (ודעתם לחזור) כיצד יתנהגו לענין שאלת מטר:
<b>תשובה</b> אם אומר ותן טל ומטר אין צריך לחזור בימות החמה למ"ד (עי' לקמן סי' רס"ב) ולפי זה מה יש שיברך ברך עלינו ואפי' למ"ד דלא יצא יודה בזה דיש לו להתפלל עם אחיו אמר המני"ח בני א"י אם יש להם אשה ובנים בא"י אעפ"י שאין דעתו לחזור בזמן הגשמים שואל כבני א"י מוהריק"ש ז"ל [עי' באה"ט או"ח סי' קי"ז ס"ק ד']:

Teshuva 75

ע"ה) <b>שאלה</b> חולה שבאו להאכילו ביה"כ מעט מעט ולא נמצא מאכל שיספיק לו אם לא ישחטו לו תרנגולת מפוטמת שמזונה מרובה מהו:
<b>תשובה</b> לטעם שאמרו שאין מאכילין אותו נבלה מפני שמניאין דעתו ונפשו קצה במאכל איסור גם כאן יותר יתישב דעתו שאינו עובר על איסור כרת: והטור [או"ח סי' שכ"ח] כתב הטעם ששבת לגביה דידיה כחול הוא ובחול לא היו מאכילין אותו נבלה: והר"ן יהיב טעמא משום דאכל זית וזית עביד איסורא ואיסור שבת חד הוא ולדידהו בנ"ד אין שם היתר לשחוט מ"מ לדידן נקטינן כטעמא דמתיר דאין הולכין בנפשות אחר הרוב כ"ש למ"ד הותרה שבת דהרבה פוסקין כן (עי' לק' סי' ק"פ):

Teshuva 76

ע"ו) <b>שאלה</b> שופר שגלדו דק ועשו לו חשוקים של ברזל מהו:
<b>תשובה</b> אפי' למ"ד אזלינן בתר המעמיד הני מילי היכא דאיכא כבר ריעותא והוצרך למעמיד אבל הכא לאו מידי עביד (באה"ט סי' תקס"ו ס"ק ט'):

Teshuva 77

עז) <b>שאלה</b> הגידם אם יטול לולב בשיניו:
<b>תשובה</b> כמדומה לי שרשום בזכרוני שאין לקיחה אלא ביד שנאמר ויקח את כל אשר לו מידו אע"ג דהתם דריש מרשותו או אפשר שטעות הוא בידי. אבל ממה שנשאל הרשב"א ז"ל סי' אלף ר' גבי אטר יד ימינו אם יטול בשמאל והשיב דאטו בימין כתי' ה"ה שמאל והאריך בזה ולא הזכיר ההיא דעדיפא מינה דגידמת שחולצת בשיניה דאטו וחלץ בידה כתיב (יבמות ק"ה) ומדלא הזכיר זה אלא מימין לשמאל הילכך משמע דפשיטא ליה דיד בעינן היכא דכתיב לקיחה אבל אין קפידא בין ימין לשמאל (עי' באה"ט סי' תרנ"א ס"ק י' ושע"ת ס"ק י"א):

Teshuva 78

ע"ח) <b>שאלה</b> אם היה מתפלל בר"ח ובתוך התפלה נזכר שהוא ר"ח וכשהשלים נסתפק אם הזכיר אם לאו:
<b>תשובה</b> בשעה אחת יבהלוהו אלף רעיונות ודאי שלא הזכיר שאם אין אתה אומר כן גם בבקר כשבא לב"ה נזכר שהוא ר"ח ואין עולה לו. בדידי הוה עובדא ששכחתי להזכיר של ר"ח ולא נזכרתי עד אחר קדושה ונתתי דעתי לכוין לברכות הש"ץ מאתה חונן ואילך אחר שהשלים חששתי שמא כיון שלא היה בדעתי לצאת בתחילת הברכות שמא לא עלתה לי ובתוך שהייתי מחשב בזה הגיע זמן מוסף והתפללתי עם הצבור ולא נראה לי לחזור דלפי דעתי אם עבר והתפלל מוסף יוצא ואין צריך לחזור ואף אם יהיה הדבר ספק לחוש לדעת מהרמ"ע (עי' מג"א סי' קכ"ו ס"ק ג') וספקו זהו חדושו מ"מ בהצטרף הספק האחר במה שלא נתכוונתי עם הש"ץ מתחלת הברכות לא חזרתי:
<b>אמר המני"ח:</b> מה שאירע לאבות אירע לבנים ואני ג"כ בגלותי זה פ"א עמדתי בספק זה אם הזכרתי מעין המאורע בר"ח או לא הזכרתי ולא היה בידי לחזור ושלא לחזור וסוף כל סוף נפטרתי בתפלת המוסף כאמור אח"כ שלחתי להביא הס' הגדול מהגאון בעל כנסת הגדולה מאצל האוהב והשונה בהלכות הגביר החכם כה"ר אברהם בר דוד דילרייו נר"ו ומצאתי בשיירי דשקיל וטרי לענין דינא בס' זה כאשר עיניך תחזינה משרים. ומסקנא דמילתא שם דכיון דאיכא פלוגתא יש מקום בראש לומר שב ואל תעשה שאני ולא יחזור ומיהו הטוב והישר הוא שיחזור ויתפלל בתורת נדבה למר כדאית ליה ולמר כדאית ליה למר אפי' בלא חידוש ולמר בחידוש עי"ש באורך דבריו כי נעמו ובהם סילקתי את עצמי מלעיין בדבר זה עד אשר יניח ה' לי בארץ הקדושה תוב"ב:

Teshuva 79

ע"ט) <b>שאלה</b> התוקע בשופרו של חבירו ונסדק בתקיעה מהו ואם יצא י"ח:
<b>תשובה</b> כיון דניחא ליה לאיניש למעבד מצוה בממוניה במידי דלא שכיח להתקלקל יורד ברשות מיקרי והו"ל כמתה מחמת מלאכה גם יוצא י"ח:

Teshuva 80

פ') <b>שאלה</b> הנותן מתנה לחבירו ע"מ להחזיר אימת יחזירנה:
<b>תשובה</b> הב"י (בחו"מ) סי' רמ"א הביא בשם הרשב"א מה שהביא והיה נראה דזמנו של זה כזמנו של שואל כההיא דשואל ע"מ למיסק ביה פרדסי (עי' בר"ח או"ז סי' קי"ח מש"כ שם רבינו שמחה):

Teshuva 81

פ"א) <b>שאלה</b> מהו לצאת בכיס של מעות ע"ש עם חשיכה:
<b>תשובה</b> התם אמרינן (ב"מ כ"א:) אדם עשוי למשמש בכיסו בכל שעה והו"ל דומיא דתפלין מיהו יש לחלק דבתפלין אמרינן (יומא ח'.) אסור להסיח דעתו מהם וכעין זה נמצא בכתיבות מהר"י די בוטון ז"ל:

Teshuva 82

פ"ב) <b>שאלה</b> יבם שגילה דעתו בתחילה שהיה רוצה לייבם לשם ממון ואח"כ אמר שח"ו שאין לו חפץ אלא לש"ש מהו:
<b>תשובה</b> אתא חמרא ובטש שרגא ובזה הכל מודו דמתחילת דבריו אדם נתפש ואנן סהדי:

Teshuva 83

פ"ג) <b>שאלה</b> וורדים מה דינם לענין ערלה ומעשרות וברכה:
<b>תשובה</b> הדברים עתיקים ויש לנהוג בהם כל דין פרי ולחומרא ואני מברך על האגוו"ה רוזאד"ה בורא מיני בשמים לצאת ידי כולם כי מה שדעתי נוטה באמת שיש לברך עליה נותן ריח טוב בפירות (עי' שו"ת סמא דחיי או"ח סי' ד'):
<b>אמר המני"ח:</b> עיין שו"ת מוהרימ"ט עי"ד סי' ל"ד דהוי פלוגתא דרבוותא ובח"ל מותר כדלקמן בש"ע סי' רצ"ד ס"ט וכתב עוד דאפי' בא"י דספק ערלה אסור לא ראה שנזהר בזה אפי' שרגילות לשותלם בכל שנה עי"ש באורך ועי' מהרשד"ם סי' קצ"א שמצא בס' האגור משם הראב"ד שיש לברך על הורד הנותן ריח טוב בפירות ולזה הסכים הוא ז"ל עי"ש:
<b>והבדינגינאש</b> כתב א"א וז"ל הכפו"פ אוסר אותם והרדב"ז אסרם בתחילה משום ערלה שאינם מתקיימים ג"ש ופרשתי מהם איזה זמן בלא נדר עד שמצאתי שבשאלה אחרת כשעלה לא"י נתחדש לו טעם להיתר והתיר הלבן:
<b>והשחור</b> הוי פלוגתא והטעם הוא שאין לך אילן שמוציא הגרעין שלו פרי תוך שנתו הילכך ירק הוא ומיהו לענין מעשה בא"י צריך לבדוק אם מוציא עלין מעיקרו ועיין יו"ד סי' רצ"ו ובאו"ח סי' ר"ג. וטעם חלוש הוא זה להתיר איסור תורה כפי הספק הראשון שלו. ואצלי נתחדש טעם אחר להתיר דאיתא התם דגזרו על הגפנים שאינן גבוהין טפח שיהיו כירק (עי' סוטה מ"ב) משום שהם שפלים ונראין כירק א"כ כל דבר שמינו שפל וקצר יש לדונו שהוא ירק ובטעמים אלו עם הספק הראשון שלא ראיתי בו ממש שאין העץ של הבראינגאן דומה לעץ אילנות שחלול מבפנים וראיתי דעמא דבר לנהוג בהם היתר אזי אמרתי אין לחוש:

Teshuva 84

פ"ד) <b>שאלה</b> אם מותר לעבור כנגד המתפלל כשיש מקום גבוה עשרה ורחב ארבעה לפניו:
<b>תשובה</b> אע"ג דמקום חשוב כזה הוי הפסק לכמה דברים הכא אין נראה שיהיה הפסק דשכינה אין לה הפסק כל זמן שהמתפלל רואה או משום שלא יטרף. אבל המתפלל הוא במקום כזה אפשר דמותר לעבור לפניו:

Teshuva 85

פ"ה) <b>שאלה</b> מי שנזדמן לו לענות אמן על שני דברים אי סגי באמן א' לכולם:
<b>תשובה</b> מההיא דאומרת (סוטה ח"י.) אמן על האלה אמן על השבועה אין ראיה ואפשר שאמן א' עולה לכאן ולכאן ואם יאמר אמן ואמן אין כאן אמן שאינו צריך ושפיר דמי (שע"ת סי' קכ"ד ס"ק י"א ובס' שפת אמת דף ע"ו):

Teshuva 86

פ"ו) <b>שאלה</b> חולה שלקח סם המשלשל והולך יותר מדאי ומצטער מבעיא אם יברך ע"כ פעם ופעם:
<b>תשובה</b> הא למה זה דומה לחולה שאין לו להודות עד שיתרפא ואז יברך ברכה א' ודיו:
<b>אמר המני"ח:</b> שאלה זו ותשובתה בצדה שייכא אפי' לבריאים שלוקחים הפורג"ה משארופ"י רוזאד"ו וכיוצא דיש בדעתם מתחלה לפנות הבני מעים עד שתכלה הזוהמה מהם דודאי הרי דעתו על כך ולא הסיח דעתו ולפיכך לע"ד לא יברך כי אם אחר גמר ההוצאה. (עי' באה"ט או"ח ר"ס ז').
<b>ואגב</b> ראיתי להודיעך בההיא דפ' מרנא בש"ע סי' ז' ס"ג במי שהטיל מים והסיח דעתו מלהטיל עוד ואח"כ נמלך והטיל פעם אחרת דיברך ב"פ אשר יצר. דמעולם לא היה דעתי נוח לזה והבאתי ראיה מדין נמלך שאינו מברך אלא ראשונה ואינו מברך שתי ברכות באחרונה. עיין בהר"ן ריש פ' ע"פ כדברינו והראיה שהביא מרן הב"י מדין טעה ולא התפלל מתפלל ב' אינה ענין לזה כלל דהתם משום תמידין תקנום כאמור וכך זכיתי ומצאתי בב"ח ושמעתי משם מוהריק"ש ז"ל דפסק דלא יברך אלא אחת משום טעמא דכתיבנא וכן עמא דבר נהגו (עקרי הד"ט או"ח רסי' י'):
<b>עוד</b> ראיתי ונתון אל לבי לעיין פרק אלו דברים הרי"ף דף מ"ה ריש ע"ב ורבינו יונה פסקא המתחלת והשמש מברך דנראה דהמלכה מספק שמה המלכה. כלומר אע"ג שלא גמר בדעתו בודאי שלא לאכול עוד אלא ספק אם יאכל עוד ספק אם לא יאכל עוד אפ"ה מקרי נמלך. וצא"ל ריש פ' המצניע אמר אביי הכא במאי עסיקינן כגון שהצניעו ושכח למה הצניעו והשתא קא מפיק ליה סתמא מ"ד בטולי בטלה מחשבתו קמ"ל כל העושה על דעת ראשונים הוא עושה עכ"ל (עי' לעיל סי' ס"ו). והדברים עתיקין וצריכים ישוב דבעונות השתא ליכא:

Teshuva 87

פ"ז) <b>שאלה</b> אי עדיף טפי לומר ברכו או נברך בב"ה:
<b>תשובה</b> יותר טוב היה שיאמרו נברך אלא שנהגו העם לומר כן ולא יכלו לשנות אלא שהוסיפו המברך ונ"מ לעיר חדשה:

Teshuva 88

פ"ח) <b>שאלה</b> הא דתנן (דמאי פ"ז) האומר מע"ש מה שאני עתיד להפריש למחר וכו' אם יועיל תנאי זה מתחלת השנה:
<b>תשובה</b> כל מה שמתנה האדם ועומד על דעתו אפי' ממאה שנה תנאו קיים:

Teshuva 89

פ"ט) <b>שאלה</b> אם יש להעמיד דיין שאין לו בנים וזקן:
<b>תשובה</b> ההיא בסנהדרין אתמר (סנהדרין ל"ו) שדנין דיני נפשות, ואע"ג דאיכא לצדד דגם בדיני ממונות משום דיש לך אדם שחביב עליו ממונו מנפשו מ"מ ראינו שלא חששו רז"ל על זה שהרי מנו כמה מדות יהיו בסנהדרין ולא נמצא שהקפידו ע"ז בממונות:

Teshuva 90

צ') <b>שאלה</b> אם יש לנהוג בזמן הזה סדר תעניות וכסדר ששנינו במשנתינו (פ"ק דתענית):
<b>תשובה</b> כפי מה ששמעתי מפי זקנים שכשהשנה מעוברת אין להתחיל התעניות כס' המשנה ולעיקרא דמלתא אמינא דשליחותייהו דקמאי קא עבדינן: (עי' שע"ת בסי' תקע"ה)

Teshuva 91

צ"א) <b>שאלה</b> אם מותר להתענות לשעות בשבתות וי"ט:
<b>תשובה</b> כפי הי"א (בסי' רמ"ט) שהמתענה ומשלים בע"ש צריך כפרה משמע דכל שם עינוי אסור בשבת וי"ט ואפי' תענית מבשר ויין אע"פ שאין חיוב לאכלם:

Teshuva 92

צ"ב) <b>שאלה</b> מה שנוהגין בויניציא יע"א בשבת שיש שורה ששוהין בב"ה עד אחר חצות אם יפה הם עושין:
<b>תשובה</b> מסתברא שלא אמרו (עי' או"ח ר"ס רפ"ח) אסור לישב בתענית עד שש שעות אלא כשאין עוסקין בתורה ובמצות אבל כשיושב ולומד או עוסק במצוה כמו הק"ק שלומדים בס"ת ומתנדבין מעות לצדקה וכיוצא אפשר שאין בכך כלום. מיהו קשיא מההיא דרב ששת (שבת דף י') ובזה נשאתי ונתתי עם אלופינו המוסבל בתורה ויראת חטא הרב החסיד כמוהר"ר שמואל אבוהב נר"ו בהיותי שם נהנה מחסידותו ותורתו יזכר לטובה והוה אמר הכי:

Teshuva 93

צ"ג) <b>שאלה</b> המוצץ לימוני"ש ונארנגאס מהו:
<b>תשובה</b> על הנראנגאס יש לברך ברכתם אבל על מיץ הלימניש שהוא חמוץ הרבה אפשר שאין לברך כמו על החומץ דדוקא כשהוא מזוג מברך וכבר כתבתי לעיל (סי' ס"ג) שעל כל מיץ הפירות שאינו צלול כמים שירד העכירות למטה דאז חשיב כזיעה יש לברך ברכת הפרי שכל זמן שלא נצלל יש שם טעמו וממשו:
<b>אמר המני"ח:</b> ואני בהיותי ברשיד עמדתי על ספק זה ובהסכמת הרב הדג"ן כתבתי שאם שתה אותם בפני עצמם שאינו מברך כלום דאזוקי מזקי ואם שתה אותם ע"י תערובת סוקא"ר וכיוצא יברך שהכל דהוה ליה משקה היוצא מן הפרי דמרנא (באו"ח סי' ר"ב ס"ח) פסק דמברך עליו שהכל אבל על הכאבא"ד נראה דמברך בורא פרי העץ משום דנטעי להו אדעתא דהכי וה"ה בלימניש ונאראנגאס מתוקים דאם אכלם כמות שהם מברך בורא פרי העץ משום דנטעי להו אדעתא דהכי עיין סי' ר"ד:

Teshuva 94

צ"ד) <b>שאלה</b> אם מותר להתפלל בבריכה:
<b>תשובה</b> כל כמה דכייף איניש בתפילה טפי מעלי אלא דמטעם דאין אדם רשאי ליפול על פניו אא"כ מובטח לו שיענה כיהושע (תענית י"ד) מטעם זה אין להתיר הבריכה. ואין לומר דהכורע על ברכיו אין קרוי עומד דהא כיון דרוב גופו בעמידה יש להחשיבו עומד אם נועץ ארכובותיו בארץ ושאר כל הגוף עומד והא דעמוד על רגליך כל הרגל עד הארכובה נקרא רגל דהא ביבמה כתיב וחלצה נעלו מעל רגלו ותנן (יבמות ק"ה) מן הארכובה ולמטה חליצתה כשרה והא דאמרו [באהע"ז סי' קס"ט סעי' נ"ב] ביבמה שלא תהא יושבת על ברכיה היינו שהברכים בארץ והיא סומכת גופה ויושבת עליהן ודוק. וכן בשלמה הוא אומר ויקם מכרוע על ברכיו וקרי ליה תפילה [עי' שמש צדקה או"ח סי' כ"ד]:

Teshuva 95

צ"ה) <b>שאלה</b> הלוקח שומשמין מן הגוי בא"י ועושה מהן שמן מהו:
<b>תשובה</b> כבר נגמרה מלאכתו ביד גוי דאין משקה גמר מלאכה אלא תירש ויצהר דוקא (עקרי הד"ט יו"ד סי' ל"ג אות י"ב):

Teshuva 96

צ"ו) <b>שאלה</b> האומרת תן חמצך לגוי בפסח ואתקדש אני לך מהו:
<b>תשובה</b> מנה לפ' ואתקדש אני לך מקודשת מדין ערב (קדושין ז'.) וחמץ אינו תופס דמיו נמצאת אשה זו ערבנית ע"מ שהגוי חייב לישראל ומש"ה מקודשת ואיסורא דעבד עבד:
<b>אמר המני"ח:</b> ועדיין הדבר צריך עיון ומיתון:

Teshuva 97

צ"ז) <b>שאלה</b> אם צריך להלין מי גשמים שנקלטו מן האויר:
<b>תשובה</b> אפשר דביורדים ביום צריכין הלנה דיומא כולא שמשא אבל בלילה אף אם האדים עולין מן הים אפשר לצדד דכיון שמתקדרין האדים ביסוד האויר הקר ושם נקרשים ונעשים מים פנים חדשות באו לכאן (עי' באה"ט ושע"ת סי' תנ"ה ס"ק ט'):
<b>אמר המני"ח:</b> אגב ראיתי להודיעך שאלה שזכרתי כעת רשומה אצלי שנשאלה בבית המדרש במי שאין לו כי אם דוקא מי מעיין ויין (אי) [הי] מינייהו עדיף ללוש בו את המצה כדי לצאת י"ח:
<b>תשובה</b> יש לצדד ולומר דהיין עדיף ממי מעיין לפי מה שפסק מרנא דאסור לכתחילה ללוש במי מעיין ולא כתב אלא יש מתירין בשעת הדחק וי"ל שעדיפי מי מעיין דהרי מצינו דצריך שיאכל לחם עוני שנילוש במים ובמצה עשירה אינו יוצא י"ח שהרי אוכלה ע"פ קודם שעה עשירית ואין לך שעת הדחק גדול מזה שהוא במדבר בערב פסח ואין לו שעת הכושר להלין וא"כ הדעת נוטה שילוש במי מעיין ולא ביין ועיין בלשון הב"י סי' תנ"ה ותמצא סעד להאי סברא בתרא וכן הסכימו:

Teshuva 98

צ"ח) <b>שאלה</b> המשכיר בית בי"ד בחזקת שאינו בדוק ומצאו בדוק מי הוי מקח טעות דאמר בעינא למיעבד מצוה:
<b>תשובה</b> מי הגיד לו כשהיא בדוקה דאפשר שניקה הבית מן הזבל אבל לא כיון לבדוק ועדיין בידו לבדוק ואם יש עדים שבדקו כמצותו אפ"ה אפשר שאינו מקח טעות כיון דלא הוי מום בגוף המקח וישלם לו מה שאיבד מצותו, ובזמן הזה אין מגבין דברים אלו:

Teshuva 99

צ"ט) <b>שאלה</b> אם נפלה טיפת שעוה על אותיות הס"ת ונראין האותיות מהו. ועוד אם מותר לקרות בס"ת בבתי עינים:
<b>תשובה</b> ראיה גמורה היא ע"י זכוכית כההיא (ברכות כ"ה: ועי' שבו"י ח"א סי' קכ"ו) דערוה בעששית דאסור לקרות ק"ש כנגדה משום לא יראה. וההיא דעפרות זהב על האותיות דאסור (שבת ק"ג) היינו משום שמתבטל כתב התחתון בכתב העליון דקי"ל דהוי כתב (עי' באה"ט או"ח סי' קמ"ג ס"ק ט"ו ושו"ת רעק"א מהדו"ת סי' י"א עקרי הד"ט סי' ז' אות ג'):

Teshuva 100

ק) <b>שאלה</b> אם נתנו לתינוק א' להכיר בספק אותיות וזה אומר בכה וזה אומר בכה אי אזלינן בתר רובא:
<b>תשובה</b> אמרינן התם (סוטה מז:) דכל מקום שהאמינה תורה עד אחר הלך אחר רוב דעות. כתב מוהרי"ט ז"ל גבי הפסיק וי"ו דויהרוג בנוקבא דאי חכים הוא מבין שגידוף הוא כלפי מעלה יש ללמוד שיכול להראות לתינוק כל השורה ואין צריך לכסות שאר האותיות ע"כ. נהי דמהא שמעינן שאין צריך לכסות שאר אותיות דלקמיה דמאן חכים להבחין מן המאוחר אל הקודם ולהגיד האותיות אבל מ"מ צריך לכסות מה שקודם לו שיתחיל ללמוד מאותה תיבה עצמה שאם יתחיל מתחילת המקרא סרכיה נקט ואזיל:

Teshuva 101

ק"א) <b>שאלה</b> אבק הטאבק"ו שבערבי קורין אותו טוטו"ן ששואפין אותו בחוטם ונותן לתוכו המוכר מעט סם טוב להריח בו ללוקח מהו:
<b>תשובה</b> אפשר דהא דאמרו מידי דלריחא עביד אפי' באלף לא בטיל לא איתמר אלא לגבי איסורא אבל לגבי ברכה בטל הוא בדינו ולא מיקרי אלא ריח שאין לו עיקר (עי' באה"ט סוסי' ר"י ובעקרי הד"ט א"ח סי' י' אות ס"ט):
<b>אמר המני"ח:</b> ראיתי אנשי מעשה שקודם שהיו שואפין אותו היו מחזרין לברך על איזה ריח טוב שחייב לברך ואח"כ היו שואפין אותו לצאת מידי ספקא ומי שירצה לנהוג כן עתב"ט:
<b>הואיל</b> ונזכר הטוטון באבק אודיע לך מה ששאלו להרב הגדול כמהר"י פונטו ז"ל ותשובתו כפי מה שראיתי בחתימת ידו והסכמת ידי השלמים הרבנים כמהר"י צמח וכמהר"י חנדאלי ז"ל:
<b>מי</b> שרגיל לנשוף תמיד בחוטמו עשב הטוטי"ן אם יהיה אסור לנשוף בו ביום ש"ק משום שחיקת סמנים.
<b>תשובה</b> מותר גמור הוא משום הא דשנינו במשנה פ"ח שרצים (דק"ט ע"ב) אין אוכלים אזוב יון בשבת וכו' כל האוכלים אוכל אדם לרפואה וכו' ופירש"י לפי שאינו מאכל בריאים ומוכחא מלתא דלרפואה עביד ליה אבל אוכל הוא את יועזר שהרבה אוכלים אותו כשהם בריאים. והרמב"ם ז"ל בפי' המשנה כתב כל האוכלים אוכל אדם לרפואה ענינו כי כל דבר שאוכלים אותו הבריאים ויזונו בו שהוא מותר לאדם לאוכלו ע"ד רפואה כיון שהוא מזון לכל אדם. ובהלכות שבת פכ"א כתב הוא ז"ל אסור לבריא להתרפאות בשבת גזירה שמא ישחק הסמנים כיצד לא יאכל דברים שאינם מאכל בריא כגון אזוב יון וכו' אבל אוכל אדם אוכלין ומשקין שדרך הבריאים לאוכלן כגון הכסבר והאזוב וכו' שהם מרפאים ואכלן כדי להתרפאות מהם מותר הואיל והם מאכל בריאים וכן שמנים שדרך הבריאים לסוך בהם מותר לסוך בהם בשבת ואע"פ שמתכוין לרפואה עכ"ל וכפי זה אלו השואפים תמיד בנחיריהם עשב הטוטו"ן אע"פ שמכוונים בזה לבטל הנזילות כיון שהם בריאים ודרכם לשאוף אותו בבריאותם מותר בשבת דלא שאני לן בין סיכה שדרך הבריאים לסוך בהם דשרי בשבת אף שהוא לרפואה לשאיפה הזאת.
ועוד יש להתיר בזה כיון שהשואפים אותו הם בריאים גמורים שאין להם חולי כלל דכל הני מילי דמתני' דתנן אין אוכלין אזוב יון וכו' לפי שאינו מאכל בריאים מיירי באדם שחושש ואינו נופל למשכב ולא חולה אלא שחושש והוא מתחזק והולך כבריא אבל מי שאין לו מיחוש כלל והוא בריא ליכא למיגזר ביה מידי משום שחיקת סמנין וזה מבואר בטור או"ח סי' שכ"ח סל"ז עי"ש וכתב מרנא מוהריק"א זיל כבר כתבתי שכל הדינים האלו באדם שחושש ומתחזק והולך כבריא וכו' דכל שאינו חולה כלל מותר לו לאכול ולשתות אוכלים ומשקים שאינם מאכל בריאים דכיון שאינו חולה ליכא למיגזר מידי הילכך אפי' אינו רעב וצמא מותר לאוכלן ולשתותם והא דנקט לרעבו ולצמאו לאו דוקא אלא אורחא דמלתא נקט וכן נראה מהמרדכי שמותר לאכול שרפים מתוקים ולגמוע ביצה חיה כדי להנעים את הקול ואין בו משום רפואה כיון שאין לו מכה בגרונו עכ"ל וא"כ בנ"ד כיון שאין לו מכה ולא מיחוש הוי כגומע ביצה חיה ושרי. ועוד מצינו (שם קי"א) בחושש במתניו שמותר לסוך שמן לבדו ואפי' שמן וורד במקום שהוא מצוי שדרך בני אדם לסוך בו אפי' בלא רפואה. וא"כ אוף הכא בשאיפת עשב הטוטו"ן שדרך לשאוף אפי' בלא רפואה דשרי אף בשבת. וכן מצינו (שם ק"ט) דרוחצים במי גרד ומי חמתן ובמי טבריא אע"פ שהם מלוחים קצת ואינם ראוים כ"כ לרחיצה בעלמא אם לא לרפואה מ"מ כיון שדרך לרחוץ בהם לפעמים אפי' בחול לרחיצה בעלמא ולא לרפואה מותר לרחוץ ביום השבת דלא מוכחא מלתא דלרפואה עביד. נמצינו למדים דמכל הני משמע דאין שום איסור בדבר לשאוף הטוטו"ן בנחניו דלא מוכח שהוא לרפואה כיון שרגילים לעשות כן אפי' הם בריאים ודבר זה הוא פשוט ודו"ק (עי' באה"ט סי' שכ"ח ס"ק ל' ועקרי הד"ט או"ח סי' י"ד אות נ"ח):

Teshuva 102

ק"ב) <b>שאלה</b> פידיאו"ס שמוללין מן העיסה בין האצבעות דקים כמו ראשי שבולת וקודם שיעור הליכת מיל מתיבשים כעץ יבש מה דינם בפסח:
<b>תשובה</b> לא באלה דיבר הריב"ש ז"ל (סי' ג') שאמר שהם חמץ גמור שאותם הם גסים ושוהה העיסה הרבה וגם מניחין אותם בשמש ואין כאן א' מכל אלו. א"כ המקדש בהם חוששין לקדושיו. מיהו צריך לבערם משום הנהו דהריב"ש ואין לנו להקל כלל כי חומרא דקידושין הוא דקא בעינא ולא קולא דחמץ:

Teshuva 103

ק"ג) <b>שאלה</b> למ"ד דחמץ חוזר ונעור בפסח מיבעיא אם קדם וסילק את האיסור קודם הפסח אי אמרינן דטעמו חוזר ונעור:
<b>תשובה</b> כך עלתה הסכמת רבים אע"ג דיש לדחות קצת מן הראיות יש לחוש והרבה חוששין לספק טעמא דחוזר ונעור ואין אוכלים שמן זית ולא של שומשמין:
<b>אמר המני"ח:</b> אין אוכלים כי אם שומן מהותך ומכניסין עצמן ולבניהם אחריהם בתגר גדול בשנת רעבון כדת מה יעשו. וזוכר אני בשנת התמ"ט אחר פטירת מרי הרב הגדול מר זקני ז"ל שקרא ה' לרעב בארץ ולא היו נמצאים חטים שמורים משעת קצירה ולא שומן כדי להשתמש בפסח והחסידים ואנשי מעשה אשר היו נזהרים בזה נמצאו בצער עצום ובפרט הרבנים המובהקים הראשון שבראשון המלאך כמהר"ר יצחקי וכמהר"א חיון וכמהר"י מולכו ז"ל ונכתבו פסקים על ככה אם היו יכולים להתיר וכדת מה לעשות ובעונותי אזדא מיני מלתא ואעיקרא דדינא לא יהבית אדעתין כיצד עלתה הסכמ' למעשה בעבור שלא הייתי מן הנזהרים הבו דלא להוסיף עלה ומי יתן והיה לאל ידי להכנס תחת סוג צדיק שהי"ת היה מוחל לי בחמלתו התוספות הללו דלא מצו אינשי למיקם בהו ובפרט כעת שאנו נעים ונדים בארצות העמים וצר לי על אבדת התורה וביטולה כי אין בידי מה להשיב שואלי דבר בדין דברים המותרים שאחרים נהגו בהן איסור וידיעתי שקולה היא ואינה מכרעת וצריך אני לעיין אי דוקא היכא דההוא מנהג אית ביה משום גזרה דהא אטו הא הוא דאמרינן אי אתה רשאי להתירם בפניהם אבל היכא דליכא גזרה דהא אטו הא לא דבמדרש רבה ס' ויגש פ' צ"ד משמע דאפי' דליכא גזרה דהא אטו הא אפ"ה א"א רשאי להתירם. וז"ל אעין דשיטי' הוה במגדלא והיו נוהגין בהם איסור משום קדושה דארון אתון ושאלין לר' חנינא חבריהון דרבנן א"ל אל תשנו ממנהג אבותיכם ע"כ ודוחק לומר דכיון דאי הוה ארון הוה שייך למגזר אטו ארון צד איסור קרינן ביה. אבל הב"י א"ח סי' תר"ע ס"ל דדוקא היכא דאיכא למגזר הא אטו הא וכתב דמדברי הטור משמע דאפי' דליכא למגזר הא אטו הא ולע"ד אין הכרח בדברי הטור דאפשר דס"ל כדברי הב"י ומיהו מדברי המדרש משמע דאפי' דליכא גזרה דהא א"ה וסברת הב"י איתא בריב"ש ז"ל סי' מ"ד:
<b>גם</b> יש לעיין היכא דהמנהג בא לו מנחלת אבותיו דהתם נגע בו אל תטוש. להיכא דבא לו מצד עצמו דיש צדדים לכאן ולכאן דוק ותשכח הריב"ש שצ"ט וש"ע י"ד ס"ס רי"ד. וכמדומה לי שהרב בעל כה"ג הביא מזה בשם גדולים ומההיא דבני בישן (פסחים נ) נראה דאפי' שהאב לא קיבל בפירוש אלא מנהג בעלמא נעשה נדר איברא דיש לחלק בין יחיד לרבים אבל לא משמע הכי קרא דשמע בני שבא בכתוב בלשון יחיד ובאמת הדבר הזה צריך נגר ובר נגר דאיך יעלה על דעת בן אדם שחומרת הבן ובניו וב"ב תהיה יותר חמורה מהנודר עצמו דאיהו הוה מצי להתיר ע"י פתח וחרטה והבנים לא ימצא להם תרופת התרה שהרי בני בישן אמרו אנן לא אפשר לן וכו' נאלמתי לא אפתח פי כי אין הפנאי מסכים (עי' מל"מ פ"ב דנזירות הי"ד ובהגהות מהרל"ח טיו"ד סי' רל"ו ובקומץ למנחה מצוה שס"ח):
<b>ולענין</b> הכלים של מי שנוהגים היתר למי שנוהגים בו איסור באותו דבר נראה דשרי לכתחילה עיין יו"ד סי' ס"ד לבוש ס"ט וזכורני דדוקא בכי האי גוונא דמדינא שרי אלא דהנוהגים איסור נהגו משום חומרא הוא דשרינן אבל במידי דלא פסיקא לן דינא ואיכא דוכתא דנהגו איסור ואיכא דנהגו היתר בכה"ג לא שרי הכלים ואגב ענין זה ראיתי בדין אכסנאי דכשהבעל הבית יודע באורח שנוהג איסור בדבר אחר נראה דיכול האורח לאכול בביתו של בעל הבית ולא חיישינן שמא הוא מאותו דבר שהבע"ה נוהג קולא דכיון דיודע באורח שנוהג איסור ודאי לא ספי ליה לאורח מידי דס"ל דאסור. ואפי' דהאי מילתא לאו משום קבלה או מנהג אסר ליה האורח אלא מסברא דנפשיה דס"ל דאסור אפ"ה לא חיישינן דספי ליה מידי דס"ל להאי דלסור. עיין הגהות מרדכי דריש יבמות וש"ע יו"ד סי' קי"ט ס"ז הג"ה ועיין הרב מוהרלנ"ח סי' קכ"ב באורך והרמב"ם פ"א מהל' מאכלות אסורות. ומיהו אי אותו דבר ניכר שהוא מהדברים שאותו אחר אוסר מדעת שרי להושיט וליתן לו דכיון דניכר ודאי לא אכיל אלא א"כ הדר ביה. ונ"ל כי דוקא שאוסר מדעתו אבל מי שאוסר משום קבלה שקבל עליו או משום מנהג אבותיו אסור להושיט לו ואפי' במידי דבלאו דיהיב לה הלה הוה מצי נקיט לה דליכא למימר אי אכיל היינו משום דהדר ביה דהא לא מצי הדר ביה מידי דהוה אמושיט כוס יין לנזיר דאפי' דלא קאי בתרי עברי דנהרא אסור הכל עיין מהרל"ן חביב שם אך צריך לעיין היכא דאיסורו משום קבלה דלכאורה לא שייך האי טעמא ואוף הכי מהרלנ"ח לא קאמר לענין קבלה:
<b>ובאכסנאי</b> בבית החשוד על האיסורין ולאכול היתר עמו עיין פ"ק דשבת הלכות הרי"ף דף ק"ג ע"א בשלטי הגבורים סי' ד' המתחיל לשון ר' ישעיה אחרון ונראה בעיני וכו' דמי שחשוד על האיסורין שאסור לאכול עמו אפי' דברים של היתר שמא יהא רגיל אצלו ויאכילנו דברים האסורים עכ"ל ומשמע דמה דקאמר ונראה בעיני וכו' היינו לאכול אפי' דברים של ודאי היתר אבל להיות רגיל לאכול עמו בסתמא פשיטא דאסור ועיין ג"כ פסקא דוכן לא יאכל אדם עם אשתו נדה וכו' עכ"ל עי"ש. ובדין הגודר איסור בדבר שיש מחלוקת נראה דאינו יכול לנהוג אח"כ כדברי המתיר עיין בדברי ריבות סי' כ"ב מהרש"ך ח"א סי' ע"ח ומוהר"ש לוריא סי' ו' ומוהר"ם איסרלאס סי' כ"א ועיין מהרי"ל סי' ל"ח ומשפט צדק ח"ב סי' מ"ז מהרשד"ם קכ"ט מ' ויאורו עיניך:
<b>בהא</b> דכתיבנא לעיל לחלק בין יחיד לרבים מרוצת הקולמוס וקלות דעתי העלה אותו בספר ובדיו וחזינא דלאו מילתא זוטרתי היא ואפשר דאם נחפש אחריו נחזקהו במסמרים לא ימוט לענין דינא ולא יהיו דברי לבטלה דס"ס לא יכחישו לי המעיי' דהאי קרא דשמע בני אינו כי אם דרך אסמכתא זוטרתי ולרבי אויא דהוכיח (שבת כ"ג) אומרנו אקב"ו לנ"ח וכן עז"ה כל מילי דרבי מפ' דשאל אביך דהוא מן התורה ל"ל ילפי ג"כ האי דבני בישן מיניה אלא משום דהאי פ' דשמע בני הוא מדבר באב ואם הפשוט כי דבריו של שלמה הם דברי מוסר אב דעל דבר תורה לא צריכנא ליה דפשיטא דהם מחוייבים ועכ"ז יפה כח הריב"ש ז"ל דלמד לומר דחיוב הוא שהרי החמיר לבני בישן אע"ג דאמר אנן לא אפשר לן וכיון שכן יכולים אנו לומר דדוקא עיר א' או קהל א' דרבים הם וקבעו יחד במקום אחד המנהג ההוא יש להטיל ג"כ חומרי אבות על בנים וכן משמע מריהטת לשון הריב"ש דהמקום גורם ושאלת בני בישן דנראה שלהיותם בני עיר א' חל עלייהו חובת מקום ולהכי החמיר ר"י עליהם מה"ט אבל ליחיד לא ובפרט לנהוג בו כל החומרות הללו ויש סעד לזה מההוא דינא (פסחים נ) דההולך מל"מ דאם דעתו לחזור ינהוג כחומרי [מקומו] ואם אין דעתו לחזור לא ינהוג חומרי מקומו הרי לך שהיחיד קיל טפי משא"כ לע"ד אם קהלה אחת מעיר א' הלכה לה באונס וברצון אל עיר אחרת ודוק לפי דוחק השעה עד אשר יאיר הי"ת את מאורנו במאור תורתו ויגדיל תורה ויאדיר:

Teshuva 104

ק"ד) <b>שאלה</b> האומר על נפשי לעשות זה מהו.
<b>תשובה</b> איזהו דבר שהוא חל על הנפש הוי אומר זה קבלת דברים ואפשר דלא גרע מידות שבועה אבל חי נפשי הוי כמו בחיי ראשי בו קללה ואין שם שבועה (עי' סנהדרין כ"ד) וא"ת מ"ש מאומר בשמים ובארץ אעפ"י שכיון למי שבראם דלא הויא שבועה (שבועות ל"ה) התם הויין ידים שאינם מוכיחות ודברים שבלב אינם דברים דבעינן מבטא אבל האומר על נפשי לעשות דבר זה הוי כאומר הריני מקבל לעשותו שהנפש הוא העושה והריני הנפש הוא מדברת. ובראשית חכמה מחמיר הרבה:

Teshuva 105

ק"ה) <b>שאלה</b> חכם שאמר מחול לך בלבד או אין כאן נדר מהו' תשובה על מחול לך נאמר הוא אינו מוחל אבל אחרים מוחלים לו (חגיגה י'.) ובאין כאן נדר מסברא אמינא דמהני דאין לך עוקר הנדר מעיקרו גדול מזה, ואח"כ מצאו חתני החכם השלם הדיין המצויין כמה"ר משה ן' חביב נר"ו בירושלמי ובפסקי הרא"ש ודייקו מהרמב"ם פ"ג מנדרים:

Teshuva 106

ק"ו) <b>שאלה</b> כלב בן יפונה הקניזי (סוטה י"ב) כיצד היו כותבים בגט כדי שיהא ניכר לבן קנז כי נתגדל בביתו.
<b>תשובה</b> אפשר דאם כתב בן קנז דאין לפוסלו דאע"ג דהרא"ש (בתשובותיו סוף כלל י"ז ועי' ב"י אהע"ז סי' קכ"ט בשם התה"ד פו"כ סי' קפ"ד.) פסל כשנכתב ע"ש אבי אביו פ' ן' פ' דהתינוקות קורין לאבי אביהן אבא יש לחלק דהתם איפלג דרא כההיא דהביא תוספות (בסנהדרין דכ"ח. ד"ה רב) מירושלמי דאשת פנחס לגבי משה דמותרת משום אפלג דרא כיון שכן נשתקע שם אבי אביו וכשקורא אותו ן' פ' יאמרו אין זה פ' אבל זה שגדל בביתו וקורהו קנז אפשר דלא מפסל בכך ודומיא לזה דהוה ס"ד לאסור נשי החורגים הגדלים בבית משום דמיחלפי. ואם לכתחילה יכתוב כלב בן יפונה הקניזי יראה לי דלא הפסיד כלום (עי' חו"מ סוסי' מ"ד וחת"ס אהע"ז ח"ב סי' מ"א. וחיי ארי' סי' ל"ט):

Teshuva 107

ק"ז) <b>שאלה</b> א' שאמר לאומן אם תלמדני אומנותך אתן לך כך וכך אחר זמן א"ל תן לי שכרי שראיתיך מוציא כלי למעשהו והלה טוען קים לי בגואי שאיני יודע ואתרמויי הוא דאתרמי לי.
<b>תשובה</b> אם הודה לו שעשה כהוגן אפשר דמשלם דאין צריך בזה חזקה שכיון שלמד דרך האומנות והוציא דבר כראוי יש להחזיקו למומחה ואם טוען שמא לא הוצאתי כלום לאמתו והלה טוען ודאי אפשר שיכול להשביעו:

Teshuva 108

ק"ח) <b>שאלה</b> הנרות הללו שאנו מדליקין לחנוכה מאירים ומזהירים בכל הבית והשמש בטל לגבן מהו.
<b>תשובה</b> מסתברא דכשאמרו (שבת כא) צריך נר אחר להשתמש לאורו היינו במדליק כמצוותו בלבד נר איש וביתו אבל במהדרים היה צריך נר כנגד נר כי היכי דנהוי זה וזה גורם ובדרבנן התירו, א"נ לענין זה אפשר דאין להחשיב התוספות כעיקר דאין הכל יכולים לתת שמשים כנגדם [עי' שע"ת סי' תרע"ג ס"ק ה']:

Teshuva 109

ק"ט) <b>שאלה</b> אם מותר לנגן בבית הגוים ביום חגם.
<b>תשובה</b> אם לא משום איבה מי יתיר מ"ש אל תשמח ישראל אל גיל כעמים אמר המני"ח וסתם עמים אסור:

Teshuva 110

ק"י) <b>שאלה</b> מי שאמר הריני בתענית מחר אם לא אשנה פ' זה ואירע שלא במתכוין שנה אותה מסכתא מהו:
<b>תשובה</b> אין ענין לכאן מצוות צריכות כוונה אלא מסתברא דכשם דבעינן האדם בשבועה (שבועות כ"ו) כך להפטר ממנה צריך כונה (עי' לקמן סי' קי"ד):

Teshuva 111

קי"א) <b>שאלה</b> הנזהר מלאכול אורז בפסח אם מותר לבשלו יום שביעי שחל להיות ע"ש לצורך השבת.
<b>תשובה</b> ממה שראינו שהחמירו לבער החמץ מה שאין כן בשאר איסורין משום דלא בדילי אינשי מיניה כולי שתא יש לאסור בזה (עי' עיקרי הד"ט או"ח סי' ך' אות ד':) אמר המני"ח וכיוצא בזה נסתפקו בזמני בע"ק תו' אם ביום מוצאי חג פסח שהוא ח' ש"פ לבני ח"ל אם אחד מא"י יכול לעשות בביתו ריבוי לחם חמץ כדי להאכיל בערב מיד לאותם האורחים שהם מח"ל ומתרי טעמי אית להסתפוקי אם מטעם החמץ שנתחמץ בפסח ועיקרו אינו עושה אותו אלא בשביל האורחים הנז' לזמנם ותו מפני שטורח ביו"ט שלהם מאי דאינהו לא מצי למעבד ומרבה בשבילו, ויש לעיין מדין העושה ב' יוה"ך (עי' מג"א סי' תרכ"ד) ומקומו' אחרים וזכורני שמרי הרב המובהק כמהר"א יצחקי נר"ו היה מן המחמירים (עי' שע"ת סי' תצ"ו):

Teshuva 112

קי"ב) <b>שאלה</b> מהו לאכול דו"רא שקורין באיטלייא פורמינטון בפסח מאחר שאין אנו בקיאין מהו כוסמין ושיפון.
<b>תשובה</b> דו"רא הוא מין קטנית גרעינין עגולים ואין יודעים מה הוא יש לומר בזה עם מה שאמרו חז"ל (חולין ס"ג ותוס' שם ד"ה ודילמא) גלוי וידוע לפני מי שאמר והיה העולם שעופות טמאים מועטים לפיכך מנאן נמצא שהרוב הוא הטהור וקשי' לן עלה א"כ אמאי לא אזלינן בתר רובא י"ל משום דטמאין הוי מעוטא דשכיח זה לפי דעתי הוא מדרבנן דאחרי רבים להטות דאורייתא בכל מקום א"כ כל מיעוטא דשכיח כגון מיני תבואה יש לחוש לכל המינין שלא יתברר מה טיבם:

Teshuva 113

קי"ג) <b>שאלה</b> אם צריך גערה בצרפנים ומי שאין לו מי שיגער בו כיצד יעשה:
<b>תשובה</b> אפשר דלא אמרינן גערה אלא בשער הנראה תמיד אבל אין דרך להסתכל בידים דניתי לממאסיה. ומי שאין לו מי שיגער בו לא דברה תורה במתים דאו חברותא או מיתותא וישב עד שילבין ראשו (עי' יו"ד סי' ש"צ ס"ד וברכ"י שם ס"ב בשם ר"י הא' ובעקרי הד"ט ח"ב סי' ל"ו אות ה'):

Teshuva 114

קי"ד) <b>שאלה</b> מי שהיה קורא בש"ע בליל ח' למב"י וקרא שם ואם היום ח' אומר היום ח' ימים שהם שבוע א' ויום א'.
<b>תשובה</b> הא דמצוות אינן צריכות כוונה היינו בסתם אבל כשעקר הכוונה מן המצוה בדבר אחר לא עשה מצוה וכאן שהוא קורא בתורה כוונתו לקרוא בתורה ותלמוד גדול ועוקר כוונת המצוה כההוא דריש זבחים (ג'.) וההוא (יו"ד ס"ס רי"ז בהגה) דנדר ללכת על קברי הצדיקים ונזדמן לו שם דרך שיצא י"ח התם מתכוין לזה ולזה [צע"ק מברכות י"ג.]:

Teshuva 115

קט"ו) <b>שאלה</b> מי שהיו לפניו עופות הרבה לשחוט ובירך ובתוך כך בא א' ולקח מאותם עופות ובירך אם יש לחוש לברכה.
<b>תשובה</b> הא למה זה דומה למי שיש לפניו פירות ובירך עליהם. ובא חבירו לאכול מהם שמברך [באה"ט יו"ד סי' י"ט ס"ק ט']:

Teshuva 116

קי"ו) <b>שאלה</b> אם מקרעין לגדול ואם קרע לו יותר מדאי אם חייב לשלם.
<b>תשובה</b> אינו דומה מתבזה מעצמו או ע"י אחרים ויתר יהיה לו עגמת נפש ע"י אחרים ואמרתי טעם לקריעה שכדי שלא תטרף דעתו ברעה הגדולה דאדם בהול על מתו הסיחו דעתו לד"א כדי שישים דעתו באיבוד ממונו (הד"ט יו"ד סי' ל"ו אות מ"א) ולשניה יש לשאול אם שאל חלוק לילך לבית החולה וקרעו יותר מדאי אם חייב לשלם (עי' יו"ד סי' ש"מ סל"ד) ואפשר דאינו משלם דא"ל אין אדם מדקדק בשעת מיתה וע"מ כן השאילו ה"נ מצי אמר ליה בהכי אמדתיך ולאו מילתא היא דאמרינן (סנהדרין מ"ה) שאם היו אביו ואמו מזרקין עליו כלים מצוה להציל והכא יאמר אפי' ראית בי שמחמת הצער הייתי קורע יותר מדאי היה לך למונעני:

Teshuva 117

קי"ז) <b>שאלה</b> מה שבא בש"ע א"ח סי' מ"ו ס"ה שאם קדם וברך זוקף כפופים קודם שברך מתיר אסורים לא יברכנה אם נוהג עכשו.
<b>תשובה</b> אפשר שעכשיו שאין אומרים אותם כמו שסידרו בגמ' (ברכות ס') אלא מסדרם בב"ה אין קפידא בדיעבד וראוי היה לגעור במי שהפך הסדר והדפיס בסידורים כדי שלא יבא ממזר בראשי תיבות ושטות הוא ואם עדיין לא ברך אותה יש לחוש לספק ברכות ועוד שאין להפוך בסדרי בראשית ולשנות בשבחי המקום ויותר טוב שלא יאמרנה אם לא לאחר זמן מהפוך בה:

Teshuva 118

קי"ח) <b>שאלה</b> הנשבע על דבר ב' פעמים וא"ל החכם מותרים לך מהו.
<b>תשובה</b> היה נראה דבנדרים מותר ובשבועות אסור אלא שנמצא באחרונים להפך ומלבד מ"ש שם יש להביא עוד דכיון דקיי"ל דאע"ג דלא חל הנדר אם התירו בדיעבד מותר ה"נ הוי כבדיעבד ומותר (עי' יו"ד סי' רכ"ח סמ"ו ובט"ז וש"ך שם ובעקרי הד"ט ח"ב סי' כ"ג אות כ"ח):

Teshuva 119

קי"ט) <b>שאלה</b> קמח שהתליע אם הותר ליתן מים רותחין עליו או לקלותה בתנור:
<b>תשובה</b> כשנוגעים המים על התולעת כבר מיקרי פירש אבל לקלותה בתנור איני מוצא צד איסור (עי' ט"ז יו"ד סי' פ"ד ס"ק י"ז):

Teshuva 120

ק"כ) <b>שאלה</b> מי שקבל עליו קרוב או פסול והלה אומר שאינו רוצה להעיד אם עובר בואם לא יגיד.
<b>תשובה</b> נראה דלאו כל כמיניה להכשירו לזה להעבירו על דת וכיון שהתורה סילקו מי הכניסו בתגר זה והוי דומיא דמי שאינו רוצה ללכת לראות בדבר כדי שלא יצטרך להעידו והכי דייק לשון הטור כל מי שיודע עדות לחבירו וראוי וכו' וקרא נמי דייק והוא עד או ראה שיהא ראוי להיות עד מטעם ראיה [עי' שבו"י ח"א סי' קמ"ו לימודי ה' סי' קי"ו ושו"ת רעק"א סי' קע"ט]:

Teshuva 121

קכ"א) <b>שאלה</b> האומר לכן אי הוי קבלת שבועה.
<b>תשובה</b> הרי אמרו (ר"ה ח"י. רש"י פ' חקת) אין לכן אלא לשון שבועה שנא' לכן נשבעתי וכו' ומאי שנא דימין שבועה וכו' והרא"ם ז"ל כתב דלאו שבועה ממש אלא גיזום והיה נראה דלכן הוי על הכן וכן הוא מכנים אתם (בראשית מ"ב) כלומר על האמת כן היה והו"ל כידות אלא שכבר הורה זקן:

Teshuva 122

קכ"ב) <b>שאלה</b> הבאים לא"י שברכו דיין האמת על הקריעה אם יש לברך שהחיינו.
<b>תשובה</b> אפשר שבכלל הגומל הוא נכלל:

Teshuva 123

קכ"ג) <b>שאלה</b> לרבות אחיך הגדול גדול ממש הוא הראשון שכולן תחתיו וביניהם שוים או כל הגדול מחבירו קודם.
<b>תשובה</b> מסתברא גדול האחים שנכנס במקום האב שהוא אב לכולם (עי' שבו"י ח"א סי' ע"ו וחת"ס ח"ו סי' כ"ט):

Teshuva 124

קכ"ד) <b>שאלה</b> מי שאכל העלים של הקאדרו שקורין דרדר כשבאה קארגו'פה שהוא הפרי שלו אם יברך שהחיינו.
<b>תשובה</b> כיון שטעם עציו ופריו שוין למה יחזור ויברך:

Teshuva 125

קכ"ה) <b>שאלה</b> המלמדים שמכין לתלמידים אם צריך אומד ואם עוברים משום פן יוסיף.
<b>תשובה</b> הכל לפי המבייש והמתבייש יש שבמעט חוזרין למוטב וראוי היה להושיב בתי דינין על כך אלא שעולם כמנהגו נוהג:

Teshuva 126

קכ"ו) <b>שאלה</b> הכותים שבזמן הזה שבאו להתגייר אם מקבלים אותם:
<b>תשובה</b> אפשר אחר שעשאום חז"ל [חולין ו'.] כעכו"ם גמורים לכל דבריהם גוי שנתגייר כקטן שנולד דמי ויפה כחם מן הקראים שלפי הי"א (אהע"ז ס"ס ד') אין להם תקנה. ואם יטבלו ויקיזו דם ברית יש לקבלם:

Teshuva 127

קכ"ז) <b>שאלה</b> חמשה שכתבו כלל בתוך הגט שינתן לכל א"וא והיו העדים חתומים מהם כשרים לא' ופסולים לא' אם יש ברירה.
<b>תשובה</b> היכא דבאו עדים והעידו שכל כת א' חתמו על גט א' דשייך לו או הן עצמם אומרים שעל דעת כן חתמו כל כת א' להעיד על גט א' יש להכשיר כל הגיטין הצעיר משה ן' חביב:

Teshuva 128

קכ"ח) <b>שאלה</b> מ"ט אשכחן דתקון כמה מילי בגטין ולא חשו להוציא לעז על ג"ר.
<b>תשובה</b> כל המוסיף אינו גורע אבל לשנות תיבה א' יש לחוש א"נ בראשונה היה הגט מסור לכל אדם אבל עכשיו שנעשה ע"פ מומחין אין לחוש:
<b>אמר המני"ח:</b> צל"ע באיזה ענין חיישינן ללעז גטין ראשונים ובאיזה ענין לא חיישינן ועבדינן לחומרא מהר"י מטראני ז"ל בראשונות סי' פ"ו הריב"ש סי' שי"ד תרומת הדשן סי' רל"ב:

Teshuva 129

קכ"ט) <b>שאלה</b> אמר לסופר לכתוב ולעדים לחתום גט והם כתבו סתם מהו.
<b>תשובה</b> עיקרא דהאי מלתא תליא בסוגיא קמייתא דזבחים עי"ש בישוב:

Teshuva 130

ק"ל) <b>שאלה</b> במקום שחוששין לסבלונות מיבעי אם יש לברך על הטבעת שנותן בשעת כניסה לחופה.
<b>תשובה</b> ממ"ש הרא"ש והר"ן (פ"ק דכתובות) כי ברכת אירוסין אינה על הקדושין שא"כ היה לנו לברך אקב"ו על הקדושין אלא תקנו לברך על קדושתן של ישראל שקדשנו במצותיו לישא אשה והפרישנו מן העריות וכו' א"כ עדיף טפי לברך בשעת כניסה לחופה:

Teshuva 131

קל"א) <b>שאלה</b> מה בין רוב לחזקה דקי"ל (נדה ח"י:) רובא עדיף:
<b>תשובה</b> האי מילתא נפתח בקטנים ונסתיים בגדולים ואכתי לא אתברר מיהו לפום ריהטא איכא למימר דחזקה היינו סברא בעלמא דמסתמא יש להחזיק כך אבל רובא הוא שנראה בפירוש וקים להו לרבנן שראו כל בני אדם או רובם נוהגים כן:

Teshuva 132

קל"ב) <b>שאלה</b> הא דאמרינן בפ' בתרא דקדושין (ע':) גבי קשין גרים לישראל דכתבו התוס' משום ערבות והא אמרינן (סוטה ל"ז.) דלא קבלו ישראל ערבות גרים עליהם. (עי' רש"י נדה י"ג: ותוס' יבמות מ"ז. ד"ה קשים):
<b>תשובה</b> נהי דלא קבלו עליהם ערבות אבל אם יעשו שלא כדין למה לא יענשו אם לא יוכיחום כשבידם למחות [ולפי"ז מיושב מה שהק' בס' צרור החיים פ"ה דברכות על הרא"ש דס"ל דנשים אינם בכלל ערבות מע"ז י"ח דגזרו על ר"ח בן תרדיון שריפה שהי' הוגה את השם ועל אשתו להריגה שלא מיחה וכו' הרי משמע דנשים בכלל ערבות מדנענשה על שלא מיחה בידו היפך מש"כ הרא"ש ולפי הנ"ל לק"מ]:

Teshuva 133

קל"ג) <b>שאלה</b> אם יכול הב"ד להיות שקול ושילכו אחר ג' רביעים או שני שלישים.
<b>תשובה</b> בעינן עדה שופטת ועדה מצלת (ריש סנהדרין) כלומר מחצה על מחצה דעות ודעת א' נוטה וראיה שהוצרך להעמיד ב"ד של כ"ג מגזרת הכתוב ולא סגי בכ"ב ולהטות על פי שנים בדיני נפשות:

Teshuva 134

קל"ד) <b>שאלה</b> אם דנו בדיעבד ב"ד שקול אם דיניהם דין:
<b>תשובה</b> בפ"ק דסנהדרין (ג'.) א"ש שנים שדנו דיניהם דין אלא שנקרא ב"ד חצוף ולא מטעם זה אלא דסבר בצדק תשפוט עמיתך ואפי' יחיד והא דקאמר שנים כי היכי דלהוו עליה סהדי והדן יחידי עולה לשלשה כמו יחיד מומחה לפי שיש בו דעת שלשה הוא הפרקליט והקטיגור והדיין שחלק ה' עמו בינה דעה והשכל לעמוד במקום ג' אבל כשצריך יותר מא' אי אפשר בפחות מג' אחד מזכה וא' מחייב וא' דן לפי שמכריע ביניהם ואם אין דיין בטל דינא:

Teshuva 135

קל"ה) <b>שאלה</b> במה יתכפרו הלוים ביו"הך למ"ד תשובה בתוס' ספ"ק דשבועות (י"ד.) ד"ה כולם קרוים ביתו נסתפק בזה והניח הדבר בספק ואפשר שלא הוצרכו לכך לפי שכשירד משה בלוחות שניות היה ביוה"ך ושם נאמר לו סלחתי כדבריך על מעשה העגל והלויים לא היו צריכים כפרה על זה:

Teshuva 136

קל"ו) <b>שאלה</b> המסתפק בשנה שלישית או רביעית ובא לעשר ב' מעשרות מספק כיצד יברך.
<b>תשובה</b> ישוה השנים לפי רוב הדעות והשנה שיסכימו הרוב עליה יברך והשאר בכלל הברכה כמו ספקא די"ד וט"ו (עי' שו"ע או"ח סי' תרפ"ח סעיף ד'):

Teshuva 137

קל"ז) <b>שאלה</b> למה לא תקנו ברכת אשר יצר לעושה צרכיו וכו':
<b>תשובה</b> דע כי כל מעשה האלהים עליו אין להוסיף כי הנה טוב מאוד אפי' נחשים ועקרבים הם לתועלת התרופות והסגולות שיש בהם ומה שיש בהם מן הרע הוא כדי לחזק ההפך כי כך הוא צריך צורך הבריאה ד"מ כדי שיתחזק בבשר הנחש סגולת הטריקה צריך לערב בה כ"כ סם המות כדי שיתחזק הטוב בהפכו א"כ כל מאי דעביד רחמנא לטב עביד אלא שבני האדם הפכום לרעה כגון ד"מ אם יטמין אדם כלים תחת כנפיו אין זה מעשה רע אבל אם יקח טליתו של חבירו ע"מ לגנבה ויתנה תחת בגדיו זהו רע וכעז"ה בכל דבר. אם בדרך הטבע אין חוש המישוש חרפה לבע"ח אלא שהנהיגוהו במקומות האסורים וכיון שרוב ביאות שבעולם הם באיסור ובאפקירותא אפשר שלא רצו לתקן ברכה על זה. א"נ משום שהוא מזיק לגוף כמ"ש הרמב"ם ז"ל (בפ"ד מדיעות) ואין מברכין על הקלקלה ואפשר שאם יהיה בשעת רצון ושצריך לדבר ויטהר עצמו וינקה היטב במקום קדוש שיברך ועתב"ט:
<b>אמר המני"ח:</b> אחד שאל ממני למה אין אנו מברכין קודם התשמיש שהרי היא מצות עשה דעונתה לא יגרע והשבתי לו כפי מה שראיתי בשו"ת הרשב"א ז"ל סי' י"ח שנתן טעם למה אין מברכין על החליצה והיבום מפני שעיקר הדבר משום פ"ו והיא אינה מצוה נמצא שבזה הטעם סר מהר הספק הזה לפי שהדבר דומה לפריעת חוב המוטל עליו שאין מברכין. ולמאי דנסתפק א"א ז"ל נלע"ד דאם בירך הוי ברכה לבטלה מפני דלפי הפירוש שפי' הב"י (או"ח סי' ו') מיסודות ברכה זו לא שייך כאן כלל דאיך יאמר שאם יסתם תא חזי יעקב שישב פ"ד שנה ולא אירע לו קרי א"כ איך יאמר שאם יסתם או יפתח כיון שאין לו גבול אך הפשרה שכתב שיביא עצמו לידי כך דהיינו להשתין אחר התשמיש ושהיית הבטן כנודע ליודעי חן כי הדברים עתיקין ויש להם על מה שיסמוכו אזי תצדק הברכה בהיותו מכוין גם על פתיחת וסתימת שבילי הזרע שיתן הודאה לשי"ת טוב מאד:

Teshuva 138

קל"ח) <b>שאלה</b> אם תחיית המתים הוא מעשה נסים או ממדה ששם הבורא ית' מתחילת הבריאה בטבע.
<b>תשובה</b> כבר הוכחתי בס' צרור החיים שלי בחלק מות ישרים שיש תחיה טבעית ונסיית אשר ימות בעתו בתשובה ויקבר כמו שיצירתו טבעית בגזרת הבורא) גם תחייתו טבעית (בגזרת הבורא) כי כשם שהיה מן העפר כך יציץ מריח מים וכאחז"ל [סנהדרין צ"א.] מאי דלא הוה הוה מאי דהוה לכ"ש. והתחייה השנית היא לאותם אשר לא נתנו לקבורה שצריך לעשות עמהם נס להחיותם (כדכתיב אמר ה' מבשן אשיב וכו' שדרשוהו רז"ל [גיטין נ"ז] על הנטבעים בים ושאוכלים אותם חיות השדה) אותם ודאי צריכין הם לנס יותר גדול כמ"ש בספרי הנז' קחנו משם כי טוב הוא:

Teshuva 139

קל"ט) <b>שאלה</b> מי שנשאל על המעשר ראשון אם הותר נמי במעשר שני ואם נמצא עובר בבל תאחר:
<b>תשובה</b> השומע ישמע והחדל יחדל אשר לא ישמע לקול מלחשים. מעשה שהיה כך היה שלקטו הפירות מן הגינה והניחו לקט שכחה ופיאה ואחר המירוח ברכו להפריש תרומה ותרמו אח"כ ברכו להפריש מעשר ראשון ונתנוהו ללוי והלוי ברך להפריש תרומת מעשר ונתנו לכהן ואח"כ ברכו להפריש מעשר שני והרי הוא מחולל על חלק א' מארבעים במייד"י של כסף טבוע שיש לי בכיסי ואני פודה אותו חלק במעט קמח שאשליך לאש וקודם שיפרישו מעשר שני מכשירין אותו לפי שאין פודין מ"ש טהור בירושלם ואם השנה מעשר עני מה שאמרתי שהוא מע"ש הרי הוא מעשר עני ונותנו לעני או פודהו בשוויו ונותן לעני.
הן עתה נסתפקו הבעלי תורה אם הלקט שכחה ופיאה היו יותר מדאי ונמצא טבל וחולין מעורבין ולא היו רוצין לטרוח להסיר מן הלקט מכל בד ובד ולא היה שם טבל להפריש ממקום אחר היכי ניעבד ואמרתי להם הביאו את המעשר אל בית ה' והביאו המעשר ראשון ונשאלו עליו הבעלים וחזר לטבלו ואמרו כל חלק מעשר ראשון שיש בלקט זה הרי הוא בטבל הזה ולהיות שימעט חלק המעשר הראוי לכל כי אין בטבל כדי כל המעשר חזר ואמר הת"ג הראויה לכל הרי היא בטבל הזה וחלק מעשר ראשון השייך ללוי מן הלקט הרי הוא קבוע בכל מקום שהוא בצפונו או בדרומו עם החלק שנתמעט מן הטבל בהוצאת תרומת מעשר ולא היה אפשר להביא כל הפירות שכבר נאכלו:
<b>עתה</b> נבא לשאלתנו אם אדם א' הפריש את שתיהן הותרה א' הותר הכל ואם שנים לא הותר המע"ש ולא עבר בבל תאחר כי מה שעשה עשוי בהיתר (עי' לעיל סי' מ"ח ובתוס' מנחות ס"ה: ד"ה וספרתם):

Teshuva 140

ק"מ) <b>שאלה</b> מי שברך על הפרי ואחר שאכלו בתכ"ד חשב לפטור כל מה שיאכל בברכה שברך:
<b>תשובה</b> כפי מה שבא בהגה (או"ח סי' ר"ו ס"ה) שדעתו על כל מה שיביאו לפניו היה נראה שכל שלא ברך לבסוף יצא בברכה ראשונה ואפי' לאחר כדי דבור אבל משמע שלא אמרו כן אלא בסעודה אבל באוכל פרי דרך עראי לא מיהו אם הוא תוך כ"ד אפשר דמהני:

Teshuva 141

קמ"א) <b>שאלה</b> אם מותר לשמוע דברי החברים שקורין בלעז פירקאנטיש למיני החולאים:
<b>תשובה</b> מותר הוא כי הכל הבל ומעשה תעתועים ובפני החולה להסיר ממנו הרעיון ואין בהם ממש ומותר:

Teshuva 142

קמ"ב) <b>שאלה</b> דהב"י [או"ח] כ' בסי' קע"ח דהיינו לדעת הסוברים כרב חסדא דאינו צריך ברכה למפרע דלדעת הפוסקי' כרב ששת לא יצא בזה התיקון. והוא פסק שם כרב ששת וא"כ איך הביא דין זה סי' ק"כ [ק"ב]:
<b>תשובה</b> כבר קדמני אדם ונמצא שמוהריק"ש ז"ל נתקשה בזה וסיים בדבריו דהנכון לומר שזה חוזר לדעת ר"י והרא"ש ז"ל:
<b>אמר המני"ח:</b> לא נתברר מכתיבת יד א"א ז"ל מהו הסי' האחרון שמביא לסתירת דברי הב"י דידיה אדידיה וצ"ל במוהריק"ש ומה שזכורני דסותר הוא דין א' מסי' קע"ח עם דין ב' מסי' קפ"ב [צ"ל קפ"ד] והמורה מקום של הרב בעל ההגה מסי' רע"ג אם לא שנשמט מקן קולמוסו הפ"ה ובמקום קפ"ב כתב ק"ב ולהיות שאין בידי כעת לא הב"י ולא מוהריק"ש הוכרחה העתקה להעשות כמו שהיא בכתב ידו:

Teshuva 143

קמ"ג) <b>שאלה</b> ספק אם בירך ברכה מעין ג' או לא מהו לחזור:
<b>תשובה</b> יחזור ויברך דברכה שאינה צריכה הויא דרבנן (עי' מג"א סוסי' רט"ו ובכ"מ סוף ה' מילה בשם הרמב"ם בתשובה) וברכה מעין ג' ספק אם היא דאורייתא ואתי ספק דאורייתא ודחי ודאי דרבנן:
<b>אמר המני"ח:</b> עיין סי' ר"ט ס"ס ג' ברכה רביעית של ברכת המזון היא מחלוקת ולכן נראה שלא יאמר אותה וברכה א' מעין שלש היא מחלוקת ורבנו הב"י פסק כהרמב"ם ז"ל דפי' דס"ל דהיא דרבנן. והר"ש חיון ז"ל בסי' מ"ב פסק כדעת הטור דהיא מדאורייתא עי"ש. והגם דדברי רבינו הם כהלכה למשה מסיני נ"מ באיזה אופן הוא הספק והשכחה ואם ספק קרוב לודאי וכיוצא לאיזה צד נוטה דעתו וזכירתו ואזי איננו רחוק דיחזור כמו שפסק א"א ז"ל:

Teshuva 144

קמ"ד) <b>שאלה</b> חלה שבאה לידי כהן אי מצי לשיולי עלה:
<b>תשובה</b> לא ירצה הכהן אבל אם ירצה מתירין לו לכהן דממונו הוא ואם דבר הנדור שנאכל יש לו התרה כ"ש זה עיין בהרא"ש דף נ"ט ע"א פ' הנודר מן הירק (עי' נוב"י מהדו"ת יו"ד סי' קנ"ד):

Teshuva 145

קמ"ה) <b>שאלה</b> כיצד יודע שיעור עיכול הפירות:
<b>תשובה</b> מה שכ' הלבוש (סי' קפ"ד) כ"ז שהוא תאב לאותם פירות חידוש הוא שחדשו ולא נמצא כמוהו והרופאים אומרים ששיעור עיכול בינוני הוא שש שעות ולא חילקו והכי מסתברא דאין חילוק כשתתן הרבה בשר בקדרה לשיעור מועט לענין בישול מיהו אפשר שחום האצטומכ"א בדבר מועט יעכלנו מהר:
<b>אמר המני"ח:</b> והעיקר נראה שהוא שש שעות ולכן פסק מרנא הב"י י"ד סי' פ"ט דאפי' שאכל בשר חיה ועוף דהיה נראה שבישולם ועיכולם קל אפ"ה לא יאכל גבינה אחריו עד שישהה שש שעות דנראה שהוא ז"ל ידיעתו מכרעת לדעת הרופאים ששיעור עיכול ו' שעות ולכן לא חילק מבשר שור לבשר גדי או חיה ועוף ואדרבה פי' ואמר אפי' של חיה ועוף ודוק שכן הוא האמת גם לענין ברכה ועיין סי' קפ"ד (ובאה"ט שם ובקה"י מע"ל סי' ת"י):

Teshuva 146

קמ"ו) <b>שאלה</b> אם מחלוקת הפוסקים חשיב ספק:
<b>תשובה</b> הפוסקים אחרונים אחזו שער ועושין ממנו ספק והכי מסתברא. (עי' שמש צדקה או"ח סי' ל'):
ומה ש<b>שאלת</b> עוד אי בעינן מתהפך:
<b>תשובה</b> כבר רשמתי בגמ' שלי והארכתי במקומו בס' לחם הפנים אשר לי די והותר ומצאת כי תדרשנו אם יגזור ה' שיצא לדפוס. ודע כי התוס' (חולין י' ד"ה סכין) עושין ס"ס שאינו מתהפך וגם בהגהת ש"ע מצאתיו (עי' ש"ך כללי ס"ס אות י"ג וכו'):

Teshuva 147

קמ"ז) <b>שאלה</b> הא דיחזור למקומו ויברך כשאין לו מעט לאכול במקומו כתב הלחם חמודות דאפי' פחות מכזית. ול"נ דפחות מכזית לא חשיבא אכילה כלל (עי' באה"ט או"ח סי' קפ"ד ס"ק ד'):

Teshuva 148

קמ"ח) <b>שאלה</b> יש מקומות שנותנין שכר לסופר כך וכך לכל דף אם מותר לעשות אותיות גדולות.
<b>תשובה</b> פשוט הוא דבעינן כתיבה בינונית אלא שהם עושין כרצונם וגזל הוא בידם בלי ספק ולא ניתן ליתבע לדיין שמרבה שכר לסופריו:

Teshuva 149

קמ"ט) <b>שאלה</b> הא דשליח ב"ד נאמן כבי תרי אי הוי קבוע.
<b>תשובה</b> הכי מסתברא כדאמרינן התם [ב"ק קי"ד:] ודוקא ספרי דדייני כרב נחמן דאית להו אימתא והאימה הוא שלא ישליכם חוצה אבל אינש בעלמא לא:

Teshuva 150

קנ) <b>שאלה</b> אשה שנשאת לשני זקנים או לג':
<b>תשובה</b> אפשר דלא הוי קטלנית מההיא דדבר וכן נמצא במוהרי"ו ז"ל (עי' ב"ש אבע"ז סי' ט' ס"ק ל'):

Teshuva 151

קנ"א) <b>שאלה</b> כיצד יפטר מן המיתה ע"י דבור.
<b>תשובה</b> מי שהוציא כזית תרומה בשבת לר"ה ובאו הבעלים ונשאלו עליה שחזרה לטבלה וטבל לא חזי למידי ואין לומר דמגו דאם יפריש עליו ממקום אחר דלא אמרינן מגו להוציא נשמתו (עי' בח"ב סי' מ"ג וסי' רמ"ו):

Teshuva 152

קנ"ב) <b>שאלה</b> אשה שמת בעלה א' ונשאת לב' שהיה נשוי אשה אחרת ומת אי הויא קטלנית:
<b>תשובה</b> אברא דיש לצדד שהוחזקה דהא איתרע חזקת' ולא דמי לזקן דהתם הרעותא באיש (עי' פחד יצחק ערך קטלנית):

Teshuva 153

קנ"ג) <b>שאלה</b> שתי נשים צרות שנישאו לב' אנשים או לג' מהו.
<b>תשובה</b> אפשר דשתיהן יחד לא ינשאו לאחד אבל כל א' בפני עצמה תתלה הקלקלה בחברתה כדין שני שבילין (פסחים י'.) ואין לומר דאם איתא דהיתה זכות לא' מהן לא היה מת אלא ודאי שתיהן קטלניות הא ליתא דאשה אינה נותנת חיים לעושיה ואמותי ממיתה:

Teshuva 154

קנ"ד) <b>שאלה</b> אי בעינן למיקם מקמי סבתא.
<b>תשובה</b> מסתברא דאין חיוב אלא באשת חבר מיהו נמצא בס' החסידים להפך:
<b>שאלת</b> עוד אי בעינן למיקם מקמי סבא דליחזי ביקריה או דילמא אע"ג דאיהו לא חזי:
<b>תשובה</b> בימי חרפי עמדתי על זה ושכחתי וההיא דאביי (קדושין ל"ג) דהוה קאי כי הוה חזי אודניה וכו' רבו שאני דאיכא מורא ומסתברא דבעינן הידור לפנים הרואות כדכתי' ולא יראו פני [עקרי הד"ט יו"ד סי' כ"ו אות ל"ד].
ומה ש<b>שאלת</b> עוד הישן ונעור ומצא זקן יושב כנגדו מהו.
<b>תשובה</b> אפשר דחייב לעמוד על ראיית פנים מיהו צ"ע עם ההיא (שם ע"ב) דרוכב כיושב דמי:

Teshuva 155

קנ"ה) <b>שאלה</b> שני ת"ח דפליגי בכמה מילי דאורייתא אם מותרים להתאכסן זה אצל זה:
<b>תשובה</b> איזהו מחלוקת שהוא לש"ש מחלוקת הלל ושמאי [אבות פ"ה] וראינו [יבמות י"ג] שלא נמנעו זה מזה הא לאו הכי אסור דון מינה לנ"ד. ועיין בס' חיי עולם שעשיתי לי ושם תראה סדר ואופן לימוד הת"ח וסדר מחלקותם לש"ש לך קחנו משם כי הוא ביאור נחמד מאסף לכל דברי רז"ל בפי' המ"ח מעלות שהתורה נקנית בהם והדרך ילכו בה הת"ח כדי לזכות לחיי העולם הבא:

Teshuva 156

קנ"ו) <b>שאלה</b> ביצים שמצטמקין בחמין אם מותר לאכלם בכותח.
<b>תשובה</b> אם נתנם ע"ג הכיסוי פשיטא כביעתא בכותחא כי קא מיבעיא לן כשהיתה בתוך הקדרה והיה נראה שהקליפה מפסקת כההיא דחלחולת (ושיבוש לומר משום נותן טעם בר נ"ט) מיהו נמצא בהרשב"א ז"ל [עי' ט"ז יו"ד סי' צ"ה ס"ק ב' ובאה"ט שם ס"ק ד'] שהקליפה מנוקבת בנקבים דקים שנקראים פור"וש וכל הדברים יש להם פור"וש ולטעמיה אזיל דמתיר למלוח הרגלים שלמים אבל בעיני יפלא ההיא דמליחת הרגלים דשער מישרק שריק ולמה לא ימלחו הראש שלם שגם בה יש נקבים פורו"ש ולמה לא ימלחו החלחולת הפוכה [עי' יו"ד סי' ע"ה ס"א בהגה] ומלתא דא צריכה דקדוקא ופלפולא עיין בלחם הפנים שלי:

Teshuva 157

קנ"ז) <b>שאלה</b> אבל עני שיש לו כלים שאינם ניכרים אם מותר לאחרים בלא ידיעתו להשכירם תשובה אין לך משיב אבדה גדול מזה ולא דמי לשותפין (יו"ד סי' ש"פ סעיף כ"א) דהתם מקומו ניכר:

Teshuva 158

קנ"ח) <b>שאלה</b> כיצד יחתום אלעזר ן' אהרן.
<b>תשובה</b> אם הוא כשר יחתום עצמו אלעזר הכהן ן' אהרן ואם הוא חלל יחתום אלעזר בן אהרן הכהן ואין למדין מן הכתוב. וכן לענין גיטין (במקומות שנהגו.) ורש"י רמז זה שם בקדושין [ב"מ מ"ט גבי בן לוי אמר כל לוי קרוי בן לוי כלומר אי אפשר ללוי להיות חלל וכיון שהוא בן לוי הוא ג"כ לוי לאפוקי בן כהן וראיה מן הפסוק ליתא דמקרא נדרש לפניו ולפני פניו ועוד דהתם לאו מאהרן באה לאלעזר הכהונה שהוא נמשח כמוהו (עי' שד"ח גט סי' ב' אות ט'):

Teshuva 159

קנ"ט) <b>שאלה</b> דבור שבלשון א' הוא מנוול ובמקום אחר אין בו דופי.
<b>תשובה</b> יאמרו הרהור אסור דבור מותר ובכלל נבלות הפה ודיבור המאוס הוא כי א"א בהוציאו מפיו שלא יבא לידי הרהור:

Teshuva 160

ק"ס) <b>שאלה</b> מה ענין כל מי שנענש חבירו על ידו (שבת קמ"ט:):
<b>תשובה</b> נראה דהיינו דוקא כשבקש על הדבר שמסר דינו אבל אם מחל לו ואדרבא אמר שארי ליה מאריה ולא נקיט ליה בלביה דהרהור כדיבור דמי נראה דאין נענש עליו וקב"ה הוא דתבע בעלבוניה (עי' פר"ד ד' י"א ושו"ת יד אלי' סי' כ"ח):

Teshuva 161

קס"א) <b>שאלה</b> אם קנה ראובן קרקע משמעון וחוזר ומשכירו לו בסך חמשים גרושוש ושכירתו אינו שוה אלא חמשה מהו:
<b>תשובה</b> אם מכירה גמורה היא מה יש בזה וכפי הנראה שתחתיה תעמוד הבהרת והערמת רבית איכא הכא וא"כ הדבר ודאי שיש לבטל הדברים האלו בכל כח האפשר דאמרינן התם (יו"ד סי' קי"ד ס"ב) במקום שמקילין ביין הגוים יש לאסור אפי' בשכר שלהם ולא נחרבה בעונותינו רוסיאה ופולין אלא בשביל הרבית שומר נפשו ירחק מהם:

Teshuva 162

קס"ב) <b>שאלה</b> הא דמצוה אדם לחבירו מנה על תצחזי שיתעסק בו לריוח המלוה עד שיהא שני מנים ויהיה באחריות המלוה עד אותו זמן וכו' מבעיא אם אחר עבור יום או יומים יוכל הלוה לקנות אחריות המעות בסך מה ואת"ל דלא אם יוכל המלוה לתת סך מה לשמעון שיקנה האחריות במקום הלוה.
<b>תשובה</b> מאחר שיש לו הנאה אחר שיהיו ב' מנים אם מקבל עליו אחריות מעיקרא נמי חשבינן ליה כמלוה ואסור ועל האת"ל וכו' פשיטא דשרי:
<b>אמר המני"ח:</b> הואיל ואתא לידן דין זה ראיתי להעתיק לך מה שמצאתי כתוב בהיותי ברשוד מכ"י הרב הכולל כמהר"א אבן חיים ז"ל אב"ד דאזמיר מגדולי תרומה של ע"ק חברון ת"ו ארץ גדלה שעשועיה אשר מצא באזמיר מכתיבת ידו של הרב הגדול בעל כנסת הגדולה בחתימת ידו על פסק א' מענין רבית היכא דקבל עליו כל האחריות דאפי' לדעת הרב מרנא בב"י סי' קע"ז דין ו' שכ' שרבינו ישעיא ז"ל אוסר בקצץ דבר ידוע אפי' אם קבל עליו האחריות כבר כתב דהיינו דוקא ברבית דאורייתא דאם לא קבל עליו האחריות הוי רבית דאורייתא אבל היכא דאפילו לא קבל עליו אחריות לא אסור אלא מדרבנן יש להקל ולפסוק כמ"ד דאם קבל עליו כל האחריות מותר וכמ"ש שם הרב בעל המפה ז"ל וכ"ש למ"ש מוהריב"ל בח"א סי' נ"א על תשובת מהר"ם ז"ל דלא הוי אלא אבק רבית וכתב שם ובנ"ד בלאו הכי כיון דהוי דרך מקח וממכר לא הוי אלא דרבנן וכ"ש למ"ש הרב בש"ך בסי' הנז' (ס"ק כ') דאפי' ברבית דאורייתא שרי כשקבל עליו כל האחריות (יש) [עי"ש] וכתב הרב מהראנ"ח ז"ל שעשה מעשה והתיר מהטעמים הנז' וצירף טעם אחר דכיון שהוא מנהג סוחרים וכתבו מגדולי האחרונים דרבית דרבנן שרינן מפני מנהג סוחרים וכתב שהסכימו עמו הרבנים המובהקים אבי אבי אמא כמוה"ר יהונתן גלנטי ז"ל וכמוהר"ר ברוך ברזילי ז"ל:
<b>שייך</b> י"ד סי' קע"ז ס"ו ובספק אבק רבית התיר לכתחילה הרב מוהרי"ט י"ד סי' מ' עי"ש עד כאן מ"כ:
ומתעסק בענין זה ראיתי לענין <b>שכירות מעות</b> דהיינו להשכיר מעותיו לענין רבית דיש ללמוד דשרי וליכא משום רבית מההיא דהביא הש"ע חה"מ סי' ע"ג סעי' בג"ד (עי"ש בקצוה"ח) דמשביעין על הכחשת הזמן ואי איתא הא קי"ל (עי' תוס' שבועות מ"א. ד"ה מאן) דאין נשבעין אלא ע"ד דאית דררא דממונא וכעין ראיה זו מייתי הב"י י"ד סי' ק"ס מההיא דמכות (ג'.) ודחה אותה עי"ש:
ובענין <b>הרווחת זמן</b> לאיסור. אי שעת הרווחה חשיב כשעת הלואה לענין איסור ולענין ממון עיין בש"ע י"ד סי' קס"ו ס"ב ועי' בחה"מ סי' ע"ג ס"ב הסמ"ע ס"ז:
ולענין אי <b>ילפינן איסורא ממונא</b> מק"ו או אפכא צריך אני לעיין והיכא דאיסורא וממונא כחדא חזינא עיקרא דמלתא במאי תלי אי תלי באיסורא אזלינן בתר איסורא ואי תלי בדינא אזלינן בתר דינא ועיין א"ה סי' פ"ה הב"י דאע"ג דפלוגתייהו הכא לענין איסורא כיון דעיקר פלוגתייהו בדינא תלו וכו' (עי' יד"א תשו' ע"ח): ועיין מהרי"ט טי"ד סי' מ' דהאריך הרב בזה ואייתר ההיא דחה"מ סי' ס"ז דשמיטה וצא"ל בח"א למהרי"ט סי' פ':
ולענין <b>מוחזק בענייני רבית</b> גם בזה אמרינן המוציא מחבירו ע"ה ואם הלוה בא להוציא משכונו אע"ג שלא פרע עדיין או שכבר פרע בכל אלו מיקרי הלוה מוציא והמלוה פטור בלא שבועה וכל זה דוקא בטוען לקחתי אבל בהיתר לקחתי. אבל אם טוען מעולם לא לקחתי או איני יודע אם לקחתי משבעינן ליה למלוה כמו שאר טענות הלבוש סי' קס"ח קס"ט סעיף כ"ה [ועי' כנה"ג שם] ועיין סי' קע"ז סי"א:
<b>ומיהו</b> נלע"ד דמצי לתרוצי דבוריה דלא לקחתי או אינו יודע אם לקחתי, דקאמר היינו ברבית אבל לעולם דידענא דלקחתי ונאמן בלא שבועה כך נ"ל: ואם אין משכון והמלוה בא להוציא אם אין שטר על החוב והלה טוען שיש רבית הלוה נשבע ופטור ואם יש שטר המלוה נשבע ונוטל עיין סי' קס"ט ס' כ"ה הגה וסי' ק"ס וסי' קע"ז ובהערמת רבית אי מוציאין מלוה למלוה או לא הויא פלוגתא עיין ה"ה פ"ה מהל' מלוה ולוה ועיין הריב"ש סי' של"ה:

Teshuva 163

קס"ג) <b>שאלה</b> מי שבא לבדוק בליל י"ג מיבעיא אם מותר.
<b>תשובה</b> אפי' מר"ה דאקדומי מצוותא מקדמינן. אמר המני"ח ונ"ל שכדי לקיים מצוה כהלכתה יהיה צריך לחזור ולבדוק בליל י"ד ושהביטול לא יועיל לו כי אם בי"ד כמ"ש בש"ע סי' תל"ג סי"א וסי' תמ"ד דין ו' ע"ש ולא ידעתי מאן שם לו לבטל ברכת הביעור (ע' באה"ט סי' תל"ג ס"ק י"א):

Teshuva 164

קס"ד) <b>שאלה</b> מי שאמר גט זה בטל או גט זה חרס מהו.
<b>תשובה</b> אינו כחרס הנשבר וספק מגורשת [עי' אהע"ז סי' קמ"א סס"ג]:
<b>אמר המני"ח:</b> עי' לקמן בקונטריס הגט סעי' נ"א מש"כ שם:

Teshuva 165

קס"ה) <b>שאלה</b> המלוה את חבירו ככר והחזירו לו בשעה חמשית מהו.
<b>תשובה</b> מה שהלוה לו לא החזירו ומה שהחזירו לא הלוה לו הוא הלוהו דבר אכילה והוא החזיר לו הנאה פנים חדשות באו לכאן:

Teshuva 166

קס"ו) <b>שאלה</b> על כמה פנים יתכן להתיר נ"ש.
<b>תשובה</b> הרבה פתחים למקום: א' אם לא הזכיר כל הסי' המובהקים שבמשנה (נזיר ד'.) אבל השמות בלבד לא יועיל: ב' באומר הריני כשמשון אינו כלום ה"נ כשמשון מועיל וי"א דאפי' אומר הריני נזיר כשמשון ן' מנוח אינו כלום וי"א אפי' אמר הריני כשמשון בלבד נזיר וי"א היכא דאפקיה בלשון שבועה לאו כלום הוא: גם כשאמרו בלשון אסמכתא גם כשאמרו בכעס גם מצרפין לסניף המודעא שעושים מראש השנה ונזירות זה למדוהו הע"ה הארורים דשכיחי וכל יום היו באים אלי ומעולם לא נזקקתי להם והייתי שולח אותם לרב האשכנזי' נ"ע ומתירם מיד חבל על דאבדין וחבל על דמשתכחין ולא ידעתי למה לא פטר רש"בי [עי' עירובין ס"ה. ואדר"נ פט"ז ד"ה רשב"י] מטעם שכורת גם את הנודרים דבעינן האדם בשבועה (שבועות כ"ו.):
<b>אמר המני"ח:</b> להיות המקצוע הזה נהוג הרבה בארצות תוגרמה מחמת הע"ה כמו שכת' א"א ז"ל ראיתי להעתיק בסוף הספר הזה <b>הלכות נזירות</b> אשר לי מועתקות מהרב <b>מוהריק"ש</b> ז"ל עם קצת ליקוטים אשר לקטתי לעצמי מספרי הפוסקים למען יקל מעל המורים טורח החיפוש אם מעט ואם הרבה אפשר יהיו לרצון אצל המורים ואל נא תהי פה דרכנו לזרה כי כן ראינו לרז"ל בכמה דוכתי מילתא אגב אורחא קמ"ל ועוד אמרו הואיל ואתא לידן נימא ביה מילתא עיין פ"ח דשבת דף פ"א וביבמות פ"ב דף כ"ב ובשאר דוכתין בתלמודא לכן דוקא אציגם לפניך הקורא:

Teshuva 167

קס"ז) <b>שאלה</b> ספר שיש בו ללקט פ"ה אותיות משם אלקים אחרים ופרעה ועמלק מהו להצילו מפני הדליקה בשבת.
<b>תשובה</b> מסתברא כיון דבטל העיקר בטלה הטפילה ה"ז דומה לחמור שרוכב עליו המלך: נצחוני בני ולא הודו לי הבחורים מההיא (סנהדרין צ"ט.) דתמנע היתה פלגש והדין עמהם [וכן נ"מ לענין טומאת ידים עי' ידים פ"ג מ"ה]:

Teshuva 168

קס"ח) <b>שאלה</b> אם יש לברך על טלית של פשתן.
<b>תשובה</b> עד שאתה שואלני אם מברכים עליו שאלני אם יש ללובשו: עיין בפוסקים [עי' באו"ח סי' ט' ס"ו ולקמן בח"ב סי' קי"ו]:

Teshuva 169

קס"ט) <b>שאלה</b> המוכר חפץ לחבירו וקבל המעות ועדיין לא משך הלוקח אם מותר למוכר להשתמש באותם מעות:
<b>תשובה</b> מי שפרע מדור המבול יפרע ממי שאינו עומד בדבורו ושארית ישראל לא יעשו עולה ולא ימצא בפיהם לשון תרמית (עתוס' ב"מ ס"ב: ד"ה אעפ"י):

Teshuva 170

ק"ע) <b>שאלה</b> כיצד הוא נוסח גט קטנה המתגרשת לדעת אביה:
<b>תשובה</b> אי לדידי הוו צייתי היו כותבין הרי בתך מגורשת ממני ושבקית ותרוכית ודן די ליהוי לה מיני וכו' וחוזר ואומר וכך אמר לה פ' ן' פ' לאנתתיה הרי את מותרת לכל אדם ודן די הוי ליכי ובזה אין צריך לשני גיטין דיש לחוש לב' גיטין כמו שבא בפסקים וכתבים. אמר המני"ח עיין מ"ש סוף הספר בנוסח גט קטנה (עי' בקה"י מע"ל סי' ש"ס):

Teshuva 171

קע"א) <b>שאלה</b> קצב ישראל שלוקח בשר מן הגוי ומשמכר הבשר נמצא טרפות בראש אם חייב לשלם.
<b>תשובה</b> אם הוא טרפות ודאי אין מקום לשאלה ואם הוא ספק יש לפטרו בהצטרפות הדעות. אבל מסתברא דיכול לומר לא קניתי ממך אלא דבר המותר ולא דבר שיש בו ספק שנפשי קצה [עי' יו"ד סי' קי"ט בט"ז ס"ק י"ד ובש"ך ס"ק כ"ט]:

Teshuva 172

קע"ב) <b>שאלה</b> הטוען את חבירו מעותיו ואומר שאין לו והלה טוען אני ראיתים עכשיו שהנחתם תוך כיסך מהו.
<b>תשובה</b> אין רואה שבועת ה' תהיה בין שניהם הא יש רואה אין שבועה עביד אינש דינא לנפשיה ותגלה חרפתו בקהל להוציא בולעו מפיו. ואם יטעון של אחרים הן הרי הוחזק כפרן לאותו ממון:

Teshuva 173

קע"ג) <b>שאלה</b> השולח כתב ביד חבירו חתום בפגי"ן דרגמ"ה והלה חושש שיש בתוכו דבר המזיקו (כיוצא מההיא דכתב דוד לאוריה) מהו.
<b>תשובה</b> נבוך הוא זה אם יפתחנה מועל בחרם אה יוליכנה שמא כתוב עליו דבר מה. להחזירה לבעלים ישלחנה ביד אחר: אין לו תקנה אלא פורר וזורק לרוח או מטיל לים:

Teshuva 174

קע"ד) <b>שאלה</b> דיין שהוא ראוי להוראה ובכח פלפולו הכריח כדברי היחיד אם יכול לטעון קים לי.
<b>תשובה</b> הוא ואחר מצטרפין לפוטרו וכי מפני שספר כתב איש רכ"י ייפה כחו: [ואני עבדו לא הבנתי מאי דקאמר וכי וכו']:

Teshuva 175

קע"ה) <b>שאלה</b> השומעים המגילה בב"ה באותו בלבול אם יצא:
<b>תשובה</b> לא אמרו בזה איידי דחביבא ליה יהיב דעתיה (מגילה כ"א) וגם אני אומר דלא הכשירו עשרה קורין משום חביבותא אלא בשומע ומבין בלשון אבל קול הברה בעלמא לא יצא:

Teshuva 176

קע"ו) <b>שאלה</b> שתי חתיכות שאין בכל או"א להתכבד ושניהם יחד ראויין להתכבד מהו:
<b>תשובה</b> לשליש ולרביע לא שמענו ואין כבוד לחצאין ורגלי האווז שהילך בהם המגי"ה (בסי' ק"א ס"ג) לא עמם אכבדה וכבודו במקומו מונח כי גדול הוא בישראל:

Teshuva 177

קע"ז) <b>שאלה</b> מהו שיכנס כהן בהאיזי"יארה של הצדיקים:
<b>תשובה</b> קבר אין לו טהרה עולמית וחלילה ליה לזרעא דאהרן קדישא כוותי למישרי כהאי מלתא אלא שהרבה נאבדו והרבה משקרין זולת בידועים מקדם בהם יש לנהוג קדושה (עי' שו"ת זית רענן ח"ב יו"ד סי' כ"ו אות ג' ופ"ת סי' שע"ב ס"ק ב'):

Teshuva 178

קע"ח) <b>שאלה</b> סופר שהתחיל לכתוב ס"ת ואמר הריני כותב פ' בראשית לשמה מהו:
<b>תשובה</b> כל דבר שבקדושה פשוט בכוליה מההיא דפ"ק דקדושין (ז'.) אמר המני"ח עי' מוהר"ש אבוהב סי' ע"ו (עי' לעיל סי' ס"ז):

Teshuva 179

קע"ט) <b>שאלה</b> צבי שנקבה מרה שלו מהו:
<b>תשובה</b> הניח מעותיו על ק"ה כפי הי"א [עי' ש"ך יו"ד סי' מ"ב ס"ק י"ב ובפרמ"ג ויד"א שם]: ולדידי אין נקב פוסל אלא בחלל וצומת הגידין כחלל דמי והקדרה חלולה היא:

Teshuva 180

ק"פ) <b>שאלה</b> חולה שצריך לתרנגולת א' ובישל ב' מהו:
<b>תשובה</b> איסורא דעבד עבד:

Teshuva 181

קפ"א) <b>שאלה</b> הנודרין בצבור לחיי הקהל אי מיקרי ע"ד רבים:
<b>תשובה</b> לפי דעתו יהולל איש כפי הדין ונעוה לב יהיה לבוז שרימה את בני אדם:

Teshuva 182

קפ"ב) <b>שאלה</b> אם דנין בירושלם תו' קים לי:
<b>תשובה</b> קים לי בגואי שאיני דן כזה דא"כ בטלת כל החשן משפט מן העולם ויש טענות הרבה כנגדו וחס ליה לזרעא דאבא אעפ"י שיצא מפי גדולים וקורא אני בזה עד מתי אתה מכלה ממונם של ישראל ונותן יד לפושעים ולחמסנים וחוששני שברוב הימים יבאו לבטל כל דיני הגמרא באומרם קים לי כהאי תנא או כהאי אמורא בטענה שהיא בלבי גלויה ומלבא לפומא לא גליא:
<b>אמר המני"ח:</b> כך מקובלני ממרי הרב מר זקני ז"ל כי בכל תחום א"י אין לומר קים לי נגד הרמב"ם ומוהריק"א ועל ראשם פי' רש"י ז"ל (עי' בח"ב סי' קי"ז) אשר הם המה אשר קבלו עליהם ועל זרעם אחריהם אבותינו וא"א גם בכל ערי ביסתן ועל פיהם יהיה כל ריב וכל נגע וכל חד מינייהו אפי' באלף לא בטיל ולקבלת סברת הרמב"ם יש רמז בבדק הבית עי"ש ומפיו שמעתי שבזמנו חזרו גאוני צפת תו' בחברת גאוני ע"ק תו' וחידשו תוקף הסכמה זו וקבלתה דלא יאמר אדם לחבירו קים לי נגד שום א' מהנז' וכן היה נזהר ומזהיר ודבר זה גלוי ומפורסם לרבים אלא שבעונותינו כשרבו בעלי ההוראה בנפש רחבת ידים פשו להו טובא המורים כסברת היחיד מהפוסקים האחרונים כיון שהובא בדפוס כי באמת עונשיה מסתייה אם יבטל דברי אחד מעמודי ההוראה הנז' עפ"י סברת היחיד אם לא שהיחיד הזה יהיה מפורסם בראיותיו ודבריו שכל חכמי הדור יסכימו כמותו מחמת עומק פלפולו וראיותיו כי היכי דימטי ליה שיבא מכשורא:

Teshuva 183

קפ"ג) <b>שאלה</b> שותה מוחלט שמכיר בעצמו שיכול להתפלל ולדבר בפני המלך מהו:
<b>תשובה</b> עד שיעידו עליו חבריו:

Teshuva 184

קפ"ד) <b>שאלה</b> מהו לברך ברכת הנותן ליעף כח:
<b>תשובה</b> סוד ה' ליראיו ואני בבאי לכאן מצאתי שהנהיגו לאומרה גם אני כאחד מהם [עי' או"ח סי' מ"ו ס"ו ולק' סי' רכ"ד: ופה קראקא אין אומרים בביהכנ"ס הישנה אותה ברכה]:

Teshuva 185

קפ"ה) <b>שאלה</b> אם יש לומר בא"י והוליכנו קוממיות בארצנו בבי"ת:
<b>תשובה</b> כך נוהגים לאומרה ואם היו אומרים לארצנו לא הפסידו כי אין מקומו של כל אדם ניכר (עי' לק' סי' רנ"א):

Teshuva 186

קפ"ו) <b>שאלה</b> אם בבית שני היו משנים מן הנוסח:
<b>תשובה</b> הכל היו אומרים והיו מצפים למלך המשיח וקבוץ גליות ומלכות בית דוד ונענשו בני חשמונאי על שלא החזירו העטרה ליושנה:

Teshuva 187

קפ"ז) <b>שאלה</b> מפני מה יד שמאל היא תשת כח:
<b>תשובה</b> כשהלך אלכסנדרוס למלכות א' א"ל שראוי לחלוק כבוד לצד שבו משכן הלב ולכך נחשב להם יד שמאל מן הימין וכן היה נראה שתהא השמאל מיומן ובהקדמה. כי הקב"ה לנגדנו ואנו כדמות מראה לשכינה כביכול וזהו נעשה אדם בצלמנו כדמותנו שיהיה מתדמה כבודו בנו ולכן בעושה שלום נותנין שלום תחילה לצד שמאל וכיון שאנו כמראה הרי נצטייר בנו הלב של מעלה כביכול (למען אחי ורעי אל תאמינו בריע) לב חכם לימינו כמים הפנים לפנים שהוא דבר פלא שתראה בבואת הפנים במים וכמראה פנים בפנים שהיה נראה שלא יראה כאלו צורתו לנגדו ממש כי החותם כשחוקקין בו יראה להפך ואפשר שתשש כח יד שמאל משום אימת שכינה שויתי ה' לנגדי תמיד:

Teshuva 188

קפ"ח) <b>שאלה</b> למה שיר השירים אינו כתוב כשירה אריח ע"ג לבינה:
<b>תשובה</b> כל השירים קדש ושיר השירים ק"ק (ידים פ"ג מ"ה) שמספר בו מאהבת ה' את עמו ושלא להפריד ביניהם נעוץ סופו בתחילתו ולהורות הדבקות רוח לא יבא ביניהם לכך לא בא ברווחא דליבני:

Teshuva 189

קפ"ט) <b>שאלה</b> האש שלהבת שיוצא בין ההרים מה טיבו:
<b>תשובה</b> אומרים הטבעיים שניצוץ מן השמש נבער במוצא הגפרית ומשם האש יוצא. וקשה על זה שלמה אינו הולך ומבעיר עד התהום. יש לומר שהגפרית רבה ומאכילו כדי שובעו כשמן המספיק לפתילה גם המים החמים בחמי טבריא עוברים דרך שם ומתחממים. ורז"ל אמרו (שבת ל"ט) דחלפי אפתחא דגהינם והיא היא דגפרית ומלח שרפה כל ארצה. אבל מה שקשה בזה הוא למה המבשל בחמי טבריה פטור דהא תולדת האור של גהינם הם.
<b>תשובה</b> אפשר דחום הגפרית הוא ואינו אש ממש ולפי מ"ש שניצוץ מן השמש נבער בגפרית אפשר שהמבשל שם לא מחייב דתולדת חמה הוא ואין לך אש שחייבים עליו אלא על האש הטבעי היסודי הדבק למטה ע"י יסוד האויר שמתלהב אשר ע"כ האש שמתהוה מן האבן מכח ההכאה שהוא קליטת האויר המקיף זה אש יסודי הוא וכל תולדותיו להתחייב עליו. אבל המתהוה ע"י הזכוכית שמתעגל ניצוץ השמש ונבער הוא תולדת חמה וכן היוצא מן העששית להפטר המבשל בו בשבת וא"ת כיון שאין שבות במקדש למה לא היו מבשלים שעיר של יוה"ך (עי' מנחות צ"ט.) בהמצאה זו גם מצאתיו להם דרך אחרת לשים חבל ארוך כשיעור יום ראשו א' דלוק וא' כרוך על העצים ויתנו הבשר בדוד ואש לא ישימו וכשיגיע הלילה יבעירו העצים. הבחורים נסתפקו בזה אם מחבר החבל המערכה באש ולא הותר שבות במקדש אלא בדבר שהוא צורך קרבן וכמה שבותים היו שם כהנהו דסוף עירובין:

Teshuva 190

ק"צ) <b>שאלה</b> מי ומי יברכו על הגשמים.
<b>תשובה</b> אומרים בני ח"ל שהם אינם צריכין לגשמים וא"כ למה שואלים מטר אפשר לומר שירד לברכה ולא לקלקול וכבר הייתי במנטואה שהיו מתפללים על רבוי הגשמים ובא"י צריך לברך בכל שנה וכ"כ הרדב"ז שמברכין במצרים בכל שנה כשגדל היאור. וטעם לעצירה בא"י כבר בא בצרור החיים שלי:

Teshuva 191

קצ"א) <b>שאלה</b> מהו משירד חתן לקראת כלה (ברכות נ"ט: ורש"י שם):
<b>תשובה</b> איתא פ"ק דתענית (ו':) מיטרא בעלה דארעא ואמרינן תו (שם כ"ה) דאין טפח יורד מלמעלה עד שמעלה התהום טפחים ואר"א רביעה ראשונה כדי שתרד בקרקע טפח ומשמע דאין התהום מתעורר לעלות עד שירד טפח דאל"כ הול"ל כנגד מה שיורד מלמעלה עולה כפלים א"כ כשירדו בעומק טפח היינו חתן לקראת כלה דמים עליונים זכרים ותחתונים נקבות כדאיתא בירושלמי דהרואה עוד שם אמר ר' זעירא ראה זול בא לעולם וכו':

Teshuva 192

קצ"ב) <b>שאלת</b> עוד כיצד יתנהגו בברכת ההודאה:
<b>תשובה</b> מ"ש ר' יוחנן (תענית ו':) עד ויברכו את שמך לאו דוקא שאם רוצה להשלים עד ומעולם ועד עולם אתה אל ואח"כ יסיים ברוב ההודאות. וכן אני נוהג ומתחיל מנשמת כל חי ואומר מזמור ס"ה לך דומיה תהלה והללויה כי טוב זמרה ובשוב ה' את שיבת ציון וקדיש בקהל רב. אמר המני"ח וכן היה נוהג מרי הרב מ"ז ז"ל (עי' פרי האדמה על רמב"ם פ"א דתעניות):

Teshuva 193

קצ"ג) <b>שאלת</b> עוד מה שבא בש"ע סי' רכ"א אע"פי שלא ירדו עדיין כדי רביעה הם דברי הר"ן. ונראה דהיינו היכא שלא נתפזרו העבים ונטהר הרקיע דאז אפשר שפסקו וצריכין עוד רחמים כדי שיתקשרו העבים פעם אחרת. וכתב הריצ"ב דה"ה אם היו צריכין למי בורות כיון שירדו כשיעור זה מברכין עליהם. ונראה דיש לחלק דגבי שדות כיון שיצאו חתן לקראת כלה הרי נתחלחל הקרקע וראוי קצת אבל גבי בורות לא:

Teshuva 194

קצ"ד) <b>שאלת</b> עוד למה תקנו רוב ההודאות:
<b>תשובה</b> משום שצריך על כל טיפה וטיפה ויהיה רוב לשון רבוי. ומה שאני אומר הוא אל רוב ההודאות מרובה בהודאות והוא היותר נכון שבכל הדעות ואין צריך מלכות שיש בה:

Teshuva 195

קצ"ה) <b>שאלת</b> עוד היכי דמי פורתא ההיא דהרואה (נ"ט:) תשובה חתן לקראת כלה קרי ליה פורתא שאם בירך מודים בתחלה כשהתחילו יברך אח"כ כשנתרבו הטוב והמטיב ללישנא קמא וללישנא בתרא אפילו אתו טובא היכא דלית ליה ארעא לא מברך הטוב והיכא דאית ליה ארעא בשותפות משיצא חתן אומר מודים וכדאתו טובא אומר הטוב והמטיב. ואל תתמה איך יברך ב' ברכות ע"ד א' שהרי למ"ד (תוס' שם ד"ה הטוב) על רוב יין מברך הטוב אעפ"י שברך כבר בפה"ג ואפי' למ"ד על שינוי יין ה"נ המים יורדים בשינוי תועליות לצמחים לאילנות בש"כ:

Teshuva 196

קצ"ו) נראה דלא סגי בשותפות אשתו ובניו גבי גשמים שהשדה היא שלו וכל הטובה היא לו לבדו אלא שאח"כ מאכיל בני ביתו ולא דמי ליין שהטובה לכולן בבת א' ויש לדקדק כן מסי' רכ"ג גבי מת אביו דלא קאמר בגמרא (ברכות שם) אלא היכא דאית ליה אחי ול"ק אשה ובנים [עי' באה"ט סי' רכ"א ס"ק ב']:

Teshuva 197

קצ"ז) הא דאין לו שותף בשדהו מברך שהחיינו כן כתבו הרי"ף ורמב"ם. והרשב"א (והר"ש) והרא"ש] כתבו דלא נהירא דצריך שיהא שותף עמו כיון שיש שיתוף לעולם בטובת הגשמים שהמטר יורד בשדות אחרות אף הוא מברך הטוב והמטיב לכך נראה כגרסת הספרים וכו' ונראה דאפילו לדידהו היכא דאין יהודים אחרים באותה מדינה שירדו גשמים שיש להם שדות אלא הוא דלא יברך הטוב (עי' מג"א ס"ס רכ"א) אבל על גשמי בורות היכא דמסתפקין מהן ודאי יברך הטוב דא"א דלא שכר ישראל אחר בית ובור והרי נהנה בשותפות ורש"י פי' כהרשב"א והרא"ש ז"ל:

Teshuva 198

קצ"ח) הרשב"א ז"ל בשיטת הרואה (שם) אלא אידי ואידי דחזא מיחזא וכו' כונתו דללישנא מציעא דמשני אלא דחזא מיחזא הוה ס"ד מדקאמר אלא דחזר בו מלישנא קמא מכל וכל וברכת גשמים תלוי בראיה אבל שמיעה לא חשיבא כמו שאר בשורות טובות ובפרט במה שפרש"י דשמע מישמע שבישרהו שבאו גשמים בלילה וזה כמו ראיה הוא ולא דמי לבשורות טובות דכתי' ושמועה טובה מארץ מרחק אבל גבי גשמים אין הדבר תלוי אלא דאתו פורתא או טובא מש"ה נסתפק הרשב"א והכריח דמ"מ מדפריך בפשיטותא לעיל דגשמים נמי היינו בשורות טובות לא חזר בו מהאי אלא יש חילוק בין פורתא בין טובא ואי שמע נמי דאתו טובא מברך הטוב והמטיב אבל לתירוצא בתרא דאי בעית אימא אין כאן ספק בין שמיעה לראיה דכל עצמו לא נחית אלא להשמיענו קצבו של דבר בין איכא שותפות לאין שותפות (עי' מחה"ש סי' רכ"א ס"ק ב'):

Teshuva 199

קצ"ט) <b>שאלה</b> אמאי נקט שמועות טובות ובשורות לשון רבים:
<b>תשובה</b> אפשר דאפי' באו לו הרבה בבת א' או בזה אחר זה סגי בברכה אחת עי' באה"ט או"ח ר"ס רכ"ב ועקרי הד"ט ח"א ר"ס י']:

Teshuva 200

ר') <b>שאלה</b> אי בעינן שימצא דבר חשוב כדי לברך:
<b>תשובה</b> דינו כמתנה (עי' באו"ח ס"ס רכ"ג) ואם הרויח בעסקו נראה דמברך אם הוא ריוח הרבה [ולא בגזל] וכן אם הפסיד בעסקו אומר דיין האמת:

Teshuva 201

ר"א) <b>שאלה</b> אם שמע מחוץ לעיר שנולד לו בן וברך הטוב כשיבא ויראה הולד מברך שהחיינו:
<b>תשובה</b> פנים חדשות באו לכאן (עי' לעיל סי' קצ"ה וט"ז או"ח ר"ס רכ"ג):

Teshuva 202

ר"ב) <b>שאלה</b> מתה אשתו וראתה הולד שעה א' מהו מברך.
<b>תשובה</b> אפשר דמברך הטוב דהרי נהנית בראותה מעשה ידיה (עי' ט"ז הנ"ל):

Teshuva 203

ר"ג) <b>שאלה</b> היכא דאיכא אחי שממעטין בחלקו למה יאמר הטוב:
<b>תשובה</b> אלו היה הוא יחידי בעולם היה יותר טוב:

Teshuva 204

ר"ד) <b>שאלה</b> אם היה בעיר אחרת כשמת אביו אם יברך.
<b>תשובה</b> אינו בשדה שכבר ידע שאביו לא יעבור על ד"ת להנחיל לאחרים:

Teshuva 205

ר"ה) <b>שאלה</b> איזו מברך תחלה הטוב או דיין:
<b>תשובה</b> על מה שנתבשר ראשון מברך ראשון אם א"ל מת אביו והניח מעות אומר דיין ואח"כ הטוב וכן להפך ואם משני בני אדם כא' יקדים הטוב דאקדומי פורענותא לא מקדמינן (עי' ברכות נ"ט: פירש"י שם. ובאה"ט או"ח סי' רכ"ג):

Teshuva 206

ר"ו) <b>שאלה</b> קנה וחזר וקנה מהו:
<b>תשובה</b> מברך בלא שם (עי' לק' בסי' ר"ח):

Teshuva 207

ר"ז) <b>שאלה</b> מחליף כלים מהו:
<b>תשובה</b> שניהם יברכו הטוב והמטיב אבל מוכר עצב ולוקח שמח (באה"ט או"ח סי' רכ"ג ס"ק י"א):

Teshuva 208

<b>שאלה</b> קנה כלים חדשים ולא נשתמש בהם ומכרם וחזר וקנאם מהו:
<b>תשובה</b> מברך דומיא דארוסה (עי' בח"ב סי' קע"ו וקע"ט). וצ"ע אם צריך ברכת שהחיינו בשעת קנין וכשמשתמש הטוב והמטיב דומיא דמלבוש. וצ"ע אם כשלובש הקאפ"ה מברך שעטני מעיל כרב יאודה. (נדרים מט:) וכמה תפל אותו טעם שמביא ההגה (בס"ס רכ"ג באו"ח) דתבלה תחדש וכי על שחיטת בהמה הוא דואג דסוף בהמה לשחיטה ואם מברך הטוב על מיתת אביו איך לא יאמר תבלה:

Teshuva 209

ר"ט) <b>שאלה</b> אמאי אין מברכין נותן ארך אפים על חמה ולבנה אם ישב בבית אפל ל' יום:
<b>תשובה</b> יאבד עולמו מפני השוטים ועוד אין בה תפיסת ידי אדם. כתבתי בחדושי הש"ע דדייק (בש"ע או"ח בסי' רכ"ד) לשון שנעקרה ע"ז שבאו מלכים נלחמו ונעקרו בחוזק יד ובחרפה (עי' בח"ב סי' קע"ז):

Teshuva 210

ר"י) <b>שאלה</b> אם יש לברך חכם הרזים על א"נ יטובה שם כתבתי דתרתי בעינן דאיכא שינוי פרצופות ודעות והפלגת חכמה ויש לצדד (עי' ברכות נ"ח:) דהם לא היו יודעין דבר זה שיש לברך חכם הרזים והוא גילה להם ולפיכך הענישוהו משום מורה הלכה בפני רבו ולאו דוקא רבו אלא גדול הדור ושם נאמר דאין בזמן הזה רזים ולא חלק לו בינה דאנן הדיוטות אנן:

Teshuva 211

רי"א) <b>כתוב</b> עוד שם דבשישראל אומר חלק מפני שהם חלק אלוה ממעל וחלק עמהם.
עוד כתוב שם שכשאומר ציון מדבר היתה אומר ברוך א"א אמ"ה דיין האמת וקורע.
עוד שם דתרתי בעינן למימר ברוך נותן ארך אפים ובית גאים:

Teshuva 212

רי"ב) ה"ג בגמ' (שם נ"ח:) הרואה קברי ישראל אומר ברוך אשר יצר אתכם בדין וזן אתכם בדין וכלכל אתכם בדין ואסף אתכם בדין ועתיד להקימכם בדין משמיה דרב נחמן ויודע מספר כולכם והוא עתיד להחיותכם ולהקים אתכם והני חמשה (מנצפך) וכנגד ע"כ אתה נוצר:
<b>שאלת</b> עוד על כמה קברות צריך לברך וההולכים על קברי הצדיקים אמאי אין מברכין:
<b>תשובה</b> היה משמע דמיירי בקברות שהם מזמן קדמון שאי אפשר לעמוד על מספרם ואפשר היה לומר דבקברי כותים שאומר בושה אמכם והוא הכתוב על האוכלוסא דאין גוי פחות מס' רבוא (שם ע"א) אלא שכבר נהוג. ואפשר דלא נתקנה על יחיד דשמא לא הגיע זמנו והוי דומיא דמרים מגדלא (חגיגה ד'.) ואינו בדין. והרדב"ז כתב דעל קבר א' נמי מברך. וקשה תיבת אתכם לנוכח. (עי' באה"ט או"ח סי' רכ"ד ס"ק ח'):
<b>אם</b> ראה קברות ובתוך שלשים ראה אחרות מברך (שם ס"ק ט'. וביד אליהו סי' ל"א):
<b>ואם</b> ראה קבר אביו אחר ל' יום חוזר ומברך דיין האמת דומיא דבתי ישראל בחרבנן (עי' ח"ב סי' קע"ח):

Teshuva 213

רי"ג) <b>שאלה</b> חבירו שחביב עליו יותר ושמח בראייתו ולא כמשה לאהרן דעל הראשונים מצטערים (רש"י יתרו) אם בא לו כתב מחברו ונתבשר מטוב מצבו. אפשר שישמיע לאזניו ויברך הטוב והמטיב. אם בא מרחוק להשתטח על קבר אביו אפשר שיברך שהחיינו ודיין האמת. הא דכ' הרשב"א ז"ל דאין חילוק בין זכרים לנקבות זהו בבתו ואחותו ואמו ואשתו אבל בנשים אחרות מצוה לשנותם (עי' שער"ת או"ח ר"ס רכ"ה):

Teshuva 214

רי"ד) <b>שאלה</b> הא דהראב"ע דמושך עצמו ואחר עמו מהו:
<b>תשובה</b> גם רש"י בפ' גיד הנשה (ק"ב:) פי' לא תאכל הנפש היינו אבר מן החי ולא עם הבשר היינו בשר מן החי וזה כמו מקרא נדרש לפניו ולאחרי אחריו כמו לפניו ולפני פניו:

Teshuva 215

רט"ו) <b>שאלה</b> מהו זה שא"ר יהושע בבתרא (ס':) בדין הוא שנגזור על עצמינו שלא לישא אשה לית דינא ולית דיינא:
<b>תשובה</b> בפ' השולח (ל"ט.) אמימר אמר המפקיר עבדו אין לו תקנה לא בבת חורין ולא בשפחה דממונא הוא דהפקיר ואיסורא איכא עליה ה"נ מאחר שגוזרין עלינו גזירות נראה כאלו הפקירונו ח"ו:

Teshuva 216

רט"ז) <b>שאלה</b> מהו קלף ודוכסוסטוס וגויל:
<b>תשובה</b> אתן לך סימן שלא תטעה הכי אמרו גויל הוא כל העור שלם וכותבין בו בצד שער ומן העור שלם חולקים אותו לשנים הצד החיצון נקרא קלף והפנימי דוכסוסטוס וכותבין בו מצד חוץ ובקלף בצד שכלפי בשר וסימנך הניתנין בחוץ בפנים והניתנים בפנים בחוץ (עי' או"ח סי' ל"ב ס"ז וביו"ד סי' רע"א ס"ג):

Teshuva 217

רי"ז) סומא פטור מכל המצות דכתי' ולמדתם ועשיתם (ב"ק פ"ז. ועי' בהג' ר' וו"ב שם) ואפשר דדריש הכי כל שישנו בלמידה ישנו בעשיה וכל שאינו וכו' וסומא אינה בלמידה דדברים שבכתב א"א רשאי לאמרם על פה (גיטין ס': ועי' תוס' ב"ק ג': ד"ה כדמתרגם) וכן הכתוב אומר והיתה עמו וקרא בו כל ימי חייו למען ילמד:

Teshuva 218

רי"ח) <b>שאלה</b> אם מותר למלוח הקרבן באסוקא"ר:
<b>תשובה</b> הסוקא"ר הוא מלח גמור שמעמיד הדברים זמן רב ואל תתמה שהוא מתוק שכל הדברים יש כיוצא הלא תראה ברמונים מתוקים וחמוצים ולימוניש ונאראנגאש ושיריזאש וגינדאש גם יש מלח מתוק ומלוח סוף דבר המעמיד נקרא מלח ברית עולם וקיומו שבעלי הקימי"א אומרים שבכל יש בהם מלח ובקנה הצוקא"ר שמביאים ממצרים קרוב לשורשו הוא מלוח וכן בראשו והאמצעי שלם. וכן אומרים שהנחש בראשו ובזנבו הוא ארסיי והגוף טוב לרפואה ולמאכל חשוב וכן הקשואין והדלועים. וא"ת היאך ימלחו הקרבן בצוקא"ר והתורה אמרה כי כל שאור וכל דבש ל"ת מא"ל כי קא מבעיא היכא דאין שם מלח אי אתי עשה דבמלח תמלח ודחי ל"ת דכל דבש (עי' בח"ב סי' רמ"ח) שטות הוא להקשות דהחומץ ג"כ מעמיד דכל דבר חמוץ יש בו רבוי מלח אבל הוא עצמו אינו מלח וראיה כי וירום תולעים והצוקאר גופו של מלח (ונ"מ גם בזה"ז באם שכחו ומלחו בשר בצוקר ובשלוהו כך דיש לצדד להקל כגון אם יש ס' נגד החתיכה דמותרת החתיכה כדעת המחבר ביו"ד סי' ס"ט סי"א):

Teshuva 219

רי"ט) <b>שאלה</b> המהלך ע"ג הזרוע שדוחקו ומונעו מלצמוח בשעתו מהו:
<b>תשובה</b> כל הדוחק את השעה שעה דוחקתו ואם מתכוין חייב:

Teshuva 220

ר"ך) <b>שאלה</b> חבירו שראהו והלך מן העיר ובתוך שלשים קבל ממנו כתב אם יאמר שהחיינו כשיבא וכן מחיה המתים. או כשיבאו אנשים שהודיעוהו משלומו:
<b>תשובה</b> אפשר דמחי' מתים לא יאמר דאין כאן נשכחתי כמת מלב אבל שהחיינו שהוא על ראיית הפנים יאמר (עי' באה"ט ר"ס רכ"ה):

Teshuva 221

רכ"א) נתקבל עדות עד מפי עד על פלוני ואח"כ בא איש א' ואמר כשעברתי דרך שם שהיה העד הראשון הוא אבי הנערה א"ל כשתלך אתן פיטורי בתי שכבר לקחתי הגט ממנו שלא רצה ליתנו ברצונו ולקחתיו בעל כרחו ומת אבי האשה והניח דלוסקמא ובתוכה ג' כתבים וכשבא המוביל נתן הכתבים ונמצא בתוכם קבלת עדות מאנשים רקים שאין בו ממש על המת וכנראה לכאורה שסותר דברי העד הראשון ואינו כן דעדות הראשון קיים ואבי האשה היה עם הארץ דאורייתא וכשקבל העדות ההוא חשב שזהו העיקר לפטור את בתו ולא החשיב הדברים שאמר לעד הראשון בחשבו שהוא נער ובעי שישכח אותם או שלא יגיע למקום האשה ומ"ש שלקחתי הגט בעל כרחו בתחילה קראו פיטור סול טור"ה וזהו הכתב ששלח שקראו גט נמצא שהעדות הראשון אינו בטל ואמר שלא רצה ליתנו מדעתו שכן הוא אמת שהלך לו מן העיר ולא כתב גיטה כפי ההסכמה והוא לקחו בעל כרחו שמת וקבל עדות זה שלפי דעתו זה מתירה. כבר הוכחתי בכתבים שכל מה שהתירו חז"ל משלך נתנו לך מן התורה הנטבע בחזקת מת והם אסרו (יבמות קכ"א.) ואח"כ אמרו (שם קכ"ב) דנאמן עד מפי עד וכו' וכן חזקת כל מי שנשתקע שמו שהוא מת ואשתו מותרת מן התורה. (עי' מבי"ט ח"א סי' שכ"ו) והם אסרו חזרו והתירו בעדות כל שהוא ע"כ כל המחמיר בדבר אינו אלא מן המתמיהים:
<b>אמר המני"ח:</b> אם העד ריק ופוחז או אם חשדוהו בעדות זה לא ימנה אדם להתיר עפ"י עדותו סי' י"ז ס"ו. ונ"ל שכן כתב מוהריק"ש וכשכותבין ב"ד קבלת עדות כדי לדון ע"פ יהיו נזהרין שלא ליתנו ביד האשה או ביד קרוביה אם לא שיש בו כדאי כדי להתירה בו בפשוט משום דחיישינן פן תלך האשה לכפר במקום שאינם בעלי דעה ותבא להנשא בחשבם שכיון שנעשה ע"י ב"ד שכל הכתוב שם די בו והותר להשיאה שאם לא כן לא היו כותבין אותו ב"ד. עיין בהריב"ש סי' תק"ח ושם כתב דיש לנו לכתוב קבלת עדות א' אף כי אין בו דבר מספיק להתיר את האשה כדי שיהיה אצלינו שאם יבא עדות אחר יצטרף עם זה להתירה עי"ש ועיין בתומת ישרים סי' ע"א שהקשה דהוי חצי דבר מכל עד ואנן קימא לן (ב"ק ע':) דבר ולא חצי דבר ותירץ הוא ז"ל שני תירוצים וזה יצא ראשונה דמעיקרא זה המקבל הב' עדיות על פיהם נעשה הוא עד שלם ועל פיו של זה המקבל אנו סומכין להתירה. זאת ועוד דהכא לא הוי אלא גילוי מלתא בעלמא עי"ש ועיין בהרב בעל פני משה ח"א סע"ו. ומה שהוצרך לתירוץ שני נראה דנתקשה בתירוץ הא' דנ"מ כשלא היה המקבל ב"ד דכא' חשבי' ליה או שלא היה א' ממש אלא שקבלו השני עדיות שנים דאז הוי ג"כ חצי דבר ולא דבר שלם מאי דלא סמכינן עליה ולכך הוצרך גם את השני ודוק והבן. אם שני ישראלים היו מדברים או שואלים זה לזה או לגוי א' מה נעשה מפ' וגוי אחר שמע דבריהם ויבא גם הוא בתוכם והשיב מבלי ששאלוהו דבר אעפ"י שנתכוין להסיר הספק ואפי' שאל במה אתם מדברים חשיב מסיח ל"ת ועיין ריב"ש סי' ש"פ ומוהרי"ק דיני מל"ת סי' י"ב ומוהריק"ש כתב שאם הדבר ברור לא פלוג רבנן בין גוי מכיר בדת יהודית ויודע שישיאוה ע"פ בין מי שאינו מכיר. ספק מל"ת אזלינן לחומרא. גוי שבא לקהל וספר המאורע יש להסתפק אם הוי מל"ת עיין מוהריב"ל ח"ג סי' ב'. כתב ריב"ל ח"א ס"ו דדוקא בעדים הולכים להקל משום עגון ולא מקילינן בגופו של עדות וכן כתב ח"ג סי' פ"ט וכן דעת הרא"ם סי' ל"ו והרדב"ז חולק על זה סי' קכ"ט היכא דאמר נהרג סתמא. כי היכי דאמרינן דכי לא שייליה להאי גוי גופיה חשיב מל"ת ה"ה נמי כי שייליה על א' והשיב להם הגוי על יהודי אחר בכלל דבריו חשיב מל"ת גבי יהודי השני אעפ"י שנשאל על הא' כן דעת מוהריק"ש עיין ריב"ל ס"ב והרשד"ם ס"פ. נראה מהפוסקים שאין צריך להזכיר שם עירו ולא שום היכר שהוא מעיר פ' אחר שהזכיר שם אביו עיין הרא"ש כלל נ"א ס"ב שייך לסי' י"ז בש"ע סי"א. ועיין דין כ"ג ותשובת הר"ם אלשקאר סי' ס"ז ועיין מוהרי"ק שורש קט"ו:

Teshuva 222

רכ"ב) <b>שאלה</b> מה טיבה של ברכה שפטרני מענשו של זה (או"ח סי' רכ"ה ועי' מג"א שם סק"ה).
<b>תשובה</b> כתב י"מ כיון שאם מת פטור האב מענשו וטעם זה יש בו ריח אבל הי"ל לברך ג"כ כשגדלה הבת שבניו ובנותיו מתים כשהם קטנים בעונו (שבת ל"ב:) ולטעם הא' שנענש האב לפי שלא למדו אפשר שכיון שהבת מתגדלת עם אמה אינה מוטלת עליו ללמדה מ"מ קשיא דתברך האם. ועוד ק' לטעם הא' דמי פטרו מלהוכיחו וא"ת שאינו יכול להכותו משום מכה בנו הגדול ליתא דגדול לגבי הכא היינו בן כ"ב שנה (עי' יו"ד סי' ר"מ ס"כ) ובן סו"מ יוכיח שעברו עליו י"ג שנה וייסרו למשפט כל ג' חדשים:

Teshuva 223

רכ"ג) <b>שאלה</b> מה הן המצות שאדם דש בעקביו.
<b>תשובה</b> טועין הם האומרים שהעקב הוא תחתית הרגל אלא מה שאחריו הוא דוק ותשכח עוד דע שאצבעות הרגל הם הרגל והפשיטות עשוי כמין כף קרוי כף הרגל וכן ביד האצבעות הם היד והפשוט הוא כף היד והפרק שבין היד דקו"בדו הוא שיעור הרגל שאם מהלך האדם על ארבע יהיה שיעור היד כשיעור הרגל ולא ילך באלכסון ומדרון ברוך שברא את האדם בחכמה והוליך אותו קוממיות להבדילו משאר בעלי חיים והיה ראוי להכניס שבח זה בכלל ההבדלות ונכון שיברכו אותו הכותים ופי' שאדם דש בעקביו בפסקים וכתבים תמצאהו אם העתיקו אותו התלמידים שהכוונה מצעדי גבר כשהולך לדבר מצוה שנחשבים לו כדאמרינן (סוטה כ"ב) שכר פסיעות איכא:
ומה ש<b>שאלת</b> עוד למה לא נבראו כנפים לאדם וחז"ל (סנהדרין צ"ב:) אמרו שלעתיד לבוא הקב"ה עושה כנפים לצדיקים:
<b>תשובה</b> כדי שלא יהא קל לדבר עבירה ושיהיה לו שכר פסיעות ובעוד שהולך לחטא רגליו יעכבוהו ויחזור יצרו צעדי אונו ותשליכהו עצתו גם בדרך כשהסכל הולך:

Teshuva 224

רכ"ד) <b>שאלה</b> מהו לברך ברכה שלא הוזכרה בגמ'.
<b>תשובה</b> ברכת ה' היא תעשיר. הרא"ש פ"ק דקדושין (סי' מ"א) גבי ברכת הבכור אשר קדש עובר במעי אמו לא מצינו שמברכין שום ברכה שלא הוזכרה במשנה או בתוספתא או בגמ' כי אחרי סידור רב אשי ורבינא לא מצינו שנתחדשה ברכה ובפ"ק דכתובות (סי' ט"ו) בברכת אשר צג אגוז הביא בשם ה"ג וכתב דברכה זו תיקנוה הגאונים ומסתבר לברכה (תרתי) י"ל משום דדברי ה"ג הן דברי קבלה א"נ יהיב טעמא לבני אשכנז וליה לא סבירא ליה וטוב לברך בלא מלכות. עלה בדעתי לומר שלא אסרו ברכה שאינה צריכה אלא כשלא נזדמן לפניו ע"מ שהוא מברך דנראה דמוציא דבריו לבטלה אבל אם הוא לפנינו יברך ושפיר דמי ובנין אב לכולם דלעת חדשה. (עירובין מ':) ודעת האומר דס' ברכות להקל הוא שיאמרם על הס' [עי' תוס' ברכות י"ב. ד"ה לא. ובח"ב סי' שי"ג ובשמש צדקה או"ח די"ב סוף ע"א] דהוי ספקא דרבנן וכל המרבה לספר בשבחיו של מקום ה"ז משובח. (עי' בט"ז או"ח סי' מ"ו ס"ק ז' ואהע"ז ב"ש סי' ס"ג סק"ד ועין זוכר ב' אות ל"ז):

Teshuva 225

רכ"ה) <b>שאלה</b> דינא דמלכותא דשמיא היאך האדם נידון בכל יום (עי' ר"ה ט"ז) ויש מאריך ברעתו.
<b>תשובה</b> מי יוכל להשיג סתרי בוראינו ית' אם הגלויות לנו הן הן הנסתרות לסתרי היוצר גוים מי יגיע עכ"ז לשכך את האזן ולהתישב בדעתנו שלא לפקפק חלילה אפשר לומר שיש דין כללי לכל הדברים הוא יום הדין הגדול ויש לדברים פרטיים ד"מ בר"ה ישבו לדין על מצות ציצית ולא ידונו על שאר מצות ובכל יום ע"מ תפילין ובכל רגע על הרהורים רעים וכעז"ה. משל למלך שהיה לו מנגן והרג את הנפש אמר לא יעשו לו מאומה כי יש לי צורך בו נולדה נימא בידו וחתכה הרופא צוה המלך להרוג המנגן:
<b>אמר המני"ח:</b> דע כי יש אופן גזרה למיתה שלאו דוקא שימות אלא שתסתלק ממנו ההשגחה האלהית לבד וישאר מעותד אל מקרי הזמן כבהמות השדה ובאופן זה נסתלקה השגת הראב"ד ז"ל שהשיג על רבינו ז"ל בפ"ג מהל' תשובה שכ' וז"ל א"א לא כמו שהוא סובר שכשאמרו רשעים נחתמין לאלתר למיתה שמיד מתים ואינו כן כי יש רשעים חיים הרבה אלא נחתמין לאלתר שלא ימלאו ימיהם שני הדור שנגזרה עליו ועיקר דבר זה ביבמות (נ'.) עכ"ל. שאין אנו צריכים לזה כי רבינו ז"ל בהיותו חכם ופילוסוף אלהי וטבעי לא יוכל להכחיש שהי"ת מעמיד את ברואיו על צד הטבע ולא על קו הדין הגמור דא"כ לא שבקת חיי לכל בריה אבל על האופן האמור יצדק חוקו ית' שלאדם שעונותיו מרובין על זכיותיו מיד הוא מת רצה בזה שיומת על האופן האמור דהיינו שתסתלק ממנו ההשגחה אלהית וישאר אל הטבע דהוא מקרה הזמן שאם יפגע בו הארי יאכלנו ואם יאכל דבר המזיק שיזיקנו ואם אין שלום בעצמיו ובד' יסודותיו שימות מה שאין ליראי ה' ולחושבי שמו דבהם כתי' רגלי חסדיו ישמור ויודע ה' ימי תמימים כשם שהם תמימים כך שנותיהם תמימים וכו'. וכמוהם רבים אשר אין צורך להאריך וקל. ואגב ראיתי לגלות לך דעתי בהסכמה לפי הנמצא כתוב בס' בסברת רבנן ור"מ ורבי יהודה דס"ל דכל אדם נחתם דינו ביו"ך הבינונים קאי לפי האמת וסברת ר' יוחנן (ר"ה ט"ז:) דהוא בר פלוגתייהו היא היותם נכתבים לאלתר הצדיקים והרשעים וכדי שיעלה זיווגם יפה נ"ל דצריך לחקור מסירת הפתקין אימתי היא וכפי הנראה דברי רבנן ור' יוסי צדקו יחד כי הצדיקים והרשעים נגמר דינם לאלתר ביום ר"ה ונכתבים ונחתמים בו ביום אבל אינו נמסר הפתק שלהם עד יוה"ך וזהו שאמרו רבנן דכל אדם נחתם ג"ד ביוה"ך דהיינו החתימה האמיתית ומפורסמת שהיא מסירת הפתקין שהיא מתעכבת עד יוה"כ ושתי חתימות שנו כאן כי גמירי יש דמיון למלכותא דרקיעא כעין מלכותא דארעא ועינינו הרואות במלכות אדום אשר יש להם תכסיס מלכות ומשפט שלא די שהשופט והב"ד יגזרו גזירתם ויחתמוה כי כל עוד שלא נתפרסמה במסירת הפיתקא ליד בעלי המשפט וגונדא דילייהו נחשבת כאילו אינה ואחר שהיא נמסרת אין הפתקין חוזרים ריקם עד שתתקיים ספיר גזרתם שנגזרה. אוף הכא בב"ד הגדול של מעלה בצדיקים וברשעים אף שנכתבים ונחתמים לאלתר בר"ה מבי דינא עילאה אין הפתקין נמסרים עד יוה"ך והבנונים נשארים תלויין ועומדין אולי יחזרו בהם בעשי"ת עד יוה"ך וג"ד נכתב ונחתם בו ביום הכפורים שהוא יום מסירת הפתקין של הצדיק והרשע ולפיכך אמרו דכל אדם נחתם גז"ד ביוה"כ לצדיק ולרשע נקראת החתימה מסירת הפתקין ולבנונים הכתיבה וחתימה ראשונה אשר היא מתקיימת במסירת יום הושענא רבה כמאמרם ז"ל על ענין חיבוט הערבה ויש סמך לזה בזוהר פ' פקודי ד"ה תא חזי ביומא דר"ה עלמא אתדן ובי דינא קדישא קב"ה יתיב וכו' ע"ש ובזה האופן דוק ותשכח כי נמצאו דבריהם מכוונים אל סגנון א' ולא מפשינן פלוגתא בהדייהו דרבנן ור"מ והבן אחר כתיבה אמר לי חד מדרבנן דכבר נמצא כתוב בספרים ועל שמם יאמר:

Teshuva 226

רכ"ו) <b>שאלה</b> כמאן מצלינן האידנא זה היום תחילת מעשיך כמאן כר"א (ר"ה כ"ז) ומי איכא ספקא קמיה דשמיא וכן כמאן מצלינן אמריעי וקצירי וכו' (שם ט"ז).
<b>תשובה</b> התורה אמרה שאל אביך ויגדך לא תסור אפי' יאמרו לך על ימין שהוא שמאל ובמקומו של ר"א היו נשמעים אליו נגד כל חכמי ישראל וכורתים עצים לעשות פחמים לעשות כלי ברזל למילה [שבת ק"ל]. ואם זמות יד לפה:

Teshuva 227

רכ"ז) <b>שאלה</b> דיין שהחתימוהו חבריו וחתם פ' הדיין אר"ל. דפי' אחרי רבי' להטות מהו.
<b>תשובה</b> הולך רכיל מגלה סוד ואף אם יתרץ דבריו וגילה דעתו ברבים דשלא מדעתו חתם לא ניצול ויחזור ויחתום סתם:

Teshuva 228

רכ"ח) <b>שאלה</b> אם בירך על הבוסר שהחיינו אם יברך על הענבים.
<b>תשובה</b> דבר זה נשאל להרשב"א (בב"י א"ח סרכ"ה) וההביל לשואל דאין לברך אלא על גמר פרי ויש לדקדק דהשואל שאל אם ברך על הבוסר אם יש לחזור לברך על הענבים ומה השיב לו שאם אין אתה הולך אחר גמר הפרי יברך על הנץ וכו' כלומר לברך על כל שינוי אלא ודאי שאין לברך אלא פעם א' לבסוף ואיך מכריח שיברך בסוף מטעם דאם לא כן יצטרך לברך ע"כ שינוי אי משום הא יברך בתחלה שהוא החידוש הא' וסוף דבריו יש בהם מן הקושי ג"כ שכתב וברכות אלו של רשות הן ולפיכך די אם יברך על גמר הפרי ע"כ משמע דמשום רשות סגי בגמר פרי דאם היה חובה הי"ל לברך בתחילה בשעת הנץ ואיך יסתלקו דברי הבל שאם יברך על הנץ יצטרך לברך על הבוסר ואח"כ על הענבים. ועוד דמה הבל יש בזה מאחר שאנו רואין שינוי בברכות ההנאה שעד שלא הגיע כפול מברך בפה"א אח"כ העץ ועל התירוש בפה"ג דעל פנים חדשות הולך ומברך דאשתני למעליותא כס חטים אומר פה"א בקמח שהכל שלקו עב במ"מ עשאו פת המוציא:
<b>ויש</b> להליץ בעדו דהתם שינוי ברכות אבל ברכה א' על פרי א' כמה פעמים אין ראוי. ולאו ק"ו הוא (עי' באה"ט או"ח סי' רכ"ה ס"ק ח' בשם הב"י):

Teshuva 229

רכ"ט) <b>שאלה</b> שנים שאוהבים זה את זה קשה כמות אהבה ונגזרה מיתה על א' מהם ובא חבירו ונמסר במקומו. איזה מהם עדיף:
<b>תשובה</b> לא היה ראוי להשיבך ע"ז אבל מאחר שמצינו (בהוריות) נדה ס"ט] כשנשאלו י"ב דברים שהשיבו ע"ד בורות לא אשיבך ריקם ע"ז נאמר ענה כסיל וכו': רב יהודה כי הוה בדיחא דעתיה אי שיילי מיניה חללו של עולם הוה קאמר להו (שבת ע"ז:) והילל הזקן ע"ש עם חשכה לא נמנע מעשות כן (שם ל"א:) מתוך דבריך ניכר שאתה פחמי אם קרית לא שנית אי שוטה שבעולם קשה כמות אהבה מי נתלה במי הוי אומר קטן נתלה בגדול: הלא תענה מהנמסר אוהב את גופו יותר מחבירו שהניחו בצער צא מעלי:

Teshuva 230

ר"ל) <b>שאלה</b> מי שאכל הפרי ולא בירך עליו שהחיינו אם יברך באכילה שניה:
<b>תשובה</b> אין לך בו אלא חדושו שלא נהגו לברך אלא בשעת אכילה וכיון דאדחי אדחי [עי' מג"א סי' רכ"ה ס"ק ט']:

Teshuva 231

רל"א) <b>שאלה</b> אם בירך על הגינדא"ש שהחיינו חוזר ומברך על השר"יזאש:
<b>תשובה</b> זה הביאו הב"י (סי' רכ"ה ס"ד) בשם ת"ה ויש להקשות עליו דההיא (תרומות פ"ד מ"ח) דענבים שחורות או לבנות לא משום תרי מיני נגעו בה אלא שאותם של היתר ניכרות הם ואיך יעלו את האיסור ור"י סבר מתוך שיכול לטחנם ולערבם:
וההיא דפועלים (בב"מ דצ"א.) נמי לא משום תרי מיני אלא דלא הוי ממה שאתה נותן לכליו של ב"ה ובגמ' היה עושה בגפן זה לא יאכל בגפן אחר:
ועד שאנו למדין מכאן נלמוד מכלאים דתנן (תרומו' פ"ב מ"ד) כל מין חטים א' כל מין תאנים וגרוגרות א' ותורם מזה ע"ז וזה נראה כסותר למה שפסק דאם ברך על הענבים לא יברך על היין וכ"ש הוא ומה יין וענבים דהאי שמא לחוד והאי שמא לחוד וכל א' קובע ברכה לעצמו כתב שאין לומר שהחיינו ב' פעמים שחורות ולבנות דחד שמא וחד ברכה לכ"ש והשירי"זאש הכל ברכה א' ומין א' אלא שזה מתוק וזה חמוץ ועיין לעיל סי' רי"ח ורכ"ח [עי' שבו"י ח"ב סי' ל"ז]:

Teshuva 232

רל"ב) <b>שאלה</b> אם יברך שהחיינו על יין חדש תשובה הביא הב"י (סי' רכ"ה ועי"ש במג"א ס"ק י"א) בשם אגור שמהר"י מולן נסתפק ואני אומר דלא שבקינן פשיטותייהו דרבנן משום ספיקיה מהר"י מולן ועוד מסתבר טעמייהו כיון דאישתנו למעליותא וסעיד ומשמח וקבע ברכה לעצמו גם על חדושו יברך דפנים חדשות באו לכאן:
מיני אגסים (יפירא"ש ושיפין סירוא"ילאש ורמונים) ותאנים וענבים ורכ"ב מין א':
ומה ש<b>שאלת</b> עוד אם יש לברך שהחיינו על פת חדש ממש"כ גבי יין יתבאר לך:

Teshuva 233

רל"ג) <b>שאלה</b> פרי המתחדש משנה לשנה מהו.
<b>תשובה</b> ההגה (או"ח סי' רכ"ה ס"ו.) הביא דין זה משם הב"י לפשוט והב"י נסתפק בו. ואפשר דע"כ לא נסתפק הב"י אלא לברך בכל פעם אבל בפעם הא' פשיטא ליה ומשום הכי לא הזכיר ההגה שיברך ב"פ. (עי' מג"א שם ס"ק י"ג ובס' גן המלך סי' כ"ד) ומה שהביא ההגה בשם ה"ר מנוח לא כן הוא שלא כתב ה"ר מנוח שהאלחב"קה אין לה זמן קבוע לגדולו שזמן ועת יש לכל הבריות ומה שיוצאין פרחים חוץ לזמנם מחמת הגננים הוא שמכריחין את הארץ להוציא דבר שלא בעתו. ומ"ש שאין אומרים עליה שהחיינו הוא מפני שמקיימין אותה בארץ בלחותה ואין שם היכר בין חדשה לישנה או אפשר מפני שהיו אוכלים אותה במקומה כמו במקומות אלו לפי זה אתרוג שהוא דר באילנו משנה לשנה אין לברך עליו שהחיינו ואין ללמוד מכאן שאין לברך על כל מיני ירקות [עי' ח"ב סי' רנ"ז]:

Teshuva 234

רל"ד) <b>שאלה</b> אם מותר לחתום הדברים שטועים בני אדם ומשתמעי לתרי אנפי.
<b>תשובה</b> אם לחדודי לתלמידים הוא דעבד שפיר דמי להבין משל ומליצה דברי חכמים וחידותם ואי להטעות בהם בני אדם ולהטריחם עובר בבל תונו דזו הונאת דברים דאיכא גנבת דעת:

Teshuva 235

רל"ה) <b>שאלה</b> אם מותר לכתוב תשובה קודם שעיין בה.
<b>תשובה</b> ליתא לדרב פפי מדרב נחמן דלמיחזי כשיקרא לא חיישינן (כתובות פ"ה.):

Teshuva 236

רל"ו) <b>שאלה</b> איבעיא להו ברכת הפרי ושהחיינו איזה מהם קודם.
<b>תשובה</b> מריש הוה אמינא דעדיף טפי להקדים שהחיינו לברכת הפרי כיון דאפילו עכשיו אם ברך שהחיינו על הראייה בלבד לא הפסיד ומוטב שלא להפסיק בין ברכת הפרי לאכילה. שבתי וראה דיש להקדים ברכת הפרי כמו שמצינו בלולב וחנוכה דאנו מברכין תחלה ברכת המצוה ואח"כ שהחיינו והכי עדיף טפי דעולה לכאן ולכאן [עי' באה"ט סי' רכ"ה ס"ק י'. עקרי הד"ט ח"א סי' י' אות נ"א ושו"ת כת"ס סי' כ"ה ובס' פרי האדמה רפ"י דברכות]:

Teshuva 237

רל"ז) <b>שאלה</b> אם יש לומר שיר של חול בר"ח:
<b>תשובה</b> מההיא דנתקלקלו הלוים בשיר [ביצה ה.] אין ראיה דאפשר שהקלקול הוא שלא אמרו שירה של י"ט:

Teshuva 238

רל"ח) <b>שאלה</b> מי שברך על הגבינה בורא פה"א מהו.
<b>תשובה</b> אי אפשר דיצא דא"כ היה להם לתקנה לכתחילה שהיא ברכה יותר פרטית (באה"ט ר"ס ר"ד):

Teshuva 239

רל"ט) <b>שאלה</b> למה לא הרגוהו אחיו של ראובן מדין ן' נח שבא על פלגש אביו.
<b>תשובה</b> ע"ז נאמר וישמע ישראל וארז"ל שליעקב ניתנה תורת ישראל ולפיכך דנוהו בדין ישראל שפטור שנשמע בבית דין של ישראל וזהו ויהיו בני יעקב י"ב שאם לא היה נידון בדין ישראל לא היו אלא י"א. וזש"ה תורה צוה לנו משה מורשה קהלת יעקב שהתורה כבר ניתנה ליעקב ולפיכך יחי ראובן ואל ימות וא"ת ולמה לא נתפרסם נתינתה עד הנה כדי שתנתן ברוב עם הדרת מלך ויהי בישורון מלך וגומר:

Teshuva 240

ר"מ) <b>שאלה</b> הא דרואה כושי מברך מהו:
<b>תשובה</b> נראה דהיינו א' שנולד כושי ואביו ואמו לבנים אבל על בני כושים נראה דאין לברך על הראשונים אנו מצטערים אבל אח"כ מנהגו של עולם הוא דכושי יוליד כושי:
<b>ואם</b> הם כושים וילדו לבן כההוא מלך הערב (תנחומא פ' נשא) אפשר לומר ברוך הטוב:
<b>עוד</b> שאלת פ' הרואה (ד' נ"ח:) אריב"ל הרואה את הבהקנים וכו' מתיבי וכו' יש לדקדק דהא דמותיב לריב"ל תיקשי ליה מ"ש רישא ומ"ש סיפא י"ל דס"ד דמקשה דטעמא דרישא משום דהוי מכוער וסיפא משום כיעור ואיכא נמי חסרון אבר או בשר ואומר משנה הבריות ודיין האמת נמי ופתויי הראש יש חסרון שערות וכיעור ושינוי ול"ד לקרח שאין שם כיעור וחיגר הרי מהלכו משונה והוי כמחוסר אבר ומכוער במהלכו (עי' קה"י ח"ב סי' רמ"א ותוי"ט סוף פאה וסוטה ד"י וריש חגיגה ורע"ב פ"ג דזבי') ומוכה שחין הרי בשרו כבשר המת וכאלו חסר ומאיס ובהקנים חסר מבשרו במקום המנומר כעדשים אבל לריב"ל קשה דאמאי ל"ק דמברך ד"ה נמי ומשני דהוא איירי ממעי אמו ובריתא (אח"ר) והו"ל כבידי אדם ואין לברך משנה הבריות שלא נשתנה מתחלת ברייתו:

Teshuva 241

רמ"א) <b>שאלה</b> אבא בר מרתא דהוא אבא בר מניומי (גיטין ל"ז.) כיצד יכתבו בגט.
<b>תשובה</b> כבר כתבתי שהשם המפורסם יותר יכתבו ראשון וכן מה שקורין פ' בעל פלונית אם הוא ניכר וכן מר קשישא ומר ינוקא (ב"ב ז') ודע שיש הפרש היכא דאמר דמתקרי או דהוא. דמתקרי הוא שם שאינו ניכר והוא ניכר:

Teshuva 242

רמ"ב) <b>שאלה</b> מה ענין אנא פ' דמתקרי אם הוא מדבר בעדו הול"ל דמתקרינא.
<b>תשובה</b> דע שקודם הרא"ש היו כותבין בלשון עדים איך פ' מגרש וכו' והרא"ש פסלו (בתשו' סוף כלל מ"ה) ולדרך הא' נשאר דמתקרי ולא חשו לה אפשר משום הא דנדה ל"ו:] אנא איסי בר יהודה דהוא איסי ן' גמליאל:
<b>ואפשר</b> לפרש דמתקרי כמו כל הנקרא בשמי קרוי שהוא שם הנקרא בלעז ליאמ"אדו ולא קי סי ליואמה שהוא שלא לנוכח [עי' בח"ב סי' ש"י ורדב"ז ח"א סי' רמ"ב ומהרי"ט אהע"ז סי' ו']:

Teshuva 243

רמ"ג) <b>שאלה</b> מי ששלח מעותיו ביד שליח ושילם לבעל חובו ולא לקח ממנו השטר ונתחייב השליח לשלם שהבע"ח אמר סטראי נינהו מיבעיא אם ישבע המשלח שאינו חייב לבע"ח כדי ליטול מן השליח:
<b>תשובה</b> אפשר שע"ז נאמר אין אדם נשבע ונוטל:

Teshuva 244

רמ"ד) <b>שאלה</b> ב"ד שנתנו מעות יתומים קרוב לשכר והגדילו היתומים ועדיין המעות אם מותר ועוד אם ביטל המתעסק כיסם מה דינו.
<b>תשובה</b> יתמי דאכלי דלאו דידהו ליזלו בתר שבקייהו. ולשניה אפשר דאין לו עליו אלא תרעומות ולצאת ידי שמים ישלם:

Teshuva 245

רמ"ה) <b>זכורני</b> שראיתי במדינות איטלייא גוי א' כבן כ"ה שנים שנולד דבוק עם תאומו עד הטבור חזה כנגד חזה ושם נדבקו והוא היה הולך ושלם כשאר בני אדם וראש הקטן מוטה לצד א' ורגליו תלויות ומגיעות עד ארכובותיו של גדול ולא היה בו הרגשה כלל אלא כאבר שנתבטל חושו ונתקיים כך כמה שנים עם תאומו. נסתפקו והורגו מאי ואם מלין אותו ומהיכן הוא מתקיים מה שמתקיים צ"ל שטבורו דבוק עם של תאומו והכבד של אחיו שולח דם דרך שריון לכבד שלו ומשם ניזון כמו במעי אמו:
<b>ואפשר</b> לדונו כדין גוסס ומלין אותו וממעט חלק ירושה ולכל דבר דינו כגוסס. ואם יברך משנה הבריות כתבתי בפי' הש"ע דעל הגדול אין לברך ועל הקטן אומר דיין האמת כי רוב גוססים למיתה ומברך על הגוסס אפשר דיצא וההיא דקורע תכ"ד (יו"ד סי' ש"מ סכ"ה) לא פליגא אפשר דלא מיירי בגוסס ושם נאמר דעל בעל חטוטרת יברך ג"כ שם י"א דדוקא ע"מ שהוא מצטער כתב ב"י דק' מפיל וקוף שאינו מצטער וזה לא קשה דלא אמר הראב"ד דלא יברך אלא דיין האמת אבל משנה הבריות יברך (עט"ז או"ח סרכ"ה):

Teshuva 246

רמ"ו) <b>שאלה</b> מי שנפל בנעימים חבלו עשרת אלפים דינרים שיזכה בהם אחר עשר שנים ואם ירצה למכרם עכשיו יתנו לו חמשה אלפים ובעלי המס עני היה והעשיר שימכרם וישלם כפי ערכו וימכור זכות והוא אומר שעני היה.
<b>תשובה</b> דייני דמגוזתא הכי דייני דזה נהנה וזה חסר זו מדת סדום וכשיגיע זמנו יפרע בשביל עשרת אלפים ועכשיו לא יפרע אלא בשביל ה' אלפים ויפסידו (עי' ב"ק ז' ורש"י ותוס' ד"ה אי):

Teshuva 247

רמ"ז) <b>שאלה</b> כמה שיעור השמן שיתן בנר של שבת כדי לברך להדליק ואם כבה בתוך זמנו אם מותר בהנאה.
<b>תשובה</b> דבר שמצותו בלילה כל הלילה מצותו (מגילה כ':). ואם איש עני הוא ישכב באפלתו ולפחות יקח כשיעור סעודה ולשני' וכי נר קדושה יש בו (עי' ח"ב סי' קפ"א קפ"ב):

Teshuva 248

רמ"ח) <b>שאלה</b> יצא העם ולקטו שתי תינוקות העומדים לימול אם יש להם דין קדימה.
<b>תשובה</b> איזה שנולד ראשון נימול ראשון. עי' פת"ש (י"ד סי' רס"ה סק"ט):

Teshuva 249

רמ"ט) <b>שאלה</b> בווירונה היו מראין ב' אפרוחים שהיו דבוקים מן הצד כנראה שהיו ב' חלמונים והיה להם ב' ראשים וב' צווארים וד' רגלים ואוכלים השני ראשים מהו.
<b>תשובה</b> בריה הוא מששת ימי בראשית ולמ"ד דאדם נברא כן (עירובין י"ח.) אפשר שכל הבריות ג"כ נבראו כן אם יחיו י"ב חדש ישחוט שני ראשין כאחד שלא יבא לידי שהייה (עי' ש"ך יו"ד סי' נ"ז ס"ק מ"ח דבנולד מן הבטן טריפה לא מהני שהית י"ב חדש ועי' יעיר אוזן מערכת הט' אות י'):

Teshuva 250

ר"ן) <b>שאלה</b> מי שבאה לו שמועה ורצה להחמיר ונהג אבלות אח"כ הודיעוהו שקרובה היא מהו.
<b>תשובה</b> המתקשה על המת יותר מדאי על מת אחר הוא בוכה ויתאבל בתחילה שלא יבכה על מת אחר:

Teshuva 251

רנ"א) <b>שאלה</b> העומדים בירושלים ת"ו אם יאמרו והביאנו לירושלם עיר קדשך.
<b>תשובה</b> זו היא ביאה ריקנית ועל אחינו ג"כ אנו מבקשים (עי' לעיל סי' קפ"ה):

Teshuva 252

רנ"ב) <b>שאלה</b> מי שאמר הריני בתענית עד שאשנה פ' זה וברך על אוכלים והכניסן לתוך פיו וזכר את נדרו מהו שיפלוט וישנה פרקו כההיא דתרומות (פ"ח מ"ב) באוכלים דמאיסי מיבעיא לן.
<b>תשובה</b> יסלקם לצד א' וישנה או יבלע פחות מכשיעור [עי' עקרי הד"ט או"ח סי' כ"ט אות ו' וזכל"א או"ח אות ת']:

Teshuva 253

רנ"ג) <b>שאלה</b> עושין תרופה לחשוכי בנים מדג קטן טמא יבש שקורין שאכנשור סיקאנקור סקנקור מהו.
<b>תשובה</b> הכי אמרו [חולין נ"ח ועי' ב"י יו"ד סי' פ"ד בשם הראב"ד והר"ן ובפר"ח שם ס"ק כ"ג] כל דבר שאין בו עצם אינו מתקיים י"ב חדש מכלל דהא שיש לו מתקיים ואין ראיה מההיא דשמרי יין (ע"ז ל"ד.) ולאותו חולי אומרים שמי השלוי"א שקורין מיר"ייאמיי בערבי טובה לו ולאשה לשתות קערה מהם במלח וטוב לו להוציא ע"י האלאמ"ביקו כי הדברים יגעים לגוף ומה שיגע הגוף לברר האוכל מתוך פסולת טוב שיתיגע בדוד ואם היו כל האוכלים מוצאים כך היה טוב לאדם אלא שחך אוכל יטעם:

Teshuva 254

רנ"ד) <b>שאלה</b> האומר לפועל לך והבא לי מים או עפר מהו יש לו דין מוכר או פועל.
<b>תשובה</b> מההיא (ב"מ י"ב:) ששכרו ללקט מציאות משמע דיש לו דין פועל מיהו יש לדחות דאם אחד מהם יכול לחזור בו מאחר שנעשה ממונו של פועל דין מוכר יש לו סי' לדבר השוכר את הפועל לעשות בשלו (ב"מ קי"ח):

Teshuva 255

רנ"ה) <b>שאלה</b> שלחתי שיביאו לי אותו דג שקורים סאקנקור אמרתי מה רבו מעשיך ה' הכי הוא ארוך כלטאה עם זנב וראשו כדג שקורין גיפאל"ו ויש לו חוט השדרה וקשקשים ידים ורגלים כאדם בג' פרקים וחמש אצבעות עם פרקיהם וכמין צפרנים בסוף:
אמרתי סוד ה' ליראיו שקבלו (ע"ז לט.) כל הטהור בים טמא ביבשה מי יגיע לסודך יוצר כל הנבראים:
ספק גדול נסתפקתי באותו דג אחר שהתרתי אותו אמרתי ה' מה היה לי וימן ה' דג להטעות אותי למה תעשה כה לעבדך ליעקב ויאמר ה' לדג לבלוע את יונה ויתפלל ממעי הדגה חלילה וחס ליה לזרעא דאהרן קדישא לטהר את השרץ:
והספק הוא זה כי המשנה אמרה [חולין סוף פ"ג (נט.)] סנפיר שהוא פורח בהם משמע שיהיה כמין כנף הפורח ובזה הייתי מישב מהו יגדיל תורה. וכי יבואו דברים מיותרים להגדיל הס"ת בקובץ:
בתחילה אמרתי שיש בדין שאם יבראו דגים בחבית ויש קשקשת בא' מהם מותר דכל שיש לו קשקשת יש לו סנפיר ואם יבא לפנינו דג שלם שנמצא בו קשקשת ואין לו סנפיר יש לחוש שמא נדבקה לו קשקשת ממקום אחר לפיכך כתבה תורה סנפיר דאם אין לו יש לחוש וזהו יגדיל תורה שלמדנו דין מחודש ובזה שלפנינו אמרתי דלכך כתבה תורה סנפיר לומר כשהוא פורח בהם דוקא אבל אלו ידים ורגלים הם להלך בהם על הארץ ואפשר ששרץ זה יוצא ליבשה דלכך נבראו לו שאל"כ כדי לשוט לא היה צריך חתוך אצבעות שהסנפיר היא קשורה ועשויה כוילון כדי לחתוך ולקרוע במים אבל חיתוך אצבעות וכף היד וכף הרגל הוא הכנה להלוך על הארץ נמצא ששרץ זה יש בו משום שרץ המים והשרץ השורץ על הארץ. אשלם תודות לבוראי שהאיר עיני בתורתו כן יצילני מכל טעות ושגיאה:
ואפשר שבטענה זו היה אותו תלמיד (סנהדרין יז.)<sup class="footnote-marker">2</sup><i class="footnote">ועיין עירובין יג: ונראה יותר שלשם כוונת רבינו שכן לשונו אותו תלמיד כבעירובין. ובסנהדרין הלשון אין מושיבין בסנהדרין אלא מי שיודע לטהר את השרץ</i> מטהר את השרץ [עי' בח"ב סי' ה' ובפרמ"ג יו"ד סי' פ"ג במשב"ז ס"ק ב' מש"כ בשם התוס' יו"ט הפר"ח]:

Teshuva 256

רנ"ו) <b>שאלה</b> מי שנסתפק בברכה כיצד.
<b>תשובה</b> יקח תינוק דלא חכים ולא טפש ולא כההוא (מנחות כ"ט) דתפלין דיודע להבחין בין ויהרוג לויהרג ח"ו אלא תינוק שמתחיל לדבר וקורא עמו תיבה בתיבה ואם אין עמו תינוק יתענה כל ימיו [עי' רא"ש פרק ו' דברכות סי' ט' דהיינו דוקא אם מסופק בברכה אחרונה אבל בברכה ראשונה יכול לברך שהנ"ב ועי' בח"ב סי' קמ"ו]:

Teshuva 257

רנ"ז) <b>שאלה</b> בנות צדוקים בזמן שנהגו ללכת בדרכי ה' משם (נדה ל"ג:) משמע שהיו מהם נוהגות בדיני ישראל ובודאי שהיו נושאין מהם ובדעתי להתיר בנותיהם ולצאת ידי כל ספק ניכבשינהו דניידי ולא יהא שם חשש כלל:
<b>ואשר</b> מהם שיקבל דברי חברות את בנותינו נתן לו וראיות ברורות של היתר שאין להשיב אודיעם בזמנם דבדרבנן עבדינן עובדא ובתר מותבינן תיובתא (עירובין מ"ז.) (להלכה ולא למעשה) (עי' אה"ע סוסי' ד' וכנה"ג שם ורדב"ז ח"ב סי' תשצ"ו):

Teshuva 258

רנ"ח) <b>שאלת</b> ממני למה אני מתפלל ערבית עם טלית ותפילין.
<b>תשובה</b> סעד גדול יש לי ובתחילה אני טוען כל הקורא ק"ש בלא תפילין כאלו מעיד ע"ש בעצמו (ברכות י"ד:) מי התיר זה בק"ש של ערבית הלא תענה שאין מקבלין עדות בלילה אמר בסמ"ע [סי' ה' ס"ק ז'] כשיש נרות דלוקים מעידים (וכבר כתבתי בפסקי שרב אלפס פ' אחד דינו ממונות כתב להיפך) והא דהלכה ואין מורין כן היינו להניחם לכתחילה בלילה אבל אם הם עליו והוא מעכבם עד אחר שיתפלל מצוה קעביד ועיין בפ' הקומץ (דף ל"ו) גבי ועד מתי מניחן ותמצא כדברי עוד ראה זה מצאתי כ"י לרב נטרונאי וששאלתם תפילין לאחר שקיעת החמה רבותי הכי עבדי כך ראינו מהם שמניחין אותם קודם שקיעת החמה ומתפללין בהה מנחה ואם יש שעה שצריך לשמרם וכו' היו מתפללין בהם [עי' שבו"י ח"ב סי' כ"ד. ושע"ת ר"ס ח' ושו"ת רמ"ע סי' ל"ט וק"ח ועין זוכר ערך תפלין]:

Teshuva 259

רנ"ט) <b>שאלה</b> מה שהביא ב"י (באו"ח סי' ל"ב סעיף י"ד וע"ש בשע"ת) דפ' קדש וכי יביאך עושין קלף דק היה נראה שצריך להגיה.
<b>תשובה</b> אין צורך דקרי לפ' כי יביאך ארוכה לפי שהוא דחוקה באמצע אבל והיה אם שמוע אעפ"י שהוא ארוכה יותר כיון שהיא מבחוץ ידחק לחוץ:

Teshuva 260

ר"ס) <b>שאלה</b> הא דהביא הב"י [או"ח ס"ס ק"ח] דמדאמרינן אם הבדיל בשתיהם יצא הוציא הב"י דכל הטועה ומזכיר מאורע שאר ימים בתפילה שלא בזמנה לא הוי הפסקה וקשה דהתם הלילה ראויה להבדיל בה ומה ראיה למי שמזכיר ד"מ ביום חול את יום השבת הזה או את חג המצות:
<b>תשובה</b> בס' הלבוש מלביש זה דלא דמי ללא התפלל ער"ח מנחה שמתפלל ערבית שתים ומזכיר ר"ח בשתיהן דהתם כל היום ראוי להזכיר ר"ח וכו' עי"ש ואכתי לא הונח דנהי דלמי שהתפלל והבדיל אין ראוי להתפלל הלילה עוד ולהבדיל אבל כל הלילה כשר למי שלא הבדיל לכל אדם:
<b>ומה</b> מאד קשה בעיני פסק זה דמי שנמצא שקרן בתפילתו שתעלה לו וזה נראה הפך הגמרא דא"כ למה בטלו תפלת עננו משום שמא ימצא שקרן בתפלתו (ערש"י שבת כ"ד.) וימצא ומה בכך ואני לא הייתי סומך על הוראה זו דדברי יחיד הן והייתי חוזר ומתפלל בלי תוספת דאין לך תוספת גדול מקושייתי [עי' בבאה"ט שם]:

Teshuva 261

רס"א) <b>שאלה</b> ב"י (או"ח סי' קי"ח) גבי מרבה בשבחיו של מקום דנעקר מ"ה (מגילה ח"י) וכי חתם דהע"ה ספרו ולא שבק חיי לכל בריה לשבח כפי כחו:
<b>תשובה</b> דעתי הוא כשמדבר לנוכח אין להרבות יותר ממה שבא בכתובים שהם השיגו השבחים כללים שראוי לשבח בהם הבורא ית' אבל אנן הדיוטות אנן ואין לנו כח לדבר בפני המלך אבל בינותנו בינינו שלא לנכח מותר וכן הוא אומר נורא תהלות עושה פלא היותו נורא תהלות בכלל הפלאים הוא וראיה מיותך זהב רותח בפיו של אותו רשע (סנהדרין צ"ב:) הא לאו הכי מותר [איתא במד"ר פר' נח פ' ל"ב ר"א בנו של ריה"ג אומר מצינו שאומרים מקצת שבחו של מי שאמר והי' העולם בפניו וכולו שלא בפניו שנא' אמרו לאלדים מה נורא מעשיך ושלא בפניו אומר הודו לה' כי טוב כל"ח ועי' בשמחת הרגל פ' כל המרבה לספר וחיי ארי' ח"ב דרוש י"ד שביארו היטב]:

Teshuva 262

רס"ב) <b>שאלה</b> לדעת האומרים (עי' ב"י או"ח סי' קי"ד) דכשהזכיר טל ומטר אין צריך לחזור אי הוי דוקא בהזכרה.
<b>תשובה</b> מסתברא דאף בשאלה דשבחא בעלמא הוא מזכיר טל וגשם בעונתו (צע"ק מב"י סי' קי"ז. ועי' לעיל סי' ע"ד):

Teshuva 263

רס"ג) <b>שאלה</b> מה שדימו (הר"ם בטור או"ח סי' קי"ד וע"ש בט"ז ומג"א) ההיא דהזכרה תשעים פעמים לקירב נגיחותיו.
<b>תשובה</b> מעיקרא אין הלכה כן כמו שפסק הרמב"ם בנזקי ממון (רפ"ו) וגם הב"י הביא שהרא"ש היה נוטה דעתו לזה: ופי' היה נוטה הוא שלשה חלקים רביע ספק לאיסור וחלק א' להתיר דהביא ב"י סי' רמ"ה מדקאמר ר"י היה אומר דחזר בו. א"כ היה הוא ספק א' נוטה הוא ספק שני היה נוטה הוא רביע השלשי ע"כ נראה שאין לסמוך בזה (עי' נוב"י מהד"ק או"ח סי' כ"ו):

Teshuva 264

רס"ד) <b>שאלה</b> מקום שלא נהגו לברך הרב את ריבנו אם ברך אי הוי ברכה לבטלה.
<b>תשובה</b> לדעתי ברכות השבח אין שם ברכה לבטלה וראיה דשהחיינו רשות (ולא דמי אקרא) (עירובין מ':) אבל לדברי הסוברים להיפך אפשר דהויא דומיא דדייתרא [עי' פסחים נ"א. ועקרי הד"ט ח"א סי' ל"ו אות מ"א]:

Teshuva 265

רס"ה) <b>שאלה</b> הרואה פרדה נאה אם יברך שככה לו בעולמו.
<b>תשובה</b> ממה שכתבתי לעיל (בסי' ס') דאין לברך שהחיינו על כלאים (ועי' רדב"ז ח"ו סי' רנ"ג) דמאיסי ה"ה בפרדה והא דגוי לא קשיא דבפי' הש"ע הוכחתי דאינו מברך שככה לו אלא מה רבו מעשיך ה' ואת"ל דמברך הרי אמרו (מגילה י') מעשה ידי טובעין בים ואתם אומרים שירה דכולם ישובו ובקשו את ה' [עי' באה"ט ס"ס רכ"ה ושד"ח ברכו' ב' או"ז):

Teshuva 266

רס"ו) <b>שאלה</b> מאי שנא דבמבשל ואופה בעינן שיאפה כשיעור בשבת והזורע משהשליכם ע"ג קרקע מיחייב.
<b>תשובה</b> מסתברא דמבשל ואופה עדיין גמרו בידי אדם שצריך להגיס בקדרה ולחתות בגחלים אבל בזורע הכל בידי שמים (עי' פח"י ערך אופה):

Teshuva 267

רס"ז) <b>שאלה</b> איבעיא להו חיטין הזרועין בקרקע שלא השרישו אי כמונחין בכדא דמו או בטילי לגבי קרקע לענין אונאה או לישבע עליהן וכו'. [עי' ב"מ נ"ו] תשובה כפי מ"ש לעיל וממה שאכתוב דכל המחובר לקרקע שצריך לקרקע אליבא דכ"ע ה"ה כקרקע והרי הוא כעובר במעי אמו ובזה יש לומר ג"כ טעם להא דלעיל דחטה בתוך העפר כעובר דהוי ירך אמו. אבל הבשר בתוך המים בקדרה אינו כלום אם לא ע"י האור וא"ת עובר במעי אמו נמי אם לא ע"י חום טבעי ולחות שרשי כמונח בכדא דמי. לא אמרת כלום שהטיפה יש בה כל הכחות הנ"ל וכן החטה היא כמו הטיפה והארץ כמו הרחם (עי' לק' בח"ב סי' ל"ו ושו"ת שיבת ציון סי' ט' ובמנ"ח סי' רצ"ה אות ח'):

Teshuva 268

רס"ח) <b>שאלה</b> מי שאמר ברוך אתה ה' אלהינו ולא הזכיר מלכות מהו.
<b>תשובה</b> מלכות היא כמו שמע ישראל עתוס' ברכו' מ': ד"ה אמר ושד"ח ברכות אות ל"ז):

Teshuva 269

רס"ט) <b>שאלה</b> השוכר את הפועל לעשות מלאכתו ונתן לו מלאכה קלה הימנה מהו.
<b>תשובה</b> בשלו הוא רשאי: ופרעה גזר על הזכרים מלאכת הנשים. אוכלוסי דמחוזא אי לא עבדי חלשי (ב"מ ע"ז.):

Teshuva 270

ר"ע) <b>שאלה</b> הא דישן עולה למנין עשרה (או"ח סי' נ"ה ס"ו ובאה"ט) נראה דהיינו כשפניו מגולים ראיה מצואה בעששית (ברכות כ"ה עי' לק' בסי' רע"ד. ובח"ב סי' פ"ב):

Teshuva 271

רע"א) <b>שאלה</b> הא דבעי לאודויי באנפי עשרה ותרי רבנן (ברכות נ"ד:) אם הוא עולה לחשבון.
<b>תשובה</b> מאי שנא דחתנים (כתובות ח': עי' באה"ט או"ח סי' רי"ט סק"ד ועי' שו"ת דבר שמואל סי' ס"ג וזרע אמת יו"ד סי' נ"ב ובמנ"ח סי' רצ"ו ופת"ש יו"ד קנ"ו וסי' ב' סק"ו לענין קידוש השם אם הנאנס מצטרף לי' ויש להעיר מב"ר פ' נ"ד סי' ג' לפני ט' גנב ולפני י' גזלן עיש"ה (ועי' חו"מ סי' תכ"ה ס"ד בהגה):

Teshuva 272

רע"ב) <b>שאלה</b> הרוצה לערב שמונה אלפים מצד א' אם מותר.
<b>תשובה</b> מה שבא בפירוש המשנה להרמב"ם בעירובין (פ"ה) הטעך בזה ואין נראה כן:

Teshuva 273

רע"ג) <b>שאלה</b> בני מעיים דקים יבשים כמין חוטין של גידין מהו לתפור בהם תו"ס.
<b>תשובה</b> כל הבני מעיים מורכבים מג' מיני גידין מהם לאורך ולרוחב ולאלכסון וכולם גידין גמורים הן וכן הטווי של העור:

Teshuva 274

רע"ד) <b>שאלה</b> הרואה פני זקן בעששית מהו.
<b>תשובה</b> ראיה מעלייתא היא. והא דצואה בעששית בכיסוי תלא רחמנא אפשר משום דכיון שהיא מכוסה מסתמא אין לה ריח של עיקר אבל לכל דבר ראיה אפשר דראיה מיקריא והראיה ואראה את ה' ע"י אספקלריא (עי' יבמות מ"ט) אמר המני"ח וצא"ל בר"ה דף כ"א. (עי' לעיל סי' צ"ט ובשו"ת דבר שמואל סי' רמ"ב):

Teshuva 275

רע"ה) <b>שאלה</b> אם גזרו טומאה על ידיו של תינוק.
<b>תשובה</b> משיצא לאויר העולם ה"ה כחתן שלם (נדה מ"ד. עי' ש"ע הרב ז"ל סי' ד' ס"ב):

Teshuva 276

רע"ו) <b>שאלה</b> מה שנוהגין לכתוב ע"ג האגרות ופגי"ן אם יש בו ממש:
<b>תשובה</b> בלאו הכי נראה שיש איסור לבקש ולחפש מסתוריו של חבירו ומה לי לא תלך רכיל לאחרים או לעצמו:

Teshuva 277

רע"ז) <b>שאלה</b> סופר שבא לחטור גגה של ה"א או של שאר אותיות מהו.
<b>תשובה</b> רצו להוכיח דאין כאן קפידא מההיא (מנחו' כ"ט:) דחטרי לגגה של חית או חטט"רי דבא בפוסקים (ב"י או"ח סי' ל"ו בצורת אות ח') דבא לצאת י"ח עושה כדברי שניהם ולי אכתי לא אתברר דכיון דחי"ת הו"ל שני זיינין במה שמצרפין באמצע כל דהוא סגי אבל ד"מ דלי"ת שיעשו לה חטוטרת מן החטוטרת ולחוץ אין שם כלום.
<b>שאלת</b> עוד מאי האי דתלו לכרעיה דה"א (שם) דמתחילה איך היה ניכר בין ה"א לחי"ת.
<b>תשובה</b> ראיתי בספרי ספרד שרגל שמאל של הה"א היא דבוקה בקצת מקומות למעלה בגג הדלת בקוץ דק עד מאד אבל רגל שמאל של החי"ת הוא דבוק למעלה בחטר עב כמו רגל ימין [עי' שמש צדקה יו"ד סי' נ"ב]:

Teshuva 278

רע"ח) <b>שאלה</b> הא דנודר מן הבשר מותר ברוטב (נדרים נ"א:) היינו מדין נדר אבל משום סחור לא. אם לא שפירש:

Teshuva 279

רע"ט) <b>שאלה</b> בהבנת תוס' פ"ק דקדושין דף ד' ד"ה אמה העבריה תוכיח וי"ל וכו'.
<b>תשובה</b> נראה בפי' דבריהם דאי לא כתב אלא ובעל הוה מוקמינן ליה למעוטי אמה דלאשה לא איצטריך וה"א למה לי ומשני אי לא כתיב אלא ובעל הוה אמינא כי יקח בכסף ואח"כ ובעל (וא"ת למה לי פשיטא הוה אמינא קמ"ל בזו שייך ביאה כלו' אחר שקדש בכסף אבל באמה העבריה לא שייך בעל) ואכתי לא שמיע לן דאשה מקניא בביאה אלא מק"ו וכי עבדת ק"ו איכא למימר אמה עברי' תוכיח ואפריך ק"ו ולא תיקום בביאה גרידא להכי אצטריך ה' דובעלה לומר שנקנית בביאה ודוק:

Teshuva 280

ר"פ) <b>שאלה</b> נ"ח שהניחה בדלת והוא רפויה מתנועעת מהו. (עי' שע"ת תרע"ה):
<b>תשובה</b> אפשר דאף בזה הרואה אומר לצרכו הוא דאדלקה מאחר שאין הדלת קבועה:

Teshuva 281

רפ"א) <b>שאלה</b> הנטבע בים שנמצא אחריו גט כתוב בפסול דרבנן מהו:
<b>תשובה</b> היא גופה גזרה ואנן ניקום ונגזור ג"ל מן התורה הנטבע אשתו מותרת דרוב טבועים למיתה וצ"ע עדיין:

Teshuva 282

רפ"ב) <b>שאלה</b> מהו ענין המן ואיך היה נבלע באברים והיו טועמים מכל טעם ופי' לחם שמלאכי' ניזונין בו (יומא ע"ה:). תשו' בכל הארץ שם הבורא ית' כח וסגולה להוציא פרי למינו וכמשארז"ל (מד"ר קהלת) ששלמה היה יודע מאיזה מקום מוצא הפלפלין וכן כל מין ומין והיה נוטע בירושלם עץ כל פרי. עוד האדים העולים מן הארץ הם המשקים את כל פני האדמה וא"כ גזר השי"ת שיעלו אדים מכל כחות האדמה מכל העולם כולו שכולו בשביל בניו ישראל ובבקר היתה שכבת הטל האדים הנכבדים ובכן יהיו בהם כל מיני מטעמים והיו שם אבנים טובות ומרגליות ומה שהיה נבלע באברים דע כי כל הדברים הרוחניים הם בעה"ז מלובשים בגוף עפריי ומי שידע להפריד העפר והמים מן הפירות מה שישאר חוץ ויהיה נבלע באברים ולא יצטרך ליציאה לחוץ כי הזבל והעיפוש המתהוה מן היסודות הכבדים כשיוסרו ויובדלו ע"י מלאכה כמו הקימי"א וכיוצא בה לא יצטרך לשום דבר. והמלאכים ניזונים מן המן היא להם כמו הקטרת:
(עי' שמחת הרגל לחיד"א פיסקא נותן לחם לכל בשר. טעם למה המן נבלע באיברים:
מש"כ הרב המחבר ששלמה הי' נוטע בירושלים עץ כל פרי. צע"ק מב"ק דף פ"ב: ורמב"ם פי"ז הל' בית הבחירה הי"ד ועי' בס' תקון עירובין סוף תשו' א'):
<b>תם ונשלם ח"א מההלכות קטנות</b>

Teshuva 283

<b>לקט הקמח</b>
<b>אמר המני"ח:</b> אשר נדרתי בסי' קס"ו להעתיק הלכות נזירות למהרי"קש אקיימה וכדי להשלים השו"ת למנין רצ"ה זכר למאמר ר' חנניא בן עקשיא לפיכך אחבר אל האהל קצת שאלות פרטיות שנמצאו אצלי והשבתי עליהן ממה שלמדתי מרבותי החיים עד הנה אורך ימים בימינם סלה. והנוחי עדן שם ינוחו ויתענגו עד כי יבא שילה יקיצו וירננו במהרה בימינו אמן למען צדקם יגדיל תורה:
רפ"ג) <b>נשאלתי</b> לחוות דעי בענין טלטול השולחן שעליו הנר בליל ש"ק אי שרי או אסור כדעת מרן מוהריק"א סי' רע"ז ס"ג.
והיתה <b>תשובתי</b> דאיכא למשמע לה מההיא דפ' כירה הלכות הרי"ף סוף דף קי"ז וריש דף קי"ח הר"ן ז"ל פיסקא המתחלת וקשיא לן ההיא דגרסינן בפ' כל הכלים וכו' כדכתי' וכו' דכל שעיקר טלטולו משום דבר המותר ודבר המותר הוא שמטלטל אלא שאי אפשר לו לטלטל אותו דבר המותר אא"כ יטלטל עמו דבר האסור בטלטול מן הצד בכה"ג שרי וכו' והיינו ההיא דפגה שטמנה וכו' והיינו נמי דתנן בפ' במה טומנין בגיזי צמר ואין מטלטלין אותן כיצד הוא עושה נוטל את הכיסוי והם נופלות ותנן וכו' אבל כשעיקר טלטולו בשביל דבר האיסור אעפ"י שמטלטל אותו מן הצד וכו' אסור וכו' עכ"ל והשתא אי עיקר טלטולו משום השולחן וכגון כדי להקריב אליו השולחן או לרחקו הוי עיקר טלטולו משום דבר המותר ושרי. ואי עיקר טלטולו הוי כדי לקרב אליו הנר או לרחקה מעליו הוי עיקר טלטולו משום דבר האיסור ואסור:
<b>ואין</b> לומר דכי עיקר טלטולו משום שולחן נמי ליתסר דהא שולחן הוי בסיס לדבר האיסור דהיינו הנר הא ליתא חדא דהוי. בסיס לדבר האיסור והמותר דהיינו המאכל וכה"ג שרי וכדכתב הר"ן דף זה ע"ב גבי כנונא פיסקא המתחלת ומסקי' לשמעתתא הכי אלא אמר רבא וכו' עי"ש:
<b>וראיתי</b> בעין הזכירה אם איננו לי כמכזיב כמנהגו בעונותי דמרנא הב"י מייתי משמייהו דרבוותא חילוק בין שם הנר קודם בשולחן לשם המאכל קודם וכעת לא ראיתיו כי איננו אתי ושאלת ספרים לא שכיח כי אם במועטים ועוד מצינן למימר דלעולם שולחן לא הוי בסיס לבד מידי דהוה אההיא דתנן בפ' במה טומנין ומייתי לה הכא הר"ן בפ' כירה ריש דף קי"ח נוטל את הכיסוי והם נופלות ופירש עלה הר"ן שם פרק במה טומנין ריש דף ק"כ נוטל את הכסוי של הקדרה שיש תורת כלי עליה ואעפ"י שהן עליה לא איכפת לן מידי דלא נעשית בסיס להן שאין הקדרה וכיסויה בסיס להטמנה ולכיסוי ותשמיש להם ואדרבה הם תשמישים לקדרה וכו' עכ"ל:
<b>והשתא</b> כי היכי דהתם הקדרה תשמיש למאכל וההטמנה וכיסוי תשמיש למאכל שבקדרה דהיינו לשמור חום התבשיל ולא קרינן לקדרה תשמיש ההטמנה וכסוי הכא נמי השולחן תשמיש למאכל שבשלחן דהיינו לראות המאכל ולאכול לאורו ולא שהשלחן תשמיש לנר ואפי' תימא דנר לסעודת שבת הוי מצוה וחשיב עונג שבת מש"ה ליכא לאחשובי הנר עיקר דליהוי שולחן תשמיש לנר דא"כ ההיא דבמה טומנין נמי להוי קדרה תשמיש להטמנה דהא עונג שבת לאכול המאכל חם אלא לאו ל"ש. ומיהו זכורני דמרנא הב"י מחלק גבי נר משום עונג שבת דהוי עיקר וכמדומה מייתי לה בשם הריב"ש ומיהו אפי' תימא דהוי נר עיקר מ"מ לא הוי עיקר טפי מהמאכל עצמו שהוא עיקר סעודה וכיון דהמאכל הוי נמי עיקר. הדרן לטעמא קמייתא דהשולחן הוי כבסיס לדבר האיסור ודבר המותר ושרי כל היכא דעיקר הטלטול משום השולחן ולא בנר של שמן עסיקינן וכדכתיבנא וה' יאיר עינינו במאור תורתו:
<b>האי</b> דאמרינן מגו דאתקצאי לבין השמשות אתקצאי לכוליה יומא היינו בין שיהיה האיסור מחמת יום שעבר בין שיהיה מחמת יום שנכנס:
<b>והאי</b> דיום שעבר דוקא שיהיה ודאי אסור אבל אי יום שעבר גופיה אינו אלא אלא ספק אסור לא אמרינן בכה"ג מגו דאתקצאי לבה"ש דאתקצאי לכוליה יומא דבתריה פ' לולב וערבה (מ"ו:) ועיין סי' תרס"ה וצ"ל אי הר"ן מודה בזה ודוק ועיין. [עי' מג"א סי' הנ"ל ס"ק ח']:

Teshuva 284

רפ"ד) <b>שאלה</b> אם מותר לעשות מן הפרוכת כסוי לבימה דיש מי שהורה לאיסור:
<b>והנלע"ד</b> דזה שהורה שירידה הוא לעשות מפרוכת הארון כיסוי לתיבה אחר המחילה לא ידע מאי קאמר דהן אמת דהארון עצמו הוא יותר קדש מן התיבה מפני שהס"ת מונח בתוכו בקביעות משא"כ התיבה שאין הס"ת מונח עלי' בקביעות כ"א דוקא בשעת קריאה אבל הכיסוי של התיבה לדעתי הוא יותר קדוש מן הפרוכת כי הרי הפרוכת הוא תשמיש של הארון שמונח בו הס"ת ואינו נוגע כלל בס"ת ולא משמש אותו בשום דבר משא"כ הכיסוי שעל הבימה שבשעת קריאת התורה הס"ת מונח על הכיסוי והוא מיוחד לכך ונמצאת הבימה תשמיש לכיסוי ולא הכיסוי יקרא תשמיש לבימה מאחר שאין הס"ת נוגע כלל בתיבה ואין מניחים לעולם על התיבה כשהיא ערומה הס"ת אלא דוקא כשהיא עם הכיסוי ומאחר שכן קדושת התיבה בא אליה מצד הכיסוי ולא מצד אחר וכיון שכן אין ספק שקדושה רבתי אשכחנא בהדין כסותא:
<b>ולולי</b> דמסתפינא הוה אמינא דאסור לעשות מן הכיסוי הזה פרוכת להיכל כי לדעתי ירידה היא מאחר דאין הפרוכת נוגע בס"ת לשמשו כמו שהוא הכיסוי הזה שהוא עשוי דוקא לתשמיש הס"ת דבלאו הכי לא יניחו ח"ו הס"ת על הבימה כשהיא ערומה ונמצאת תשמיש קדושה דס"ת גמור משא"כ הפרוכת שהוא תשמיש דתשמיש ואינו דוקא אלא לכבוד ולתפארת לעיני כל העם שלא יגעו בארון:
<b>אך</b> מאחר שאני רואה דברי הרמב"ם ז"ל (פי"א דתפילה הט"ו) שכת' וז"ל פרוכת שעל הארון שמניחין בו הספרים כמטפחת ספר תורה וכו' עי"ש אף שהיינו יכולים לפרש דבריו דדוקא כשמניחין בו הספרים הפרוכת קאי אין לנו עסק בתגר זה מאחר שאין בם א' מן הראשונים שמדבר בזה ולא יהיה אלא דוקא שנשוה הפרוכת לכיסוי והכיסוי לפרוכת די לנו לנ"ד דשקולין הם בקדושתן ויבואו שניהם כדי שיוכלו לעשות בלי ס' מהפרוכת כיסוי לתיבה כדפרשנו וה' יקדשנו בקדושת תורתו (עי' שו"ת ר"מ מפאדווא סי' מ"ב ובמג"א סי' קנ"ד ס"ק י"ג):

Teshuva 285

רפ"ה) <b>שאלה</b> אדם א' שאירע לו שמת בנו ואח"כ מתה אמו בתוך אבלות בנו ושלמו ל' יום של אמו ביום א' של חג וגערו בו בתוך הרגל מהו שיהא מותר לגלח בחה"מ.
<b>תשובה</b> נראה שהוא מותר לפי שהוא דומה למי שהתירו לו בתוך ימי הרגל שמותר לגלח כן הדבר הזה כיון שלא היה יכול לגלח בערב הרגל מותר לגלח ברגל ואין להקשות על זה ממה שאמ' פ' אלו מגלחין דף י"ז תנא הכהן והאבל מותרין בגילוח האי אבל היכי דמי וכו' אמאי לא אוקמוה בנ"ד שהגיע ימי הגערה בתוך ימי הרגל. דמהא לא תברא דאין זה נקרא אבל ובברייתא אמרו הכהן והאבל דנראה שהוא אבל ממש לכן אוקמוה בחל ז' שלו בשבת שהוא ערב הרגל ולא יהיה הדבר אלא ספק כיון שחה"מ אינו אלא מדבריהם כל מאי דמסתפק לן אזלינן לקולא כמו שכ' הרב המגיד בפ' שביעי (דהל' יו"ט ה"ח) ורבינו פוסק להקל בשל דבריהם. אלא דקשה לזה ההיא (מו"ק י"ד) דאומן שאבדה לו אבדה ערב הרגל שהיא בעייא בגמ' ומסיק בתיקו אמאי לא פסק הרמב"ם לקולא וכבר נתעורר בזה מרנא הב"י בסי' תקל"א. ונ"ל דהתם איכא תרי לישני בגמ' ללישנא קמא שהוא לישנא דתלמודא קאמר בעי ר' זירא אבדה לו אבדה ערב הרגל אמר אביי יאמרו כל הסריקין אסורין סריקי בייתוס מותרין וכו' מסיק לאיסורא רב אסי מתני בעי ר"ז אומן שאבדה לו אבדה ערב הרגל מהו וכו' תיקו וכיון דלישנא דגמרא מסקינן ולישנא בתרא מספקא ליה לא שבקינן מאי דפשיט לן ונקטינן דספק (עי' כ"מ פ"ז דעכו"ם הי"א) נמצא דהדרינן לכללין דכל ס' בכל מידי של חה"מ נקטינן לקולא ועוד דלדעתי הקצרה אין ספק אלא מותר גמור ודוק (עי' באה"ט או"ח סי' תקי"א ס"ק י"א ונוב"י קמא או"ח סי' י"ד והד"ט י"ד סי' ל"ו אות מ"א):

Teshuva 286

רפ"ו) <b>שאלה</b> מי שלא קרא את המגילה בלילה וקראה כשעלה עמוד השחר אם יצא י"ח כמו דקיי"ל בק"ש או לא.
<b>תשובה</b> זכורני שבשנת התנ"א נסתפק בזה מרי הרב המובהק כמהרא"י נר"ו בחברת שאר הרבנים חבריו ואם זכרוני אינו לי מכזיב נראה לי דעלתה הסכמתם דלא יצא ושאני ק"ש דתליה קרא בשכבך ובקומך ואית אינשי דגנו בההיא שעתא אבל מקרא מגילה צריך לילה ויום וזה ג"כ דעתי כעת וצריך עוד עיון בהרא"ש. ואם נזדמן לו מגילה כשעלה עה"ש אינו יכול לברך ואם רוצה לקרות יקרא בלא ברכה כקורא בתורה ותו לא ומידי חובת מקרא מגילה לא יצא בפשוט [עי' מג"א ר"ס תרפ"ז]. ואגב אודיעך עוד שבשנה הנזכרת:

Teshuva 287

רפ"ז) נסתפקו בישיבת הרב הכולל כמה"ר אליה עובדיה נר"ו שהיתה בבית חמיו המעולה כהר"י אירגס נר"ו אשר היה דר בבית הסמוך לת"ת שהוא בית הכנסת ויש לבית חלונות פתוחות על בה"כ מהו שיהא מותר לקרוא את המגילה בביתו עם הציבור ובפרט אם ישגיח מן החלונות בעת קריאתם משום דקיי"ל באו"ח סי' נ"ה סעי' י"ד] לענין קדיש דבראיית פנים סגי אי אמרינן הכא נמי דכוותא או דילמא הכא לא ופרסומי ניסא שאני ומ"ש אצלי הוא דהיו רוצים לומר דודאי יצא מכח ההיא דשנינו (ר"ה כ"ז) היה עובר אחורי ב"ה ושמע קול שופר או קול מגילה יצא עיין הדבר בשורש והכת החולקת שהיא גם היא סברתי כהיום הזה דלא יצא ממ"ש פ"ק דמגילה (דף ה'.) א"ר מגילה בזמנה ביחיד שלא בזמנה בעשרה ורב אסי אמר [בין בזמנה בין שלא בזמנה] בעשרה עיין שם פי' רש"י ודברי התוס' שהוא מחלוקת גדול בין הפוסקים ומה שלא פשט מרנא הב"י [בסי' תר"צ באו"ח] הלכתא כמאן מפני המחלוקת וכבר מייתי דחש רב להא דרב אסי באופן שלא לפסוק הלכה מאחר דאפשר דהא דחש רב הוא מידת חסידות ואיכא תלתא דעות עיין בב"י ואחר ההסכמה דעתי מחייב להצריכו ללכת לבה"כ ואינו יוצא מידי פרסום במשגיח מן החלונות ואין צורך להאריך כי במה שכתבתי די לך לגלות עיקר ושורש הדבר ואם באנו להאריך תתרבה ההוצאה בדבר הפשוט הן אמת כי נשאר לי לעיין מה אענה למה שמ"כ מכ"י הגאון מ"ז ז"ל בסי' תרפ"ט ס"ה וזה לשונו זה הדין הוא מא"ח והוא נמשך אחר מ"ש רבנו בהלכות חנוכה סי' תרע"ז סעי' ג' דכיון שהוא במקום שאין יהודים ולא יש מנין חייב כל או"א לקרוא אם יודעים לפרסומי ניסא כשם שבחנוכה החמירו שאפי' במקום שמן הדין הוא פטור עכ"ז להיות שהוא מקום גוים חייבי ס' א"ח גם הכא ה"ה והוא הטעם ומה נכון שדין זה ודהתם הוא מס' א"ח ודוק מש"כ בעיר שיש ישראלים וקורים בצבור אז יכול לקרות א' ומוציא חבירו אפי' שיודע ואפי' שבאותו הבית אין מנין כיון שבעיר היה כבר פרסומי ניסא ודוק עכ"ד ז"ל והחילוק פשוט חפש ותמצא ועל הכל שאין השכל מחייב שימנע עצמו לכתחילה מלהצטרף בהדי עשרה אם לא באופן כההוא דכתב מרי הרב מ"ז ז"ל [עי' באה"ט ס"ס תר"צ]:

Teshuva 288

רפ"ח) בבואי לתחום מצרים ראיתי פרי יוצא באילני התמרים הזכרים והוא כעין כפות ונקרא בל' ערבי גומאר ולא ידעתי מהו לענין הברכה וחפשתי שרשו לראות אם הוא הפלאמיטו שהביא מרן בסי' ר"ד ומצאתי להרב בעה"ג דף ז' ע"ד וז"ל כפניות דנסחי דקראו להו כופרי מברכינן עלייהו בפה"ע דכיון דלא עבדי פירי אחריני היינו פרייהו וכו' עי"ש. שוב ראיתי הרב בעל הערוך בערך נסן דהביא האי דבה"ג ושם האריך בשורשי התלמוד עיין פ' בכל מערבין דכ"ח ע"ב סוגיית הגמ' ולרש"י. דקאמר התם דקתני מטמאות בדנסחני דקלים זכרים שעושים כפניות ואינם נעשים תמרים לעולם וכפניות הוא גמר פרים ולוקטין אותם בניסן והנהו אוכלא נינהו וכו' עי"ש נראה משם ומשמע דהן הן הגומא"ר שאני דן עליו. ומאחר שזהו פרים ואוכלא נינהו לענין עירוב מברכינן עלייהו בפשוט בפה"ע. ולא כמו שעלה בדעתי מעיקרא לברך בפה"א ורציתי לדמותו לבוסר דכיון שלא הגיע לפול הלבן מברכינן עליה בפה"א (באו"ח סי' ר"ב ס"ב) דהתם שאני שסופו להיות גדל ולהעשות פרי אבל הני אין גדלים יותר וזהו פרים. ולא עוד כיון שכן ליכא ספקא דברכתייהו בפה"ע עיין פ' כיצד מברכין דל"ו. ולבקיאות ראשון דנראה דסותר קצת ממאי דמקשי להו (ב"ק נ"ט:) אליעזר זעירא וקאמר והא הוו תמרי מוכרחים אנו לומר דהאי כופרא דשאל עליה זעירא הוא על כופרא דנקבה דודאי סופו להיות תמרי אבל כופרא דזכרי דלא הוו תמרי לעולם הוא הוא פרייהו עיין בערוך ערך כפר נמצא דאינו הפלאמיט"ו שהביא מרן ואותו פלאמיטו הוא ממש ראש האילן דנתוסף משנה לשנה ולהיות חדש הוא רך ויפה לאכילה אבל אינו פרי ולכן ברכתו שהכל ועל הכופרא דהנקבות עדיין לבי נוקפי מה נברך אם נדמי אותו לבוסר או נאמר פסק מרנא דכתב ושאר אילנות משיוציאו פרי מברכין עליו בפה"ע או נאמר שהכל. (בחיי אדם הלכות ברכות כלל נ"א דין ז'. כתב דיש לברך על ענבים בורא פה"א משום דאין אנו בקיאין בשיעור פול הלבן ולכן אין לברך בפה"ע עד שיהא גדול ביותר ע"כ עי"ש. ולפי"ד הרב המני"ח ז"ל בכאן יש סעד למה שמברכין על הענבים בורא פה"ע כיון דבמדינות אלו אין סופם להתגדל יותר. וזה גמר בישולם):

Teshuva 289

רפ"ט) הלכה למעשה אבל שהוא בעל ברית מותר בנעילת הסנדל ופטור מעיטוף הראש וגם לא יאמרו צידוק הדין שי"ט הוא לו כדכ' מוהרי"ל ז"ל הביאו מוהריק"א בי"ד סי' (ת') [ס"ס שצ"א] וכת' עוד שמותר ללבוש בגדי שבת עד אחר בה"כ ובודאי שאז היו מוהלין בב"ה כמנהג ע"ק ירושלם תו' אבל כשהמילה בבית אז מותר עד אחר המילה וקרוב בעיני שיקראו לו לס"ת אם אירע בשני או בחמישי ואעפ"י שכתב הטור בסי' שצ"ט (רמ"א סי' ת' ביו"ד ס"א) אם הכהן אבל ואין כהן אחר בב"ה מותר לקרותו אבל בענין אחר לא ואסור היינו דוקא באבל ואינו בעל ברית אבל באבל שהוא בעל ברית בודאי שהוא מותר מאחר שי"ט שלו הוא. ועוד נראה לי דבזמן הזה שנהגו לקרות לאבי הבן יום ש"ק לס"ת שמותר לקרותו בשבת ג"כ דהוי דברים של פרהסיא כההיא דר"ת ז"ל שהיו קוראין אותו בכל פעם ג' בס"ת ואירע בו אבלות ולא קראו החזן ועלה הוא מעצמו ואין להחמיר כ"כ בד"ת שהרי ר"י התיר כמו שכתב מרנא סי' (ת') ואע"ג שפסק הרב דלא כר"י מ"מ כשיהיה לנו איזה ספק ראוי לתפוס דברי ר"י מעתה הדברים פשוטין שיכולים לקרא לאבל בשבת מאחר שנהגו עתה לקרותו בשבת ובחול כשהוא בעל ברית וזה נראה פשוט כפי האמת וכפי הרשום בזכרוני עיין בהרב בעל כה"ג הל' נשיאות כפים דנ"ל דנושא ונותן בדבר הזה ואיני זוכר באמת מסקנתו. (עי' ט"ז יו"ד סי' ת' בשם רש"ל בתשובה ובפת"ש שם בשם שו"ת אש דת. ועי' שמש צדקה יו"ד סי' מ"ב ובפחד יצחק אות ס' ערך ספר מוטעה בסופו ושו"ת זרע אמת יו"ד סי' קנ"ח):

Teshuva 290

ר"צ) <b>שאלה</b> חלב בהמה טמאה אסור מן התורה כאשר מבואר בסי' פ"א טי"ד מהו שיתרפא בו מי שיש לו חולי דיל"ה אזמ"ה מעורב בחולי זה עוד אחר שנקרא אפריטאמינט"ו דיפיג"ו שבלשון ערבי קורין אותו דיקיטנפא"ש שאומרים קצת אנשים שע"ד סגולה נתרפאו בהיותם שותין חלב אתון מספר ימים:
<b>תשובה</b> אנא ידענא מאומד והשמועה ששמעתי ממר חמי הח' השלם כמהר"מ מלכי שחולי זה יש בו סכנה ואם לא היום למחר והרי זה נקרא טריפה מחיים וסופו למות מחולי זה ועוד עתה בשעת מעשה שאלתי את פי הרופאים ואמרו שיש סכנה בדבר ושנמצא בס' הרפואות טבעית תרופה זו גם למי שמוריק דם מפיו ושנתרפאו מהם ע"י ולהכי קראתיה תרופה דאתמחית בחזקה מפי רופאים ומפי ספריהם ולכן התרתי לשתות חלב זה לבעל החולי הזה אשר שאל ושישתה כמאמר הרופאים בלי התערבות כלל וסמכתי אמה שהורה אבי התעודה הרמב"ם ז"ל פ"ה מהלכות יסודי התורה דין ח' עי"ש והדין דין אמת ועכ"ז אמרתי לו שאם לא יפסיד לרפואה שכדי לצאת מידי ס' אי בעינן שהחולי יהיה מסוכן לזמן קרוב ונראה. או נימא דדי לנו שיהיה החולי מסוכן אעפ"י שאינו נראה לפי שהוא לזמן רחוק והנה הוא מתהלך בחוץ על משענת רגליו שיערב דבר מר שאזי אין אומר. בתוך זמן שתית החלב הנז' שהוא מ' יום חל ט"ב להיות בתוכם ושאל שאל האיש אם יתענה א"ל מה ס' יש והשיב שאם היה מפסיק מנין ימי השתיה שהיה צריך לחזור ולמנות עוד ימים אחרים יען כי הימים הראשונים יפלו אזי אמרתי לו שיניחני עד שאתיישב בדבר ואחר הישוב התרתי לו שלא יתענה כי אמרתי אם אתה מחמיר לו נמצאת מכשילו לעתיד באיסור מן התורה יען הוא מוכרח במעשיו לשוב ולמנות עוד ימי השתיה מחדש ולכן יותר טוב להתיר לו שלא יתענה ולא שיתבטלו ע"י כך הימים שעברו וסמכתי עוד בזה על הוראת מרנא מוהריק"א ז"ל שפס' בא"ח סי' שכ"ח סי"א עי"ש אם כן דון מינה לנ"ד במכש"כ הואיל וכבר כ' דהוא חולי מסוכן ומה גם בהצטרף והמחמיר אינו אלא מן המתמיהים והאל יצילנו משגיאות (מובא בבאה"ט ר"ס פ"א ביו"ד וזכל"א י"ד אות ח'):

Teshuva 291

רצ"א) <b>שאלה</b> טחול שנצלה בלא ניקור מהו:
<b>תשובה</b> כך כתוב בהג"ה שערי דורא מעשה היה בטחול שנצלה בלא ניקור והתיר הר' משולם וחבריו דשיערוהו דהטחול והחלב הכשר שבו הוי ס' כנגד חלב האיסור עכ"ל הן אמת כי ראיתי להרב בעל פרי חדש דכתב דאין לסמוך ע"ז בסתם טחול שלא כל הטחולים שוין וכו' ואנא לא ידענא מאי קאמר דאם קבלה מרבותיו נקבל ואם לדין יש תשובה דאין הכי נמי דלא כל הטחולים שוין דיש שמן ויש כחוש אבל כל א' בפני עצמו לפי רוב חלבו הוא רוב שומן וגודל הבשר הכשר שבו ודאי יהיה ששים ואם רב חלב האסור למה לא ירבה חלב הכשר ואם מעט הוא חלב איסור מעט ג"כ יהיה חלב הכשר וכך שיער הר' משולם וחביריו בכל סתם טחול דוק בדבריו ותמצא כי אין לסמוך בזה על הרב בפר"ח ובמדה שאדם מודד וכו' ויש לסמוך על מעשה של הרב בעל ש"ד ז"ל שהוא ממש נ"ד והי"ת יאיר עינינו בתורתו (עי' ט"ז סי' ע"ד ביו"ד ופתחי תשובה סי' מ"ג ס"ק ד'):

Teshuva 292

רצ"ב) <b>שאלה</b> במעשה שהיה כך היה ששחט השוחט בחצירו ששה עופות לא"א והנה האיש בלכתו לביתו נפל לו א' ולא הרגיש עד אשר הגיע לביתו אזי חזר לאחוריו מחזר על אבדת העוף וילך שובב עד מבוי חצר השוחט ומצא שם עוף א' שחוט שכפי הנראה לו הוא העוף שנפל לו אבל אין לו בו טביעת עין מה דינו:
<b>תשובה</b> לכאורה היה נראה כי פתח ההיתר פתוחה לפניו הואיל ונמצא במבוי השוחט ורגלים לדבר שא' אבד וא' מצא ושחיטת הסימנים כראוי והשוחט ג"כ שמעיד שלא יצאת נבלה מתחת ידו. אבל כד דייקת שפיר אליבא דהרי"ף והרמב"ם ז"ל דאזלי כסברת רב הוא פשוט שהעוף הזה אסור באכילה מטעם דנעלם מן העין ושאין לו בו ט"ע עיין בב"י ס' ס"ג וסי' א' דין ד' ועיין בדרישה ובש"ך ובט"ז ועיין בטור חה"מ סי' רנ"ט דין ו' ועיין בסמ"ע לישוב הדינים כי לכאורה נראין דסתרי אהדדי ותמוהים בהשקפה א' ואם תרצה להקל מעליך עיין בפר"ח כי באמת הוא מאסף לכל המחנות ותאכל מפריו ולא כל:

Teshuva 293

רצ"ג) <b>שאלה</b> להודיעך כונתי בדין ב' סי' נ"ג ביו"ד במה שכת' והוא ששבר העצם החיצון לא יהא בו עוקץ שאם היה בו עוקץ תבדק הריאה:
<b>תשובה</b> את זה מצאתי כתוב אצלי דנראה שאם חזר השבר ונקשר שע"ש יחדיו ידובקו דכשר וכן נראה מדברי מוהרי"ק שורש ל"ז עי"ש וטעמא דמסתבר הוא דאע"ג דטרפות דהכא משום נקיבת הריאה נגעו בה מ"מ א"א לעצם הגף לנקוב הריאה אא"כ יצא העצם חוץ לעור וניקב בין הצלעות ונכנס תוך חלל הגוף וניקב הריאה ולכך כשחזר השבר ונקשר יחדיו היא הוכחה רבתי דלא יצא עצם הגף חוץ ממקום השבירה דאלו יצא לחוץ לא היה מתרפא ומתקשר יפה יפה בכיון זה כנגד זה וכיון שנתגלה דמעיקרא לא יצא לחוץ ממילא נתברר דלא הגיע לנקוב הריאה והרי דין זה דומה ממש לדין דלקמן סי' נ"ה סי"ב לפ"ז שכ' ולא דמי כלל לדין דסוף סי' נ"ו דנשבר במקום צ"ה דמטריף אפי' חזר ונקשר יחדיו דהתם איכא למיחש לפסוקת הגידין טרם יציאת העצם לחוץ וכדכת' הב"י גם מוהרי"ק באורך עי"ש ולכך אין ראיה מנקשר השבר לומר דלא נפסק הגיד דאיכא למימר דהא דחזר ונקשר הוא משום דלא יצא לחוץ ולא התנועע ממקומו אבל הגיד נפסק טרם יציאתו לחוץ ודלא כהרב בש"ך (בס"ק ו') ומה שצריך לבדוק הריאה נראה שהוא אפילו אם שהתה י"ב חדש יען לא מהני שהיית הי"ב חדש אלא דוקא לדרוסה ונפולה אבל לשבורת הגף סמוך לחיבור הגוף לא מהני י"ב חדש י"ב פעמים כי אין זה מוציא אותנו מידי ס' נקיבת הריאה שזהו סיבת הטרפות דאכתי איכא למיחש שמא תוך הי"ב חדש האחרונים העוקץ שהוא סמוך לגוף הנקיב הריאה ואף בילדה יכולים אנו לומר שאחר שנתעברה נתחב הקוץ והנקיב הריאה ולכן לא קצבו לה שיעור זה והצריכוה בדיקה ולהיות שאין אנו בקיאין בבדיקתה שיערו חכמים כשיעור הנז' דאזי אמרינן שמאחר שהוא רחוק מן הגוף ליכא למיחש לנקיבת הריאה. (עי' פר"ח סי' נ"ז ס"ק נ"ו ובעקרי הד"ט יו"ד סי' ו' אות ח'). שוב ראיתי בספרו של הרב מוהריק"ש ז"ל סי' נ"ה סי"ב הנז' שפסק להתיר בקולית אפי' ששוכבים זה על זה מכח ס"ס ובאמצעי שלא במקום צ"ה התיר נמי מכח ס"ס. בהיותי ברשיד אצל הרב הדג"ן מ"כ בסי' נ"ו סעי' הנז"ל בסברת היש אוסרים עד שיבדוק צ"ה. וז"ל והיכא דמצינן לידע בדיקת הגידין כגון בבהמה דלא ידעינן אם יצא לחוץ ראיתי כתיבת הרב כמהראנ"ח ז"ל שראה באזמיר פסק מכ"י הרב מוהרח"ש ז"ל דפסק להתיר כיון שהגידין קיימים וליכא בהו ריעותא וזה מכח ס"ס ס' אם יצא אם לא יצא ואת"ל דיצא ס' אי הלכתא כרש"י דהיא סברה האחרונה הכתובה בסי' נ"ה ס"א או הלכה כהרשב"א שהיא הסברה הראשונה הנ"ז בסי' הנז' ואפי' דמספקא לן אי הוי שבר על שבר או שבר עם שבר פסק להתיר מכח ס"ס ושכן הסכים עמו הרב מוהר"מ אלקלעי ז"ל ואין לתמוה על הרב במפה דכיון דפסק לעיל סי' נ"ה כסברת רש"י א"כ היכי כתב הכא דלדידן דלא בקיאינן בבדיקת עוף טריפה דמשמע דהא בבהמה כשרה דהכא מיירי כשנתקשר יפה דליכא למיחש אלא לצ"ה וק"ל (עי' פחד יצחק ערך קולית ושמש צדקה יו"ד סי' נ' ונ"ה):
<b>ומה ששאלת עוד</b> אודיעך האי רוחב אצבע דמשערינן ביה מהו:
<b>תשובה</b> שלש דעות בדבר הא' כפשוטו אצבע ממש (מהרי"ל מובא ביש"ש על חולין פ"ה סי' ט"ו) ויש אומרים שרוחב אצבע האמור בכל מקום הוא גודל (יו"ד סי' נ"ג ס"ב ובסי' נ"ו בש"ך ס"ק ז'). ומביא ראיה לדבריו ממ"ש הרמב"ם בסוף הל' נ"כ (פט"ו ה"ד ועי'סופי"ז דהל' שבת פ"א דציצית ה"ו פ"ט דתפילין ואו"ז הל' ערובין סי' קכ"ז ובשער"ת סי' י"א ס"ק ג' ורמ"א י"ד ר"ס שכ"ד ומרי"ט י"ד סי' י"ט) ויש מן האחרוני' דסברי דלפחות בעי רוחב ב' אצבעות ולכן מחמירי' ואומרי' דיותר נכון לשער מחצי עצם אמצעי ולמעלה ששם ודאי לא יש צ"ה ויש לסמוך ע"ז בין בעוף בין בבהמה (ש"ך שם ס"ק ט'). ומה שהיה נוהג מ"ה מ"ז ז"ל היה רוחב גודל והוה מרגלא בפומיה שבענין כזה הכל לפי ראות עיני הדיין באופן השבירה אם עור ובשר חופין את רובו או אם חזר ונקשר שע"ש וכיוצא בהפך הכל למראה עיניו ישפוט כי די לנו שאל נטה ימין ושמאל מידיעת טעמי וכללי הפוסקים בטרפיות דאזי לאו תנא כרוכלא לצייר בספרים כל אופני השבירות שיכולים להיות וכיון שהחכם עיניו בראשו ומראה טריפה לעצמו בידיעת טעמי הדינים יוכל להתיר או לאסור הכל כפי המאורע. והואיל ואנו בעסק זה אודיעך מש"ק מרבותי הלכה למעשה בטור יו"ד כל היכא דסתם מרנא הב"י להכשיר ואח"כ יש אוסרין הלכה רווחת לפסוק כיש אוסרין בהפסד מועט. אבל בשעת הדחק כגון סעודת חתנים או ביום ש"ק שאין לו מנה יפה או דאיכא הפ"מ סמכינן אסתמא דמרנא הב"י ז"ל ואזלינן לקולא (עי' ש"ך הנהגת או"ה אות ה'):
<b>וזה</b> לך בנין אב לכולם בעצם האמצעי שהוא עצם צ"ה ראה תראה דסתם מרנא בסי' נ"ה דין א' ז"ל בעצם האמצעי אם נחתך שלא בצ"ה כשרה ואם נחתך בצ"ה טריפה ולא נאסרה מפני שהיא חתוכת הרגל ממקום זה אלא מפני שנחתכו הגידין. לפיכך אם נשבר העצם בצ"ה ויצא לחוץ ואין עור ובשר חא"ר ובדק בצ"ה ונמצאו קיימים כשירה זהו סתמו של מרן וכת' עוד ויש אוסרים בנחתך עצם האמצעי בכל מקום אפי' שלא בצ"ה ולדעתם אם נשבר העצם במקום צ"ה ויצא לחוץ ואין עור ובשר חופין את רובו אעפ"י שבדק בצ"ה ונמצאו קיימים טריפה. משום דסברי דהטרפות הוא מצד העצם בלי טענת צ"ה וכיון שאינו דבק יחד השבר אפי' שלא בצ"ה טריפה וכתב הרב המגיה דכל אשכנז וצרפת נהגו כסברא האחרונה ואין לשנות עי"ש בדין זה וכדומים לו היו עושים מעשים בכל יום כהלכה ומורין כן שבמקום הפסד מרובה ושעת הדחק הסברה ראשונה סתמית עיקר וכשהשבר שוכב זעג"ז היו משערין כאמור ואם נמצא שיעור מכשירין. וכשלא היה שעת הדחק ולא הפסד מרובה והשבר שוכב זעג"ז אפי' שלא במקום צ"ה המנהג היה להטריף כסברת הי"א:
<b>עוד</b> ראיתי שבחנות שמוכרין הבשר רצו לקרוא הפסד מרובה מוקדו"ם אחד שלם ובפרט לענין כל הבשר המכור והנמכר דיש ג"כ היתר ס"ס מתהפך וסמכו השוחטים המומחים ובקיאין כסתמו של מרנא והכשירו כשיעור הידוע. עיין סי' נ"ו בדין ט' ההג"ה כי צריכים אנו לאוקמא במקום הפסד מרובה דאי לא תימא הכי קשיא דידיה אדידיה סי' נ"ה עם סנ"ו ולישובם אפשר לו דמיירי דוקא כשהמכה בבשר צ"ה ולכן משערינן ברוחב אצבע ואמרינן דכיון דאיכא רוחב לאו מקום צ"ה הוא וכשר אבל אם יש שם שבר בעצם והוא הפסד מועט מטריפנן לה מצד העצם כסברת רש"י אפי' שיהיה רוחב ב' אצבעות ומדמינן ליה לעצם הקולית דבכל גוונא טריפה ודו"ק:
<b>עוד</b> אודיעך דרך כלל שקבלתי מרבותי בידיעת דעת הפוסק כשכותב דין אחד שיש מקילין ומחמירין והוא כותב דעת המחמירין בלשון זה ויש מחמירין וכו' מדלא כתב ויש אוסרין נראה שדעת הפוסק ההוא נוטה עם המתירין ושים עיניך להפרש זה כי הוא אמיתי (עי' ט"ז יו"ד סי' נ"ג סק"ח יד מלאכי כללי הש"ע שער אפרים מובא בס' חיי ארי' סי' ס"ז):
<b>עוף</b> א' שלא נמלח בעופות הרבה שפיר קרינן ליה הפסד מועט וטרף ודוק (עי' פת"ש יו"ד סי' ל"א ס"ק ב' ובמנחת יעקב כלל ל"ח דין ב' ובזרע אמת ח"ב ס"ס י' קהלת יעקב מענה לשון אות קצ"ז ותרי"א ובהגהת אמרי ברוך יו"ד סי' רמ"ב ועי' רמ"א סי' קכ"ו ס"ב):
<b>עוד</b> זוכר אני שאירע מעשה בע"ק בחנות מכירת הבשר שמצאו עצם הקולית שבור שבר על שבר והיה הירך הזה מעורב בשאר הבשר הנמכר שם באופן שלא היה ניכר בשר הגוף של הירך הזה והתירו את כל הבשר מכח ס"ס המתהפך ולקולא ס' אם יצא לחוץ או לא ואת"ל יצא מי זה אמר שאני הוא הלוקח מבשר גוף הירך הזה ותולה הטרפות בחבירו וחבירו תולה בו ואת"ל שאני הוא בודאי הלוקח מזה הגוף ס' יצא או לא יצא והירך השליכוהו חוצה. ודוק ובכבש א' נעשה מעשה והטריפו את כולו ולא סמכו על ס' שמא יצא ובמקום הפסד מועט ודאי הכי הוא ודוק:

Teshuva 294

רצ"ד) <b>שאלה</b> בועה בשיפולי ונאבדה קודם שתבדק מהו:
<b>תשובה</b> כך מ"כ בבדיקות המיוחסות לרבני עם ה' שבסאלוניקי יע"א דכשירה מדין ס"ס ושכן הסכים הרשד"ם אמנם המהרי"ט ז"ל י"ד סי"א אוסר ע"ש הטעם (עבאה"ט יו"ד סל"ז ס"ק ט"ו). עוד ראיתי שם בסי' ל"ז ס"ב מ"ש אם סירכה תלויה יוצאה מן הבועה טריפה כתוב שם וכן סירכה תלויה ביתרת פחותה מטרפא דאסא (עי' שם במשב"ז דיני תר"ל במחודשים סי' י"ג) ואפי' היתה באונה לא אמרינן דדופן מגין עליה כיון דלא נסרכה בו עיין מוהריב"ל ח"ג סי' ק"ו דכת' דלא נהוג כן ואפי' לדעת זה דוקא כשיש מוגלא אבל לא בבועה קשה. סירכא היוצאת מן בועה מחיתוך לחיתוך טריפה לפי שאינם שוכבות זו על זו כדרך שהם כשיש סירכא או נקב לחוד בלא בועה מוהריק"ש עיין שו"ת מוהריב"ל ח"ב סי' פ"ג ושם מבואר דאפי' כל הסירכה באונה סרוכה אל הדופן צר כיון דאיכא בועה טריפה לפי מנהג קושטנדינה כשיש אונה שנכנסת כולה בגומא שתחתיה שיש בריאה שמציאות כזה הוא כשר הובא דין זה במהרי"ק עי"ש אבל אם למעלה מהאונה הזאת יש סרכא מן הקצה אל הקצה ועוברת כולה על האונה הזאת הנכנסת בגומא כשנופחין את הריאה אם נעשית הסרכה קצרה או אפי' בצמצום נעשית שוה טריפה משום דאמרי' שע"י ניפוח הריאה שמרחפת תדיר ללב תתפרק וכיון שכן טריפה. (עי' יו"ד סי' ל"ט ס"ט). ואם הסרכא היא רחבה מאד באופן כזה כשירה משום דליכא למיחש שמא תתפרק דהרי היא רחבה מאד ע"כ מ"כ בכתבי א"א ז"ל על נייר חלק ובי"ד סי' ל"ה דין ד' בהגה בדין כשיש גומא תחת הפיצול דכתב הרב המגיה דכשירה משום דאינו עתיד להתפרק כתב א"א ז"ל וז"ל כיון דטרפות זה הוזכר בגמרא אין לנו להכשירו בטעמים מן הראש כמו שכתב הרב בעל ההגה דמי הגיד לנו דטעם היתרת הוא מפני שעתיד להתפרק וזה אינו עתיד ואין לך בטרפיות אלא מ"ש חכמים בין להקל בין להחמיר עכ"ד ונ"ל דהא דכתב הוא חומרא בעלמא לבהמה דגוי אבל לבהמת ישראל כשירה וראוי הוא הרב המגיה לסמוך עליו כי רוב חכמתו ושלמות לימודו בכל החכמות ידוע ומפורסם ממעשיו וזה מוכרח אני לומר כי היכי דלא תיקשי דידיה אדידיה ולא יאמרו לו ולדידך מי ניחא מ"ש בהא דאם יש סרכא מן הקצה אל הקצה ודו"ק:

Teshuva 295

רצ"ה) <b>שאלת</b> ממני אודיעך דעתי בבתי החזקות שיש ליהודים בבתי הגוים שהיהודי מקדים לו מעות בשכירות ושוכר בהם פועלים תחת ידו לבנות ובשביל כך מוזיל גביה הגוי אם מותר שיבנו בשבת:
<b>תשובה</b> דעתי בזה שאפי' שהיה דין קרקע בחזקות כיון דאיכא יד גוי באמצע הכל יודעין דבשל גוי הוא בונה ואדעתא דידיה עביד ולאו אדעתא דישראל ולאו שליחותיה דישראל קעביד. אבל מה אעשה ולא כך קבלתי וראיתי מעשים בכל יום בע"ק ירושלם תו' שרבותי ורבני העיר היו מחמירין בדבר ומונעים לישראל בעל החזקה מאחר דהיו רואין שהגוי בעל החצר יעשה כל מה שיאמר לו הישראל ובפרט אם ירצה אותו במתן בסתר לא יסרב בדבר ואין בידי כח לשנות לך הפך מזה כי טעמא דמסתבר הוא להרחיק לזות שפתים דלאו כוליה עלמא דינא גמירי וראויה היא שבת (עי' שער"ת סי' רמ"ד ס"ק ה'):
תמו <b>הלכות קטנות</b> ח"א בסי' <b>רצה</b> הקב"ה לזכות את ישראל וכו' הוא ברחמיו יתרצה למען שמו אלי לתת את חלקי מאוהבי שמו ותורתו ויטע בלבי אהבתו ויראתו ויראני אותו ואת נוהו שמח וטוב לב נס"ו:

חלק ב



Teshuva 1

אלכה נא להקריב
חלק שני משו"ת הלכות קטנות
לך אזבח <b>זבח תודה</b> ובשם ד' אקרא
עיין בהקדמת א"א ז"ל שהודפסה בח"א הכי קרא שמו יעקב ישראל אשר הוסב שמו בחוליו ונתן תודה לאלהינו ית' וית' על כל הטובות שגמל אותנו כן יגמול תמיד נס"ו:
א) <b>שאלה</b> מי שברך הגומל בקהל עם וחזר והלך לביהכנ"ס אחר מהו:
<b>תשובה</b> אפשר דכל כי האי ליזל ולברך וכי היכי דחייב להודיע צערו לרבים (מו"ק ה' ע"א) כש"כ דחייב להודיע שבחו של מקום לרבים ולברכו וכדאיכא פנים חדשות וכההיא (ר"ה כ"ח ע"ב) דנזדמן לו צבורא אחרינא. וכיון דברכה לבטלה הויא מדרבנן כמ"ש הר"ן ובתוס' (קפ"ט) [ר"ה ל"ג. ד"ה הא] גם הוכחתי בלחם הפנים הוא פירוש הש"ע והב"י שלי דלהרשב"א [המובא בח"א סי' רכ"ח] לאו דוקא דברכת שהחיינו רשות אלא ה"ה כל ברכת הודיה כמ"ש ואין לחוש כ"כ:. ועוד הא אמרינן ברוך ד' אלדי ישראל. ואמרינן התם שמע ישראל מלכות (ר"ה ל"ב:) ולרב דלא בעי מלכות (ברכות מ' ע"ב) הא אמרינן ברוך אתה ד' למדני חקיך. ועמש"ל סי' ח' אלא שיש לדחות דבקורא כקורא בתורה אין קפידא גבי קדושה דיוצר ודסדרא (או"ח סי' נ"ט ס"ג) ומ"ש ומיהו יש קצת סמך מההיא (שם ט' ע"ב) דקורא מכאן ואילך לא הפסיד כאדם הקורא בתורה:
<b>ועוד</b> יש להביא ראיה מההיא (שם נ"ד:) דבריך רחמנא דיהביך לן וא"ל פטרתן הרי שמצאוהו חברים אחרים ובטרם יקרב אליהם יברכו תאמר שהוא ברכה לבטלה א"כ הי' צריך להכריז בבהכנ"ס שכבר אמרו עליו ברוך. נולד מזה שכשם שאחרים מברכין עליו כל שרואהו ה"נ יכול לברך בפני אחרים. ועוד הרואה את חבירו אחר ל' יום שמברך שהחיינו אפילו אלף רואין אותו כל אחד מברך דפנים חדשות באו לכאן דומיא (כתובות ז':) דברכת חתנים. (עי' עקרי הד"ט או"ח סי' י' אות כ"א ושדה חמד אסיפת דינים מערכת ברכות סי' ב' אות י"א):

Teshuva 2

ב) <b>שאלה</b> למה חלקי הטומאה מתאחין ולא יפרדו:
<b>תשובה</b> גבי ההיא (שבת קכ"ח:) דאין מרחמין על בהמה טמאה שילדה בשבת כדי שתקרב ולדה אמרי' גמירי דלא מרחקא ואי מרחקא תו לא מקרבה. והכוונה שקשר רשעים צריכים להתחזק זה עם זה שאם יתרחקו אין מי שיקרבם אבל מצד הקדושה אף אם יתרחקו לשעה יש מי שרוצה בקיומם ע"ד בא ליטהר וכו' (ע"ז נ"ה.) ולכן הזהירה תורה ולא תקיא הארץ אתכם בטמאכם אותה כאשר קאה את הגוי שנתמלאת סאתם ומחמת טומאתם קאתה אותם ושוב לא היה להם תקנה דגמירי דטמאה כיון דמרחקא שוב לא מקרבה ולפיכך חסד עשה הקב"ה עם ישראל שהקדים ב' שנים לונושנתם (סנדרין ל"ח.) שלא ידחו מחמת טומאה ישנה ששוב ח"ו לא היה להם תקנה ונושנתם בגימטריא טומאה ישנה במילוי אותיות כמספר הניתן ליחשב בסטרא אוחרא:

Teshuva 3

ג) כונת עז כנמר קל כנשר רץ כצבי וגבור כארי (אבות פ"ה) תשובה גבול יצה"ר הוא הד' יסודות דרך משל, כשגובר יסוד האש ומתלהב באדם וכלפי שמים ימלל וירוץ לדבר עבירה נורא בי עמרם (קדושין פ"א:) כשגובר יסוד הרוח יחשוב מחשבות רעות והרהורי עבירה מושכי העון בחבלי השוא כשגובר יסוד העפר ירדוף אחר התאוות לעדן את בשרו:
וכשיגבור יסוד המים יתגאה על בני אדם ויעיז פנים כנגדם ויהרוג וישלול אין מציל כדכתיב (נחמי' ט') מים עזים וכתי' המים הזדונים (תלים קכ"ד) וכנגד ארבע אלו יש תקון בתורתנו הקדושה התורה נמשלה לאש אש דת למו. הלא כה דברי כאש. ולמים (תענית דף ז') לעפר אין ד"ת מתקיימים אלא במי ששם עצמו כעפר וכו' צדיקים נדמה להם כהר (סוכה נ"ב.) והסירותי את לב האבן. וכפשיט יפוצץ סלע את הכל התורה מתקנת (עי' קדושין ל':) לרוח. רוח ה' דבר בי (ש"ב כ"ג) <b>הנמר</b> גובר בו יסוד המים לפיכך הוא עז: <b>הנשר</b> יסוד הרוח: <b>הארי</b> יסוד האש: <b>הצבי</b> דע כי הוא גס וכבד בשר הרבה אלא שהב"ה דחק את בשרו בתוך עורו עד מאד שמחמת כך הוא רץ והוצרך לו זה לפי שהוא גדל בהרים במדברות ואם לפי כובד בשרו היה מהלך לא היה מגיע למקומות הצריכים לו להתפרנס ולברוח מפני החיות ומאחר שנשאר בשרו דחוק בתוך עורו אין מונע ממנו המרוצה לכך אמרו ז"ל (גיטין נ"ז) צבי אין עורו מחזיק את בשרו הרי לך שהצבי לכובד בשרו הוא כנגד יסוד העפר וכנגד ד' יסודות אמר שירגילם לעשות רצון אבינו שבשמים:

Teshuva 4

ד) <b>שאלה</b> מי שיש לו עבדים עברים או משרתים שצריך שישמשוהו ג"כ בבוקר כיצד יעשה משום במה נחשב הוא (ברכות י"ד.):
<b>תשובה</b> יזהרם מבערב רחצו הזכו ויברכו מאשר יצר עד ואני אברכם ויקראו פ"א של שמע עד ובשעריך וילמדם לקבל עליהם עמ"ש ליחד שם אלהינו ושכולנו גדולים וקטנים משועבדים לאלהותו ית' כי משגיח בד' פינות העולם ואב א' לכולנו. ואח"כ יצו עליהם במפגיע עד שיתפללו כי אז אפים ארץ ישתחוו לו (עי' שבו"י ח"ב סי' כ"ב ופח"י ע' נטילה):

Teshuva 5

ה) <b>שאלה</b> ע"ד אותו שרץ המים שהיו בו קשקשים שאסרתי אותו בח"א סי' רנ"ה לפי שלא היה לו סנפיר והיו לו ידים ורגלים כבני אדם נסתפקו אם היו לו סנפירין מהו.
<b>תשובה</b> שם כתבתי דאפשר דמותר ואפשר שגם בזה לא בחר ה' מאחר שהוא דג חלוט וסימניך (כלים פ' י"ז מי"ג ועי' תויו"ט שם רפ"י) כל שבים טהור חוץ מכלב המים מפני שהוא בורח ליבשה ועוד ראיה דהשלך יש לו קשקשים וכנפים ושט במים ואינו דג. לשם פרשתי הא דתנן (נדה נ"א:) כל שיש לו קשקשת יש לו סנפיר ואמרי' אי הכי לכתוב רחמנא קשקשת ולא בעי סנפיר ומשני יגדיל תורה ויאדיר וקשה וכי משום זה ימלא תורתו קשקשים וכתבתי שם דאפשר דלרבות אתא הורה לנו דכל שיש לו קשקשת יש לו סנפיר לאפוקי היכא דאין שם סנפיר דלא וזה אין לו סנפיר דידים ורגלים כבני אדם יש לו ולהלך בהם על הארץ ואפי' יהיו לו סנפיר יוצא מכלל דג טמא מההיא דפי"ז דכלים דעור הדג טהור ועור של כלב המים טמא מפני שכשרוצין לצודו בורח ליבשה כ"ש זה שנבראו לו כלים שמחכמת הבורא ית' לא נבראו לשום דג לפי שאינו צריך להם מכלל שזה יוצא ליבשה.
וא"ת אמאי לא חשיב זה בהדי כלב דאין צורך דעורו מאוס. ועוד כיון שדרכו לצאת תמיד. מיהו זכורני באיטלייא הראו לי כלב הים והיו אומרים עליו שדרכו היה לצאת ולהשחית בכרמים. י"ל אין למדין מן הכללות אפי' במקום שנא' בהם חוץ (קידושין ל"ד.):

Teshuva 6

ו) <b>שאלה</b> מה שמסננין המים בסודר מיוחד מהו.
<b>תשובה</b> פעמים שהוא מתהפך ויותר היה ראוי לשתותן מבלי סינון זה כי קודם סינון ספק פרשו ספק לא פרשו אבל כשסיננן נדבקו בבגד ואם מתהפך נופלים למטה וצריך לעשות שפה למסננת שלא יתהפך:

Teshuva 7

ז) <b>שאלה</b> המלעיג על דברי חכמים מה דינו:
<b>תשובה</b> כל הקודם להורגו זכה והרי הוא בכלל המינין שמורידין ולא מעלין (ע"ז כ"ו:)

Teshuva 8

ח) ט) <b>שאלה</b> הנופל למשכב מהו שיברך.
<b>תשובה</b> אומר דיין האמת בשם ומלכות וכן על כל מה שהוא מצטער עליו אבל לא ראיתי נוהגין כן גם יש לברך מן הדין על נכנס לבית האסורין אבל ים ומדבר דמדעתו לא אם לא שהוא מוכרח כדי להביא טרף לביתו וכההיא דס' החסידים דא' שהוכרח לישא אשה שלא היתה הגונה לו מפני דוחקו שמברך ב' הטוב על הממון ודיין אמת אל הלקח דבר שאינו הגון ומכאן ראיה למש"כ בסי' א' ועיין סי' [קפ"ט] (עי' מג"א סי' רכ"ב ולעיל בח"א סי' ז'):
<b>דהרי</b> לך בהדיא ובמה שגיליתי לך אוזן בחלק א' (בסי' רס"ד) דבברכות ההודיה אין קפידא לברך וכל א' לפי תבונתו ותבונת לבו לשבח את ה' יש לו לברך שהרי התקין ברכת דיין האמת לאותו נושא אשה מה שלא הוזכר בגמ' וטעמא דאקרא חדתא רשות (עירובין מ':) לאו דוקא אלא כל מיני שבח במשמע: וקרוב לזה יש להוציא מדברי רשב"א והם אמרו (ברכות כ"א.) הלואי שיתפלל אדם כל היום כולו מיהו מדברי הרמב"ם (פ"א דתפילה ה"ח) משמע דבעי טענה כל דהו:

Teshuva 9



Teshuva 10

י) <b>שאלה</b> מכה של חלל שאחז"ל (ע"ז כ"ח.) אי הוי דוקא מכה תשובה כל כאב חזק כגון קולגנא שקורין קוליקא וכן כאב חזק שבכסלים שקורין דולור די איגאדה שמצוין הרופאים שישמרו הכחות כדי שמרוב הכאב והצער לא ישאר התולה בידים ותפרח נשמתו כל זה בכלל מכה של חלל היא אבל מיחושים בעלמא לא מיקרו מכה של חלל כמש"כ הר"ן (פי"ד דשבת בשם הר"י והרשב"א ועי' או"ח סי' שכ"ח ס"ג וס"ז):

Teshuva 11

יא) <b>שאלת</b> הא (פסחים מ"ט.) דקפדי דכהנת לא תנשא לישראל אם יש בו מזרע כהן מהו תשובה היה מקום לומר דמי שאכל שום וריחו נודף יחזור ויאכל שום אחר (ברכות נ"א.):
וי"ל דמצא מין את מינו. מיהו מההיא דר' (כתובות ס"ב:) לא משמע הכי דאיעסק ליה לבריה בדר' חייא ולא עלה יפה שזה היה מן האב מדוד וזה מן האם:

Teshuva 12

יב) <b>שאלה</b> מהו הגבול שגבלו הראשונים לימי האבל.
<b>תשובה</b> יום א' אונן ג' לבכי ז' להספד שלשים לגיהוץ ולתספורת (מו"ק כ"ז:) וי"ב חדש למיני שמחה. לפי שאיבד המת השעות והימים והשבועות החדשים והשנים. אנינות יום א' דאפשר לו להתקיים אפי' שעה א' ואח"כ יום ב' שלם. בכי כנגד הימים דביום ג' מקצת יום ככולו (עי' גינת ורדים יו"ד כלל ה' סי' ד' ולחם יהודה על רמב"ם פ"ה דאבל ה"ח. וחכ"א בקונ' מצבת משה סי' ד' ושד"ח אבילות סי' ח') כנגד השבועות ז' להספד שלשים במספר ירחים וי"ב חדש כנגד השנים:

Teshuva 13

יג) <b>שאלה</b> הא דקאמר התם פ' מי שמת (ד' קנ"ח:) ש"מ בן עזאי ת"ח לרע"ק הוה מנלן.
<b>תשובה</b> לשם פי' רשב"ם משום דקא"ל שבאת לחלוק עלינו את השוין ולא קאמר ליה דקאמר מר ירצה לדמותה לההיא דפ' תפילת השחר (כ"ז:) ר' ירמי' א"ל לרב מי בדלת ודייקינן התם מדלא א"ל מי בדיל מר ש"מ תלמיד חבר הוה:
<b>ובמחילה</b> אלף פעמים שלא נמצא בכל המשנה שידבר התלמיד בתנאים כן אמת שקודם שידבר לפניו היה אומר לו תרשני לומר דבר ממה שלמדתי (ע"ז ט"ז.) אבל לא הוצרך לא במשנה ולא בברייתא לפרש דרך דבורו שהיה מדבר עם רבו כי ידוע היה אבל הכוונה דא"ל על הראשונים אנו מצטערים אלא שבאת. כלומר באת לעולם להרבות לנו את המחלוקת ואין דרך לדבר כך בפני רבו:

Teshuva 14

י"ד) ט"ו) ט"ז) <b>שאלה</b> למה איחר הכתוב (בסוף פ' תצוה) מעשה מזבח הקטרת אחר כל המעשים:
<b>תשובה</b> מ"ח הרב המובהק מוהר"מ גאלנטי נר"ו תירץ) דאיתא בזבחים (נ"ט.) שאם נעקר מזבח החיצון ממקומו אין לעשות הקרבנות אבל המזבח הפנימי אין מעכב (ויתנו הקטרת במחתה דומיא דלפני לפנים ביה"כ) לפיכך נעקר ממקומו לומר שאינו מעכב והרמב"ם פסק דין זה (בפ"ג מהל' תו"מ):
<b>ואפשר לומר דאז"ל (יומא ע"ב:) דזר דארון כנגד כתר תורה ובשולחן כנגד מלכות ובמזבח פנימי כנגד כהונה והכהן מכפר וסומך כפרה לכפרה לכך סמך מזבח שרומז לכהונה לקטרת:</b>
<b>אמר המני"ח:</b> עיין בס' קרבן מנחה" אשר לו דכתב זה שם סי' נ"ב:
<b>עוד</b> דתנן בהתכלת (מ"ט:) שאין מחנכין את מזבח הזהב אלא בקטרת הסמים לכך בשעת חינוך הזכיר עשיית מזבח מקטר קטרת שלא יחנכנו בדמים אלא בקטרת מה שלא הזכיר עשיית מנורה ושלחן בשעת חינוך משום דשלחן אינו ראוי אלא ללחם הפנים ומנורה אינה אלא לנרות משא"כ במזבח הקטרת שראוי ג"כ לדמים עוד שמעתי משם ת"ח א' שמו הרי"ף מהא דתנן בהתכלת אין מחנכין את המזבח אלא בקטרת התמיד של בין הערבים בזה יתורץ יפה דלזה אחר שהזכיר עשית תמיד של בין הערבים הזכיר עשית מזבח מקטר הקטרת לומר שתחלת חנוכו בקטרת של בין הערבים:

Teshuva 15



Teshuva 16



Teshuva 17

י"ז) <b>שאלה</b> הכותב לחבירו ולא כתב לו יצ"ו או שיחיה וכו' מהו:
<b>תשובה</b> דבר זה נתעורר ממה שבא בתשו' הר"י מינץ ז"ל (בסי' י"ג) שאותו רב (ר"י מרגליות) משמע שנדהו לאותו ר"פ (ר"י פולק) שלא כתב לו פ' שיחיה אבל זה אפשר דדוקא במקום קפידא כההיא וכן בכל מקום שיש נדנוד עברה וזעם והדבר מסור ללב ואין לב"ד עסק בזה:

Teshuva 18

י"ח) <b>שאלה</b> איך אנו מברכים ע"ד רז"ל אקב"ו:
<b>תשובה</b> איברא דהוה חזי לברוכי אשר קדשנו לשמוע דברי זקננו כההיא דירושלמי (מובא בתוס' מנחות ל"ו: ד"ה ושמרת ונדה נ"א: ד"ה ולבני) אשר קדשנו לשמור חוקיו שהיא ברכה כללית ולא תקנו א"ק להסיר תפילין כי אינו בכתובים (ועיין לקמן) נהי דאיכא לא תסור ומצות ועשית ע"פ הדבר אבל למה פרט אקב"ו להדליק נ"ח. ונתישב אצלי במה שראיתי בויניציאה כששליח אחד מן הערכאות מכריז איזה דבר אומר מעלת הדוכוס מודיע אתכם שלא תעשו כן והוא לא ידע מאומה אלא מאחר שהערכאות הושמו ע"פ רשותו מכריזין הדבר בשמו וההיא דלשמור חוקיו הוכחתי בלחם הפנים דדוקא כשחולצם בלילה למ"ד לילה לאו זמן תפילין או למ"ד מדרבנן שלא יפיח בהם (צע"ק מתוס' הנ"ל) וברכת לשמור חוקיו קשה מ"מ דלמה לא התקינו לחלוץ תפילין לזה י"ל משום דמחזי כמברך לבטל את המצוה וק' למה לא התקינו כן לסותר סוכתו (עי' תוס' סוכה ל"ט ע"א ד"ה אבל):

Teshuva 19

י"ט) <b>שאלה</b> איך ולמה היה שונא לבן את יוצאי ירכו ויאמר להשמידם:
<b>תשובה</b> דבק היה בע"ז שלו ובקש לעקור מתוכו כל שרש דבר נמצא בו מרשימו של אברהם שעבד את ה' וזהו ע"ד שאומרים שיורד דבר קדוש למקום שאינו לשידבקו בו הניצוצות של קדושה כך סבר להפך שיבא מזרעו של אברהם וילקט כל כיוצא בו שנשאר במשפחתו ואח"כ יעקרם לבן וישאר הוא לאלהיו:

Teshuva 20

כ') <b>שאלה</b> בשבת רוחצים פניהם ידיהם וזקניהם במי הוורד מהו:
<b>תשובה</b> קורא אני עליהם וגם את הזקן תספה דהרמב"ם הל' דעות (פ"ה ה"ט) פסק דשערו ככסותו דמי וכשם דבכסותו אסור משום אולודי ריחא כדאמרינן בביצה (כ"ג.) לא ליסחוף איניש כסא גם בשערו איכא אולודי ריחא (עי' באה"ט ושער"ת ס"ס תקי"א באו"ח והד"ט או"ח סי' י"ד אות ד'):

Teshuva 21

כ"א) <b>שאלה</b> אומרים שכשרוצים לזרוע הדלועים שורין הזרעונים עם שומין כדי שיצמחו במהרה מהו:
<b>תשובה</b> בימי חרפי נסתפקתי בכיוצא בזה שנמצא בספרי הרפואות שהרוצה לעשות היין שיהיה בו כח ההרקה או בפת ישקה במקום השרשים במי הקולוקים טידא ויעלה לו כך. והיה נראה מההיא (כלאים פ"ג מ"ה) דנוטע אדם קישות ודלעת לתוך גומא א' דלא חשו חכמים ליניקה כל שלא נזרעו יחד דמותר וממה שבא בעץ החיים' גבי כל סאה שיש בו רובע ממין א' ימעט (שם רפ"ב) וההיא דאין תוחבין זמורה של גפן לתוך האבטיח שתהא זורקת מימיה לתוכו (שם ספ"א) התם ב' מינין זרועים יחד:

Teshuva 22

כ"ב) <b>שאלה</b> הא דא"ר זירא בנות ישראל החמירו על עצמן שאפי' רואות טפת דם כחרדל יושבות עליו ז' נקיים (נדה ס"ו.) מאי היא:
<b>תשובה</b> איברא דאי במרגשת מדאורייתא הוא ואי באינה מרגשת כתם הוא ואדרבה עד שתראה כגריס מחינן לה אם תשב ואם להורות למה שהחמירו עתה ליחשב כזבה גמורה בכל זמן שרואות ולישב ז' נקיים מה ענין כחרדל פשיטא. ואפשר להורות בא שאפי' במרגשת ורואה בתוך ימי נדות דס"ד דוקא כשרואה בשופע שדרך זבות שבא הרבה כמעין הזב והנובע היה ראוי לחוש אבל תרתי בתוך ימי נדות ודבר מועט כחרדל קמ"ל דשפיר עבדי:

Teshuva 23

כ"ג) <b>שאלה</b> מה נשתנה בגט שמתחילין שבקית ופטרית וכו' ואח"כ ופטרית ושבקית וכו' ואח"כ ותרוכית ושבקית:
<b>תשובה</b> אפשר לדרשא אתי וסימניך שפ"ת פש"ת תש"ף כלומר שפת ממקומיך לשון דשף מדוכתיה (חולין מ"ב:) שנתן בדעתו לגרשה לפי ששפה ממקומה ולא התנהגה בדת משה ויהודית ולא חזרה בה אלא פשת המספחת לכך תשו"ף ותטלק ממני ותיקון סופרים הוא זה. (עי' לק' בקונטרס לגיטין סי' ד'):

Teshuva 24

כ"ד) <b>שאלה</b> ברך על עצי בשמים עשבי מהו:
<b>תשובה</b> אינו דומה מברך על פרי האילן פרי האדמה דלמ"ד (ברכות מ'.) יצא דהתם הוי טעמא דעיקר אילן ארעא הוא אבל מה ענין עשבים אצל אילנות. (עי' באה"ט או"ח סי' רט"ז ס"ק ט"ז בשם הב"ח). צ"ע במה שפירש רש"י תדשא הארץ דשא שאין לומר דשא פלוני שדשא הוא לבישת הארץ כשהיא מתלבשת בדשאין אבל כל מין ומין נקרא עשב פ' ולפי זה קשה למה א"ר יהודה (שם ל"ה.) דעל מיני ירקות אומר מיני דשאין דבדשאין אין שייך רבוי שהוא בעצמו הוא הרבוי כמו מים. שמים. הי"ל ב"מ עשבים. איברא דאשכחן מים רבים לפי שחלוקות בעולם ולפ"ז אתי שפיר:

Teshuva 25

כ"ה) <b>שאלה</b> הא דפ"ק דבתרא (ד' ט'.) בודקין לכסות ואין בודקין למזונות עני הבא לפנינו בקרח בלילה ועד שיבדקו אחריו יצטער מהו:
<b>תשובה</b> יכסנו משלו מיד ואם בדק ולא מצא יניח בגדו אצלו משא"כ במזונות שאין לו לבדוק אפי' אחר נתינה:

Teshuva 26

כ"ו) <b>שאלה</b> מהו לפרוס סדין בפני הנר לשמש בשבת:
<b>תשובה</b> בספ"ב דביצה (דף כ"ב.) מתיר וידוע שאין בין י"ט לשבת אלא אוכל נפש בלבד הא לשאר מילי אפי' בשבותין שוה. ועיין ב"י ס"ס שט"ו דדייק כל מחיצה שאינה לצניעות אלא להתיר וכו' מכלל שאם עיקרה לצניעות אעפ"י שיש בה היתר מותר. וכן הביאו הרי"ף וב"י הא דאפשר במחיצה אע"ג דהרא"ש השמיטו לא שבקינן גירסת כל הגמ' שלנו ופרש"י וגירסת הרי"ף משום אישתמיטותיה דהרא"ש וצ"ל דלא חשיבא מחיצה המתרת כל שעיקר עשייתה משום צניעות והא דאסור לשמש לאור הנר צניעותא הוא וכל כי האי מותר כההיא (עירובין צ"ד. ועי' בכורות מ"ד:) דשמואל. ובפירוש אומר שם ספ"ב דביצה אין לו בית אחר ומשני יעשה מחיצה (עי' באה"ט או"ח סי' שט"ו סק"ב):

Teshuva 27

כ"ז) <b>שאלה</b> בית שיש בו אור היום ובמקום אפל יש שם נר מהו לקרות לאורו:
<b>תשובה</b> ר' ישמעאל קרא והטה (שבת י"ב:) ששכח שהוא שבת כ"ש הדיוט ומה יועיל אור במקום עברה וה"ה היכא דיש נר מותר ונר אסור שלא יקרא לאור האסור (עי' פח"י ערך נר שבת ועי' תוס' שבת כ"א. ד"ה מפני):

Teshuva 28

כ"ח) <b>שאלה</b> הא דא"ר יהודה דנפיק ביומי דניסן וחזי אילני דקא מלבלבי אומר ברוך שלא חיסר בעולמו כלום וכו' (ברכות מ"ג:) אי הוי פרח או ציץ:
<b>תשובה</b> בפי' הש"ע הוכחתי דבכלל לבלוב הוי הפרחים דהיינו השושנים וגם הניצנים שהם כמו לולבי גפנים (עי' רש"י פר' קרח ע"פ ויצא פרח ויצץ ציץ וברא"ם שם וקה"י ח"ב סי' שי"ג) ושם מוכח דאין לברך אלא על אילני מאכל. ומאמרו יוצא בימי ניסן משמע דעל פרחי השקדים שממהרים הרבה קודם ניסן אין לברך גם אין לברך אלא על ריבוי אילנות ודייק שם מדברי הרמב"ם (פ"י דברכות הי"ג) היוצא לשדות ולגנות. עוד דייק שם דמשגדלו הפירות אין מקום לברכה זו. (עי' באה"ט או"ח סי' רכ"ו ושו"ת השיב משה או"ח סי' ח'):

Teshuva 29

כ"ט) <b>שאלה</b> מאי דקאמר אם נאמר בכל מאדך ל"נ בכל נפשך וכו' (ברכות ס"א:) דאם התנא עצמו מסופק מש"ה נכתב:
<b>תשובה</b> המקשה היה מפרש בכל מאדך בכל מדה ומדה שהוא מודד לך הוי מודה לו ושם נכנס ג"כ נטילת נשמה ולהכי פריך מאי נפשך ומאדך. עד שביאר לו דמאדך היינו ממונך שיש לך אדם וכו':

Teshuva 30

ל) <b>שאלה</b> אי איכא במי שמשוה הבכור לפשוט משום אעבורי אחסנתא (ב"ב קל"ג:):
<b>תשובה</b> אפשר דכיון דאימעיט חלק בכורה מדין ירושה שאינו נוטל בשבח ולא בראוי כבמוחזק (בכורות נ"א:) דמתנה קרייא רחמנא (שם נ"ב:) דאינו בכלל זה:

Teshuva 31

ל"א) ל"ב) <b>שאלה</b> פועל ששלח שלוחו לתבוע שכרו מב"ה אי עובר עליו ועוד אם זכהו בה ע"י אחר אי עבר תו:
<b>תשובה</b> אפשר דלאו כל כמיניה לשוויי שליח לחיוביה לזה. ואין זה בכלל שלוחו כמותו וכעין ראיה ההיא דהמקבל (ד' ק"י:) צא ושכור לי פועלים אין א' מהן עובר זה לפי שלא שכרן וזה לפי שאינן שלו ואפשר כמעט הוי בכלל אין שליח לדבר עבירה:
<b>ולענין</b> אם זכהו ע"י אחר מהו. יש צדדין בזה ומסתברא שכל שביד הפועל לילך וליקח שוב אינו עובר בין נתרצה פועל בין לא נתרצה דהא ליכא לא תלין אתך (עי' פת"ש חו"מ ס"ס של"ט):

Teshuva 32



Teshuva 33

ל"ג) <b>שאלה</b> מי שברך ונתן אוכלין לתוך פיו קודם שהחיך יטעם לאכול מהו שיוכל לדבר במה שאינו ענין סעודה:
<b>תשובה</b> מההיא (ברכות י"ד.) דמטעמת אינה צריכה ברכה אין ראיה דהתם למ"ד אפי' בבולעת עד רביעית וטעמא דלאו לאכילה מיכוונא אבל במתכוין לאכול ונתן אוכלין לתוך פיו תחלת אכילה היא ושוב אין שם חשש דומיא דהא דאמרינן (או"ח סי' תל"ב) דאין להפסיק בין ברכה לתחילת הבדיקה (ע' באה"ט או"ח סי' קס"ז ס"ק ט'):

Teshuva 34

ל"ד) <b>שאלה</b> אם מותר לערב נייר עם צמר:
<b>תשובה</b> נייר שבא בגמרא הוא של מיני עשבים ונייר שלנו הוא שמניחין בלאי פשתן עד שמתעפש קצת וכותשים אותם מוכין ובדפוסין שיש לזה נעשה הנייר. מצאתי בילקוט סוף רמז ל"ה הביא מפרקי ר"א שקין הביא זרע פשתן והבל צאן שלא נגזז אמר הקב"ה ח"ו לא יתערבו מנחת קין והבל לעולם אפי' באריגת בגד שנא' לא תלבש שעטנז ואפי' היא מרוקבת לא תעלה עליך שנא' ובגד כלאים שעטנז לא יעלה עליך. ואעפ"י שאין למדין מן האגדות (ירושלמי פ"ב דפיאה ה"ד ושו"ת רמ"ע סי' ל"ו ושד"ח כללים א' סי' צ"ה וק"נ. ועץ חיים ברכות פ"ה מ"ד). מיחש מיהא חיישינן כ"ש שיש לומר דלא גרע מלבדין (בפ"ט דכלאים מ"ט) ואפשר דס"ל לפר"א דאפי' לארוג צמר ופשתין אסור דלא כש"ס שלנו ואולי דייק לה מצמר ופשתים יחדיו מ"מ אפי' באריגה. ומ"ש אפי' מרוקבת חתני ה"ה הדיין כמוהר"מ ן' חביב נר"ו אמר דדייק לה מדכתי' לא יעלה ולא כתיב לא תלבש משמע שהוא באופן שא"א בדרך לבישה אלא בהעלאה וכגון שהוא מרוקב. ואולי איזה נוטריקון דריש משעטנז כמשז"ל (יבמות ה':) שוע טווי ונוז. ויוצא משעטנז עטן שנתינת הזתים בכלי נקרא מעטן (ב"מ ע"ד.) כדי שירקבו קרוי עוטן (עי' מנחות פ"ו. ועי' שיבת ציון סי' ל"ט. ובשו"ת שבסוף ס' חיי אדם):

Teshuva 35

ל"ה) <b>שאלה</b> אם מותרות האשכנזיות לינשא ב' לספרדי א':
<b>תשובה</b> אפשר כשם שלא הוזהרו כשרות לינשא לפסולים (יבמות פ"ד:) ה"נ תקנת רגמ"ה אקרקפתא דגברי מנח משום תיקון דידהו אבל אשה בכל דהוא ניחא לה ולתקוני אתי ר"ג ולא לעוותי וכן הורה הרב אור שרגא נ"ע והלכה רווחת ואין פוצה פה אעפ"י שיש לפקפק (עי' שו"ת בית שלמה אהע"ז סי' ה'):

Teshuva 36

ל"ו) על ענין מה בין זורע למבשל שכתבתי בח"א (סי' רס"ו) ולא נתברר יפה החילוק הוא שכן הוא המטיל זרעים בארץ כאדם היורה ש"ז לתוך מעיה של אשה שנגמרה מלאכת הזריעה אבל נותן בשר ע"ג גחלים לא היה שם שום שינוי עד שתצלה ודו"ק. צ"ע אותם בעיות דהזהב (נ"ו:) חטין שלא השרישו אי כמונחין בכדא. מיהו בח"ג מה"ק שלי הוכחתי דמשמע דאין הזורע חייב עד שיזרע דבר שישריש או ינץ בו ביום (עי' מנ"ח סי' רצ"ח אות ח' ד"ה והנה):

Teshuva 37

ל"ז) <b>שאלה</b> ההורג חרש ושוטה מהו:
<b>תשובה</b> מההיא (ב"ק פ"ז.) דפגיעתן רעה אין ראיה דהתם לענין חבלה דין הוא שישלם מה שהזיק דממונם הוא ליורשיהם ומצינו (שם קי"ט ועי' תוס' ע"ז כ"ו: ד"ה אני) באותם שמורידים ולא מעלים דממונם יש בו משום גזל אבל ההורגן כיון דאינן בני מצות פטור ולא יהיה יפה כחן מטריפה דההורגו פטור בדיני אדם (סנהדרין ע"ח.) ואע"ג דהמזיק טריפה פשיטא שישלם לו החמשה דברים עיין לקמן] סי' נ"ב (עי' שו"ת מהרי"ל סי' קצ"ו ומנ"ח סי' ל"ד) ואפשר דנותן דמיו כדין עוברים וקשה שלא הזכירו כן בטריפה (עי' קצוה"ח סי' ת"י ס"ק ד' ומנ"ח שם):

Teshuva 38

ל"ח) עוד נשאל אם מחללין עליהם את השבת:
<b>תשובה</b> כפי מה שכתבתי בספרי החשוב "צרור החיים" שמו לתרץ ב' המאמרים (יומא פ"ה:) חד אמר חלל עליו שבת א' כדי שישמור שבתות הרבה וחד א' [וכו'] נפקא מינה לחיי שעה ואמרתי כפי רז"ל (סוף תמיד) שהעה"ב נקרא עולם שכולו שבת וכפי דעת המקובלים שמי שלא השלים ימיו ורגעיו צריך שיתגלגל ט' חדשים בבטן המלאה לבא לאויר העה"ז מלבוש בגוף להשלים חוקו אפי' שעה א' ובתוך כך מאבד כל שבתות עה"ב הנקרא כולו שבת א"כ בכל גוונא מחללין אפי' על חרש ושוטה. אבל לא מפני שאנו מדמין ומטעימין הדברים בדרושים נעשה מעשה לענין דינא אע"כ יש להתפלל שלא יחלה א' מהם בשבת כי יתרשל כל אדם ואינו כשאר פיקוח נפש דהשואל מגונה. דהתם גברא בר חיובא הוא אבל הכא מי הכניסו. בפ' מי שהחשיך (קנ"ג ע"א) גבי נותן כיסו לגוי. חמור. וחש"ו. מניח ע"ג חמור הני אדם פירש"י ויש במינו שחייב במצות ואתי לאחלופי והאי טעמא לא שייך אלא לחרש ושוטה דקטן אצ"ל משום שיש במינו אלא דאיהו גופיה אתי לכלל מצות כדאמרינן בכמה דוכתי אלא י"ל דהאי טעמא לא שייך אלא לח"ש ומשמע דאין נקראין אדם אלא משום דאתי לאחלופי כלומר בצורת אדם כמו הקוף (עי' ב"ק נ"ד ע"ב וברש"י ד"ה מין בן דעת) ומטעם זה יש לומ' דאין מחללין עליהם שבת ומדברי רש"י יש לחלק בין חרש לשוטה דלית ליה דעת כלל אבל חרש דעתא קלישתא אית ליה כדאיתא ביבמות (קי"ג.) ע"כ וכפי הנודע החרש אין לו גרעון אלא חוש השמע ומפני שאינו שומע אינו לומד מבני אדם ומצינו חרשים פקחים עד מאד וכאן היה חרש א' כהן הוה חייט גדול שבעיר והיה לוקח סידור בשעת התפילה והיו רומזים לו ויודע ובקי בו ועומד בשעת התפילה ונושא כפיו והיה נקל ללמדו לזה כגון שיכתבו לו אלף ב' ואח"כ יביאו לו לחם ויורו לו הלמ"ד והחי"ת והמ"ם וכעז"ה וקשה הדבר למה נחשב כבהמה דאטו משום דעתא קלישתא לא יקרא אדם ומאי שנא מההוא (שם ק"כ:) ששחטו בו רוב שנים. ונראה דכל שחסר א' מן החושים החשובים רוחניים כמו הסומא החשיבוהו ללא אדם כמו שאמ' (איוב מ"א) למה נחשבנו כבהמה וכתי' (ישעי' ו') ועיניו הכבד ואזניו השע ולפיכך איכא למ"ד (ב"ק פ"ז.) דסומא פטור מן המצות כמו חרש ונראה דזה תלוי אי דרשינן (מנחות מ"ו) וראיתם אותו פרט לכסות לילה אבל סומא חייב כפי זה חייב הסומא מדאורייתא בכל המצות דבנין אב הוא. ולמ"ד וראיתם אותו פרט לכסות סומא פטור מן התורה (עי' מלא הרועים ערך סומא אות ו' ושד"ח ד"ח סי' ס"ט וניחא דלא גזר ר"י משום כסות לילה כלאים בציצית שבת כ"ה:. מאחר דאיהו דריש פרט לכסות סומא) ואפשר דחרש נמי דינו כסומא דסומא חסר לו חוש הראות שאינו יכול לעסוק בתורה שבכתב אלא בלשון תרגום (או בלשון אחר) כמו רב יוסף (עי' תוס' ב"ק ג': ד"ה כדמתרגם ובח"א סי' רי"ז) ה"נ חרש חסר לו חוש השמע שאינו יכול לשמוע ד"ת אבל כבר אמרתי שיכול הוא ללמוד ולעיין בלבו דהרהור כדבור דמי כהנהו אילמי דבי ר' (חגיגה ג'.) כמו שהוכחתי לעיל. א"כ דין חרש כדין סומא דתלוי במחלוקת ומסתפינא למימר הכי דבכל מקום חש"ו שנויים יחד ולפחות קשה למה לא חייבוהו חכמים כמו למ"ד סומא פטור מדאורייתא כתבו בתוס' (ב"ק שם ועי"ש בש"מ בשם הרשב"א) דמדרבנן חייב והדבר צל"ע (עי' באה"ט או"ח ס"ס שכ"ח ועי' שבת קכ"ח: דקאמר הש"ס לא צריכא בסומא ובאו"ח ר"ס ר"ל משמע דאף למ"ד סומא פטור מה"מ מחללין עליו השבת א"כ ה"ה חרש ושוטה. ועי' במנ"ח סי' ל"ב במוסך השבת אות ל"ט שיבת ציון סי' ד' וחת"ס או"ח סי' פ"ג):

Teshuva 39

ל"ט) <b>שאלה</b> הנותן בפורים לעני א' שיעור ב' מתנות אם יוצא:
<b>תשובה</b> מההיא (מגילה ז':) דקיימת בנו ר' ומתנות לאביונים דשדר ליה אטמא דעגלא תילתא משמע קצת דיצא דהוה בה שיעור כמה מתנות אע"ג דכתי' ומתנות לאביונים ה"נ אשכחן ונתן לכהן הזרוע וגו' ואם נותן לכמה כהנים יצא אף אנו נאמר דאם נתן שיעור ב' מתנות לאביון א' יצא אלא שלכתחילה טוב שישמח הרבה ולא יהיה כההוא דמשגר מתנותיו לכהן א' (ערובין דף ס"ה.) דאע"ג דיצא לא טוב עשה ודייק לשון רש"י (שם במגילה) דקאמר דיו לכל א' וא' מתנה א' (עי' באה"ט ושער"ת ר"ס תרצ"ד):

Teshuva 40

מ) <b>שאלה</b> ת"ח שיודע בדבר שהוא מותר אם יוכל להקל על עצמו שברור לו שלא יבא לטעות ולהקל על אחרים:
<b>תשובה</b> להפך מצינו (ביצה כ"א:) מחמירין על עצמן ומקילין לכל ישראל בספ"ק דנדה (ד' י"ב:) גבי ההולכין לבית האבל ולבית המשתה אם נשיהם להם בחזקת טהרה בלשון דילמא אינהו קא מחמרי אנפשייהו מביא רש"י לישנא אחרינא שרצו לפרש מקילי אנפשייהו ומחמרי לאחרים כתב שם וחלילה לעשות כן ע"כ. ואפשר דהיינו היכא דיוכל לבא לידי איסור כההיא דנדה מכוער הדבר שיקל לעצמו ויחמיר לאחרים אבל בדבר הפשוט לו שאין שם חשש אלא שצריך להראות לאחרים שלא יקלו באיסורים אז בינו לבין עצמו מותר (עי' שו"ת יד אלי' סי' נ"ה):

Teshuva 41

מ"א) <b>שאלה</b> עבד שנכתב בידו גט כתובת קעקע ויצא לר"ה בשבת מהו:
<b>תשובה</b> אם יצא כדי לינתן לה וכההוא דתנן (גיטין י"ט.) וכותב על היד של עבד ונותן לה את העבד חייב דאחשבה לידי' ואם לאו הויא לה הוצאה שאינה צריכה לגופה ופטור ואם כבר ניתן לה פטור לכ"ע דבטל אגב ידא עיין סוף מקואות חץ שהוא תחוב באדם בזמן שהוא נראה חוצץ ה"נ הכתב נראה ולא דמי למוציא שלהבת (ביצה ל"ט.) דפטור דשלהבת רוחנית.

Teshuva 42

מ"ב) <b>שאלה</b> א' הניח תפלה של יד וכשבא להניח של ראש קודם שתגע הקציצה בבשר אחר שהגיעה לאויר הראש הפסיק בדבור מבעיא אי אמרינן הכא כיון דסופו לנוח כמונח דמי או לא. עיין אם שייך בכה"ג קלוטה כמי שהונחה. ועיין פ' הזורק (צ"ז.) ופ"ק דשבת (ד':) ובגטין פ' הזורק (דף ע"ט.) כיון שהגיע הגט לאויר הגג ה"ז מגורשת ובפ"ב דזבחים דף כ"ה. אויר כלי ככלי דמי. ושם אויר שסופו לנוח כמונח דמי ובדף כ"ו אויר פנים כפנים דמי ושם ספ"ק דף ט"ו בעיא דנקטעה יד כהן קודם שהגיע דם לאויר המזבח ושם דף י"ט ע"א אם נכנסה לו רוח בבגדו והבדלתו מבשרו בשעת עבודה מהו והיינו שעבד עבודה קודם שנח הבגד ועיין חילוק דבר שנעתק והוא באויר דבהא איכא למימר שסופו לנוח אבל כשהוא בידו כגון בנ"ד י"ל דלא אמרי' בכה"ג שסופו לנוח (עי' באה"ט סכ"ה סק"ח והד"ט או"ח סי' ב' אות ס' ושו"ת בר ליואי אהע"ז סי' ס"ז):

Teshuva 43

מ"ג) <b>שאלה</b> כיצד ע"י שאלת חכם יפטר ממלקות וממיתה:
<b>תשובה</b> ממלקות הוא פשוט הנודר מדבר ונשאל עליו קודם שמתחוהו על העמוד וכן האוכל פיגול והביאוהו ללקות ונשאל בעל הקרבן עליו נשאר חולין בעזרה דלמ"ד הוי דרבנן ואפי' למ"ד דאורייתא (פסחים כ"ב.) אפשר דאין לוקין עליו. אבל לפטרו ממיתה ע"י שאלה אמרתי בימי חרפי שמי שהוציא בשבת כזית תרומה דחזיא לכהן חייב סקילה ואם נשאל עליה חזרה לטבלה ואמרי' בגמ' (שבת קנ"ד:) טבל למאי חזי נמצא שלא הוציא דבר דחזי למידי ופטור וצ"ע דקרי ליה לטבל ראוי בפ' כירה (דף מ"ג.) הואיל ואם עבר ותיקנו אי אמרינן מתוך לקלקלה ונראה דלא אמרינן להחמיר (עי' בח"א סי' קנ"א ולק' סי' רמ"ו ועי' פסחים ס"ב ע"א):

Teshuva 44

מ"ד) <b>שאלה</b> אם מועיל שאלה בקדושין:
<b>תשובה</b> לכאורה משמע שאין לה רגלים אבל כי מעיינת שפיר תמצא שורש דבר במה דאמרינן בגמ' (קדושין ב':) דאסר לה אכ"ע כהקדש ובמה שכתבו התוס' רפ"ק (ז'. ד"ה ונפשטה) גבי המקדש חצי אשה דמדמה לקדוש דבהמה ושם מחלקין בין כשאומר לה בלשון הרי את לקוחתי או נשואתי לאומר בלשון הקדש הרי את מקודשת ע"ש ומ"ש בכתיבה מתגרשת וכו' (שם ה'.) היינו כשלא אמר לה בלשון הקדש א"נ שלא מצא פתח להתיר למפרע דאז מיגז גייז מכאן ולהבא ונקראת גרושה ואסורה לכהן אבל כשא"ל בלשון הקדש ומצא פתח ועקר והתיר למפרע או שהיא רחוקה מנא לך ונ"ל דאיתא בח"א (סי' כ"ט: לפילפולא בעלמא):

Teshuva 45

מ"ה) <b>שאלה</b> חרש שמדבר ואינו שומע אלא ע"י שעושה כלי לאזנו כמין חצוצרות מהו:
<b>תשובה</b> נראה פשוט שחייב בשופר וכי מפני שכבדה אזנו משמוע יפטר וחרש שפטור היינו שאבד ממנו חוש השמע מכל וכל והרי אמרו (סוכה ל"ז: ובתוס' ד"ה דבעינן) לקיחה ע"י דבר אחר שמה לקיחה אף אנו נאמר שמיעה ע"י דבר אחר שמה שמיעה (עי' בס' חיי ארי' סי' ל'):

Teshuva 46

מ"ו) מ"ז) <b>שאלה</b> הא די"א דבתר תחילת סעודה אזלינן ויאמר רצה והחליצנו במ"ש (באו"ח ס"ס קפ"ח) עד מתי:
<b>תשובה</b> מסתברא עד כדי שיתעכל המזון שאכל בשבת דאינו בדין שאם ישב לאכול כל הלילה ויום שלאחריו או יומים שיזכיר בבה"מ את יום השבת הזה דמיחזי כחוכא ואיטלולא ואין ענין הבדלה לכאן וכיון שבאנו למדה זו אין לך חילוק גדול מזה וב"י הביא דמזכיר של שבת עד שיתפלל תפלה של חול (ועי' באה"ט שם):
<b>ואי</b> לאו דמיסתפינא אמינא דלא אמרו בתר תחילת סעודה אא"כ שיאמר רצה והחליצנו וכו' השבת הגדול והקדוש ולא שיאמר הזה כי מה ענין האכילה שבמעיו לעשות מן החול קדש והא (ברכות כ"ז:) דצלי של שבת בע"ש (ובעי אי בדלת) אין בברכת אתה קדשת תיבת הזה אלא השבח של שבת שאפשר היה לאומרו בכל שעה. וא"כ הוא שלא יזכיר תיבת הזה אפי' אחר יום או יומים שנמשך בסעודה היה אפשר לאמרו והדבר צריך הכרע:

Teshuva 47



Teshuva 48

מ"ח) <b>שאלה</b> לפעמים אומרים ג' וד' קדיש ביחד וא' מקדים לחבירו כיצד יענה אחריהם:
<b>תשובה</b> אם באים כל א' תוך כדי דיבור של חבירו יענה עם הראשון ויעלה לכולם (עי' ח"א סי' פ"ה) או ימתין עד האחרון ואם יש הפסק ביניהם נראה
שיענה אחר כל או"א:

Teshuva 49

מ"ט) <b>שאלה</b> מעשה בתפילין שנמצא בהם קידור והיה אויר בין תיבה לתיבה שעור ששה או שבעה אותיות מהו:
<b>תשובה</b> מצינו (סוכה י"ז.) בסוכה שאויר פסול חמור מסכך פסול דאינו פוסל אלא בארבעה ואויר פוסל בג'. והכא שאם היה שם קלף היה פסול בג' אותיות כגון אשר או ט' יודין משום פ' סתומה כש"כ שבנקב פסול בז' אותיות (עי' בס' גן המלך סי' ג' והד"ט או"ח סי' ב' אות ס"ה):

Teshuva 50

נ) <b>שאלה</b> סוכה שדפנותיה עשויות מסדינין דקין שהיתה הרוח מזיזה אותם אלא שהוא נתונה בחצר מוקף מחיצות גבוהות מהו:
<b>תשובה</b> מההיא דסוכה העשויה במבוי דבעינן פס ארבעה (סוכה ז'.) ואם נתונה בחצר אין צריך הוה משמע דכשרה וצ"ע עם ההיא דעשויה בעשתרות קרנים דל עשתרות קרנים וכו' (שם דף ב'. עי' באה"ט או"ח סי' תר"ל ס"ק י'):

Teshuva 51

נ"א) <b>שאלה</b> אם מותר ליקח מן הסכך למלאות בדפנות, ואם מותר להפוך מה שלמעלה למטה ברצועה של יד ולעשות הקשר מצד של מטה דכיון דעלה שוב לא ירד:
<b>תשובה</b> אם להכשיר הדפנות נראה דאין קפידא דכולה מצוה חדא הוא. ונפיק מקרא דבסוכות בסכת. (סוכה ו':) ולענין הרצועה ראיתי מקפידים לשים סימן בטלית שלא יהפך את שלמעלה למטה ואפשר שלאלו יש קפידא אבל לענין דינא כל שהוא גוף א' מה למעלה מה למטה כל שאין דרך גדילתו בכך כגון שופר ולולב (עי' באה"ט או"ח סי' מ"ב ס"ק ב' ושער"ת):

Teshuva 52

נ"ב) <b>שאלה</b> מאי שנא חרשו דנותן לו דמי כולו (ב"ק דף פ"ה. ותוס' שם ד"ה רואין) מסמאו:
<b>תשובה</b> אם הדברים כפשוטן היה משמע דכש"כ סמאו משתי עיניו דנותן לו דמי כולו דהא סומא איכא למ"ד (שם פ"ז.) פטור מן המצוות ובחרש (שמדבר ואינו שומע) לא פליגי. אבל מה שהיה עולה בדעת לומר דחרשו היינו שעשאו כחרש שדברו בו חכמים בכל מקום (נדה י"ג:) שהוא דומיא דשוטה ובו אמרו נותן לו דמי כולו וכן אם השטהו עיין סי' ל"ז (עי' בס' חיי ארי' סי' מ"ב מש"כ ע"ז מנובי"ק אהע"ז י"ג ובס' שדה חמד דברי חכמים סי' י'):

Teshuva 53

נ"ג) <b>שאלה</b> מ"ש דזימנין אמרינן רובו של א' כמוהו כמו בשחיטת סימנים ובמקומות אחרים לא אמרינן:
<b>תשובה</b> דבר שיש לו שיעור או מדה או משקל או מנין אין אומרים רובו כמוהו ודי ברובו והראיה במ' סאה הוא טובל במ' סאה חסר קורטוב אינו יכול לטבול. (ר"ה י"ג.) אם לא מטעם ביטול כגון (יבמות פ"ב:) י"ט סאין שאובין דאזלינן בתר רובא כמו בסנהדרין אבל מטעם רובו כמוהו אין שם כלל אלא בסימנים שהרי אגמריה רחמנא שחוט רובא (חולין כ"ח:) אבל כגון (סוכה ל"ב:) שיעור לולב ד' טפחים הדס ג' שופר טפח שליא טפח (נדה כ"ו.) לא. ויש בענין שיריים אם נשתייר רובו שלם וצ"ע גבי רובו של כוס אי רוב רביעית סגי ואם יש גרדומין בלולב ושאר מינין כמו בתכלת ובאזוב. (מנחו' ל"ח:) ועי' בההיא (סוכ' ל"ו.) דהוי מטבל באתרוג (עי' תחילת חכמה שער הלכה סי' ס"ד וחת"ס או"ח ס"ס ק"מ וצע"ק עליהם מנזיר מ"ב ע"א):

Teshuva 54

נ"ד) <b>שאלה</b> הא דבן י"ג ויום א' וכן בת י"ב ויום א' אם יש לומר שם מקצת היום ככולו:
<b>תשובה</b> מההיא דאמרינן בריש ר"ה (ב'.) מלך שעמד בכ"ט באדר וכו' מונין לזה ולזה משמע דבכל ענין אמרינן מקצת היום ככולו. וס"פ יוצא דופן (מ"ד.) משמע דיום א' שאמרו היינו לומר שיהיו הי"ב והי"ג וכו' שלמים מעת לעת. ובענין בל תאחר שם פ"ק דר"ה (ה':) לא אמרינן מקצת היום ככולו גבי שהומם בתוך הרגל נמצא דזימנין אין מקצת היום ככולו כמו זבה וזימנין בתחילה ולא בסוף כנדה ולפעמים בתחילה ובסוף כאבל. וגבי שביעית (ר"ה י':) יום שלשים עולה לכאן ולכאן (עי' מג"א סי' נ"ג ס"ק י"ג ועי' שו"ת גינת וורדים או"ח כלל א' סי' ח' ושו"ת כפי אהרן יו"ד סי' י' ובס' כרם שלמה יו"ד סי' ט"ו):

Teshuva 55

נ"ה) <b>שאלה</b> מה שמסיימים בא"י על הארץ ועל מחייתה (ועל כלכלתה) וכן על הארץ ועל פרי גפנה אי שפיר עבדי:
<b>תשובה</b> צריך לראות שבברכת מזון מסיימין על הארץ ועל המזון ולמה א"א ועל מזונה. והיה נראה ששבח א"י בשבעה מינין אלו לפי שהם מזון ואור ומשמחין את העולם לפי שברוב מקומות אין נמצאין כולם ביחד יש איקלי' שאינו מוציא חטים ויש שאין בו תמרים ויש שאין בו גפנים וזתים ומכלל שבחי א"י דמלבד כל שאר פירות שידועים בעולם אלו השבעה שהם ראשים וטובים מן הכל נמצאים יחד ולכן יש לשבח על הארץ ועל כל פירותיה יחד אבל גפנה או על מחיתה שהם דברים פרטים אין בהם שבח כל כך ולפי זה על היין יותר טוב שיחתום ועל פירותיה כמו שפסק בש"ע סי' ר"ח ולענין על מחייתה אין לשנות מנהג ראשונים (עי' יד אפרים שם) דאע"ג דאם בדיעבד סיים על הפירות במקום על המחיה נראה דאפשר דיצא מ"מ לכתחילה לא ידענא. וצ"ע בש"ע דין י"א עם דין י"ב סי' ר"ח (עי' מג"א שם ס"ק כ'.) ומ"ש בב"י משם רמב"ם (פ"ח דברכות הלכה י"ד) שאינו בנוסח שלנו:

Teshuva 56

נ"ו) <b>שאלה</b> מ"ט אין מברכין על הבשמים י"ט שחל אחר השבת:
<b>תשובה</b> אין לי עסק בנסתרות אבל מה שבא במרדכי בקצור ה' פסח הוא שמא יקטום הדס בי"ט (עי' תוס' ביצה ל"ג: ד"ה כי) וי"ל שזהו הטעם גם שאין בשמים במוצאי יה"כ שחל בשבת שהוא מצטער בתענית ושמא קודם שתחשך לגמרי יקטום כדי להבדיל מיד שאינו יכול לאכול עד שיבדיל )" וא"ת נר נמי ידליק כיון שאין לברך אלא על נר ששבת (פסחים נ"ד.) אית ליה היכרא) והרי מצינו (עי' שבת קי"ד: וטור או"ח ס"ס תר"ט) שהתירו לקנב ירק מבערב כדי שימצא הכל מוכן ואין לומר א"כ יקטום הירק מן המחובר זה אינו דכל שהוא צורך אכילה דרך להניחו מאתמול:

Teshuva 57

נ"ז) <b>שאלה</b> אם מותר לדבר בעשיית מצוות במקומות שאינן נקיים כגון נלך ונקנה לולב טוב וכיוצא כגון להרהר היאך יעשה סוכה נאה וטלית נאה וכו':
<b>תשובה</b> עד שאתה שואלני אם מותר להרהר בהם שאלני אם מותר לעשותם במקום שאינו נקי שמצינו (יו"ד סי' י"ד) שוחטין ובודקין בבית המטבחים ושם אי אפשר שלא להרהר בד"ת שלא לשהות ושלא לדרוס וכשבודק הריאה איזה ספק שיזדמן צריך להעלות בזכרונו זה אליבא דפלוני כשר ולפלוני פסול. גם נכנסים בציצית לבה"כ ולפי זה נאמר דגם יטול שם לולב ויתקע שם שופר אתמהה בדיעבד לא קאמינא או היכא דהוי כבדיעבד שאין שם מקום אלא הוא שיוצא אבל לכתחילה ודאי אסור שלא יהיו מצות בזויות עליו כההיא (שבת כ"ב.) דלא יכסנו ברגל. ודבור אסור במקום שאינו נקי כל מקום שיבא לידי הרהור ולחשוב בשיעור אורך ורוחב או הכשר המצוה כפי התורה והשוחט ובודק במלאכתו הוא עוסק וכבר הוא בקי בה ואינו מעלה בדעתו שום דבר הלכה אלא כיצד יטול מלמולי הבשר אבל כשיזדמן לו ספק שצריך הרהור יצא לחוץ ידבר והציצית מכסין אותם (עי' עקרי הד"ט חלק או"ח סי' ה' אות ט"ו):

Teshuva 58

נ"ח) <b>שאלה</b> הא דתנן (מו"ק ח'.) לא יעורר אדם על מתו ל' יום קודם לרגל אם נכנס בזה מה שנוהגות כאן הנשים בכל שנה לעורר ביום שמת להם מת וסופדות ומקוננות ונשים באות לענות אחריהם:
<b>תשובה</b> כפי פרש"י (שם) שזהו שמת לו מת חדש או ב' חדשים קודם הרגל שאין לעורר עליו אבל זה שעושות בכל שנה שטות הוא והרי ארז"ל (מו"ק כ"ז:) כל המתאבל על מתו יותר מדאי על מת אחר הוא בוכה אלא ג' לבכי ז' להספד וכו' ובפרט מי שיש לה בנים או אחים ומת א' מהם (ועברו הי"ב חדש) למה לה לילך להשתתף עם המקוננות להביא עליה קינה חדשה:

Teshuva 59

נ"ט) <b>שאלה</b> אוכל מליח בתחלה ופת עמו מברך על העיקר ופטר את הטפילה אם אכל מן הפת כדי שביעה מהו:
<b>תשובה</b> אפשר דהוה ליה כההיא (או"ח סי' קס"ח ס"ו) דהתחיל לאכול פת הבאה בכיסנין ואח"כ מילא כריסו מהם שמברך ברכת מזון דמה שהתירו לך חכמים משלך נתנו לך כדתנן בסוף עירובין (ק"ד.) ולכך לא התירו בלחמניות אלא כשלא אכל שיעור שחייב מן התורה שהוא כדי שביעה וה"נ דכוותה וראיה דמוקי' גמרא (ברכות מ"ד.) ההיא באוכל פירות גינוסר שאכל מהם והם מתוקים ודרך לאכול מהם הרבה ואח"כ מביאין מליח ופת ואחר ששבע מן הפירות אין בפת כדי שביעה (עי' בח"א סי' ס"ו):

Teshuva 60

ס) <b>שאלה</b> ישראל וגוי שבאו לפניך לדין ונתחייב הגוי שבועה בין בדיני ישראל בין בדיניהם מהו:
<b>תשובה</b> אפשר שגם בזה נאמר מתוך שאינו יכול לישבע משלם שאין לדיין להשביעו בע"ז שלו משום לא תזכירו (סנדרין ס"ג:). ואם יבא אפי' בקצת לידי חילול השם ח"ו יפשר ביניהם (עי' עורה שחר מ' אות י"ז):

Teshuva 61

ס"א) <b>שאלה</b> מהו אשר הציל דיתרו ב' פעמים:
<b>תשובה</b> י"ל שתי הצלות היו א' למשה ולאהרן כשהיו הולכין בשליחות שלא יפגעו בהם המצריים או פרעה בכניסתם לפניו ואח"כ הצלת העם מתחת י"מ שהם היו המחזיקים בם. כאחז"ל (מד"ר שמות פ"א) שהורידו אותו ג"ח. א"נ מתחת יד מצרים הוא השר של מעלה ודרך הלציי ומיד פרעה שהוא אשר הציל את העם בתחילה מתחת יד מצרים עד שהורידוהו. זה שייך בס' "פרי חדש" ופלטו קולמוס כאן:

Teshuva 62

ס"ב) <b>שאלה</b> אם נתעכלה העטרה או האבר ונשארה הערלה אם חייב למול. ומוהל שלא בירך על המילה וחתך ערלה ועטרה יחד אם יברך אח"כ:
<b>תשובה</b> כיון דמאוסה הוא הערל' וחז"ל (ב"ר פ' מ"ו) קראוה עוקץ ונומי ומום היה נראה שחייב למול ולברך אבל מאחר שלדברי הכל בטעם המילה הוא כדי לתקן האבר ולמעט הנאתו היכא שנתעכל כל האבר נראה דאין שם חיוב כלל אבל בעטרה בלבד שעדיין ראוי לביאה אלא שאינו מוליד אפשר שימול ויברך ומכאן נפשטה גם הב' (עי' עקרי הד"ט יו"ד סי' כ"ח אות י"ג):

Teshuva 63

ס"ג) ס"ד) בתשובות הרדב"ז סי' תקע"א הביא מר' סעדיא פרשת בא. כשיתעטף בציצית צריך שישליך ד' כנפות על צד שמאל לא יהיה בהם כלום ע"צ ימין לתקן את היצה"ר דכתי' ולא תתורו. ומ"ש דמיחזי כאבל אם הוא עוטה על שפם ודאי דמיחזי כאבל בשבת אבל אם מתעטף למטה מגרונו ש"ד וכו' ור' יוסף טוב עלם כתב שנותן ציצית א' מלפניו מימין וכן משמאל וכ"כ התוס' בסוף ערכין. ואני מצאתי במדרש סוף דבר על פ' כל עצמותי. בצוארי עטיפת ציצית בחזה אני משים הציצית כנגד הלב כל זמן שאני קורא ק"ש שנאמ' על לבבך מלפני ומלאחרי אני משליך ב' כנפים של טלית כשאני עומד בתפלה (ע"כ לשון הרדב"ז). מש"כ דבשבת מיחזי כאבל מכלל דבחול ש"ד יש לדקדק דאם יוצא בשבת למה יתעטף בחול כאבל. ואם ברית כרותה לשפתים (ברכות י"ט.) אפשר גם לעושה מעשה ודרכיה דרכי נועם כתיב כמ"ש בכמה דוכתי בגמ' (סוכה ל"ב.) עוד כתיב פקודי ה' ישרים משמחי לב ואולי דכיון דלהכניע היצר הוא בא וכל מידי דכייף טפי מעלי אפשר שבבית יתעטף כך אבל ברבים יתעטף תחת סנטרו ודיו כי אין לבא אל שער המלך בלבוש שק (עי' באה"ט או"ח סי' ח' ס"ק ג'):

Teshuva 64



Teshuva 65

ס"ה) ס"ו) ס"ז) <b>שאלה</b> קטנה שאין לה אב אם מותרת לכהן גדול אם קדשה בדיעבד:
<b>תשובה</b> מדכתי' יקח משמע שיהיו לו בה קדושין וקטנה שאין לה אב אלא שמשיאין אותה אמה או אחיה אין קדושין תופסין בה מד"ת כי אם מד"ס ויכולה היא שתמאן בו וא"כ אין כאן קיחה ובזו נבא לבאר אותו ק"ו שהביא מהר"ש בס' כריתות משם ירושלמי ז"ל. ומה אשתי שאני מותר בה אסור בבתה זו שאני אסור בה אינו דין שאהא אסור בבתה ומשיב שם פרנס לי כ"ג ואני אפרנס כל העולם פי' שלא תמצא אשה לכ"ג שהרי אמה בעולה ואסורה לו כתב מהר"ש דזה הק"ו סתר אותו מסברא וכו' ונראה דאין זה סברא אלא כלומר כ"ג יוכיח שמ"ע עליו ליקח אשה וא"א בלא שתהא אמה אסורה עליו אף אני אביא וכו' עוד כתב מהר"ש בימי חרפי הקשיתי שיוכל כ"ג להתפרנס כשנתעברה אמו מאמבטי (עי' שו"ת בר ליואי אהע"ז סי' א') ויצא דרך דופן וזה הבל שיצטרך שגם זו האם נהייתה ככה גם אם אמה ע"ס כל הדורות למעלה דאם לא כן תהא האם אסורה וכ"ש הבת ע"כ. ואני שמעתי ולא אבין דמה שהציע שנתעברה האם באמבטי גם שיצאת דרך דופן כלומר שלא תהא בעולה או בלא בתולים דמוכת עץ אסורה לכ"ג צריך שהוציאוה דרך דופן ונשארו בתוליה קיימין ודחה זה שיצטרך שיהיו כך לעולם ואני מוצא גדולה מזה דתינח למ"ד (יבמות י"ב:) קטנה מתעברת ויולדת אלא למ"ד שאינה מגעת לכלל לידה אלא גדולה. א"כ כבר כלו בתוליה וחזר הדין דאמה אסורה ואפי' למ"ד קטנה יולדת כפי מה שבא בשאלה דכה"ג אין יכול לישא קטנה שאין לה אב מפני שאין לו בה קדושין צריך שימתין עד שתהא נערה ואז כבר כלו הבתולים של אמה וחזר הק"ו למקומו דאמה אסורה לו וכו' למ"ד לא ישא את הבוגרת פ"ו דיבמות (דף נ"ט ע"א עי' בלימודי ה' סי' קל"ח):

Teshuva 66



Teshuva 67



Teshuva 68

ס"ח) בסוף כלאים עושה ירושלמי ק"ו דאסור לרכוב על הפרדה אם צמר ופשתים שמותרים בלא עירוב אסורים שניהם יחד וכו' (עי' רע"ב פ"ח דכלאים ורא"ש הל' כלאים ותוס' חגיגה ב':. ד"ה לישא ועי' ש"ס מכות כ"ב.) אמרתי דאי הוה בעי רחמנא דליתסר פרדה הול"ל לא תחרוש בסוס ובחמור יחדיו שאתה יכול להוציא כלאים מביניהם ובזה היה אסור הפרד וראי' מפ' מרובה (דף ע"ז:) כשאומר שה ועז מרבה כלאים שאתה יכול להוציא מביניהם וכשאומר שור ושה מוציא את הכלאים. ובתוספ' דחולין דף ע"ח: ד"ה או לרבות את הכלאים וא"ת דאצטריך שור גבי לא תחרוש לג"ש דשור שור משבת הרי איכא חמור דהתם (ב"ק נ"ד:) נמי עביד ג"ש מחמור חמור ומדכת' רחמנא שור וחמור דאין אתה יכול להוציא כלאים מביניהם שאינם מולידין זה בזה ש"מ אין אסור בפרדה כלל (עי' בס' ויקן יוסף דף קס"ג מערכת רוכב):

Teshuva 69

ס"ט) פ"ז דנזיר (נ"ב.) איבעיא להו שדרה וגולגולת תנן ת"ש וכו' הא לרבנן עד דאיכא שדרה וגולגולת ומשני לא ע"כ ל"פ רבנן וכו' אבל היכא דאיתיה בעיניה אפי' חדא מנהון ופסק הרמב"ם (פ"ז דנזירות) הכי הלכתא דס"ל דהא דקאמ' בגמ' לא ע"כ לא פליגי דהוי פשיטותא ולא דחייה. ואלו בבעיא דלקמן (שם ע"ב) גבי רובע עצמות מן השדרה וגולגולת מאי ת"ש שמאי אומר וכו' ומשני דלמא ע"כ לא פליגי וכו' ופסק רמב"ם דהוי ספק. משמע משום דקאמר דילמא. ובפ"ט דה' תרומות (ה"ה) גבי מעוכב גט שחרור פסק דאינו אוכל בתרומה. כתב כ"מ דבעיא היא ולא אפשיטא. ונראה דס"ל להרמב"ם דאפשיטא דקאמר בגמ' (גיטין מ"ב.) אבל מעוכב גט שחרור לאו קנין כספו הוא ולא קאמר דילמא. וצ"ע בהשוחט דף ל"ט ע"ב ובס"פ המביא אשם תלוי הדין שהביא הרמב"ם אחר זה דה"ז ספק בכ"מ מה שפירש ברשב"ג דלא כדמשמע בגמ' ותוס':

Teshuva 70

ע) <b>שאלה</b> מה שאוכלין בני אדם הבוטארגו הוא ביצי דגים מלוחים לעורר תאות המאכל בתוך הסעודה מהו:
<b>תשובה</b> אע"ג דחמירא סכנתא מאיסורא (חולין י') והחמירוז"ל (ביו"ד סי' קט"ז) לאכול דגים אחר בשר או להיפך משום סכנה האי מלתא כיון דדשו בה רבים צריך למצוא להם היתר ולומר דביצים לאו בכלל דגים הם ועוד שהם גמורות והו"ל כביעתא בכותחא:

Teshuva 71

[מן סי' ע"א עד סוף סי' ע"ח כבר נדפס בספר תחילת חכמה' אשר עם ספר הכריתות: המבלבה"ד:]
ע"א) <b>שאלה</b> מ"ט רבינו הקדוש שהוא תנא ולפעמים חשיב ליה אמורא.
<b>תשובה</b> סוף התנאים ותחילת האמוראים וזה כי בהיות שבזמן רבי נחו שקטו היהודים מן העבודה הקשה מן השמדות שהיו גוזרין עליהם הרומיים ומחמת שנתגדל רבי עם אנטונינוס כידוע (עי' תוס' ע"ז דף י': ד"ה אמר) מחמת גזרת המילה היה ריוח והצלה ליהודים וראו החכמים שבאותו מעמד שהיו חברים עם רשב"ג הנשיא אביו לסדר הדינין וההלכות ולסתום אותם תלו הכל ונקרא ע"ש רבי אעפ"י שהיה בחור וכתלמיד יושב בפני רבו מפני ב' טעמים א' להיותו נשיא בנן של נשיאים ועוד כיון שבשבילו ניצולו כולם. וראיה שרבי היה תלמיד כשחוברה המשנה שרוב הנזכרי' בה הם תלמידי ר"ע (עי' יבמות ס"ב:) ר"מ ור"י ור"א ור"ש ור' יוסי ור' נחמיה (עי' תוס' יומא מ': ד"ה כיון.) והוא היה לומד אצל ר' אלעזר (יומא ע"ט:) ואמר שלא זכה לראות את ר"מ אלא מאחריו (עירובין י"ג.) נמצא שבית דינו הצדק הם שסתמו וחתמו הדברים אעפ"י שהוא לא היה מסכים לפעמים וכן תמצא (ב"ק י' סנהדרין ג'.) מתני' דלא כרבי (עי' שו"ת הרי בשמים ר"ס י"א):

Teshuva 72

ע"ב) אחרי שנסתמה המשנה ע"פ ב"ד הגדול ונקראת ע"ש רבי להיותו נשיא כמו שאמרתי ואמרי' (ביצה ב':) מאן סתמיה למתני' רבי ר"ל הוא וב"ד או ב"ד בלא הוא. ועכ"ז בהיותם קיימין הוסיפו ברייתות ותוספתות והיה שונה אותם ר' חייא ור' הושעיא וכל אלו הדברים קיימו וקבלו היהודים עליהם ועל זרעם שלא להוסיף ושלא לגרוע ע"מ שנעשה באותו ב"ד אלא לפרש דבריהם כל א' כפי אשר קבל מרבו ולפיכך עד אותו זמן נקראו תנאים. ר"ל שונים ומלמדים משם ואילך נקראו אמוראים הכוונה כדאמרינן בעלמא (גיטין מ"ג.) אוקי אמורא עליה. פי' מתרגם ומפרש כך משעת חתימת המשניות והברייתות לא קם ב"ד עוד שיבטל דבריהם אלא שיפרש אותם לכך נקראו אמוראים כלומר מתורגמנים. זולתי בב' מקומות שנכדו של רבי נקרא ג"כ ר' יהודה הנשיא וב"ד שהתירו בשמן (ע"ז ל"ה:) שאין הציבור יכולין לעמוד ולא פשטה. ובההיא דר' יוסי דגטין (ע"ו.) אם לא באתי וכו' (עי' תוס' ע"ז דף ל"ו ע"א ד"ה אשר בשם הירושלמי):

Teshuva 73

ע"ג) ואפילו רבי בעצמו שהיה בא לומר בהפך ממה שסתם במשנה לא היו שומעין לו כדאיתא בירושלמי דאין שם פ' הזהב אלא פ' הכסף קונה את הזהב ורצה רבי להחזירו לר"ש בנו שישנה הזהב קונה את הכסף א"ל ר"ש בנו בילדותך שנית לנו הכסף קונה ועכשיו אתה שונה הזהב קונה אינו חוזר בי. וז"ל הירושלמי כד חילך עלך שנית לנו וכו' כלומר בעוד שהיו שם אנשי המעמד ובית דינך שנו כך עכשיו אין בידך. ובגמ' דידן (ב"מ מ"ד.) איתא נמי הא דבילדותו שנה הכסף קונה וכן בע"ז (נ"ב:) גבי ישראל שבטל ע"ז של נכרי שינוי מזקנותו לילדותו ואי לא דאשכחו טעמא למה ששנה מזקנותו לא היו חוזרין כמשא"ל ר"ש בנו כד חילך עלך:

Teshuva 74

ע"ד) נמצא שאחר חתימת המשנה והברייתא עפ"י הזקנים נשאר רבי ובניו ור' חייא ובניו בכלל התחלת האמוראים. אעפ"י שבא במשנה ובברייתא ר"ש ברבי ור"ג בר רבי ור' חייא. ובפ' אלו טרפות (דמ"ו.) מוקי ב' סתמות גבי כזית דכבד הא ר' חייא הא ר"ש ב"ר וכן הא מני חזקיה הוא (ב"ק ל"ה) הוא בנו של ר"ח לפי שראו הגדולים את דבריהם וקבעום כמו (סנהדרין מ"א.) מעשה ובדק בן זכאי בעוקצי תאנה דאותו זמן תלמיד יושב בפני רבו היה וכן קבעו דברי ריב"ל בסוף המשנה אעפ"י שהוא אמורא. ואעפ"י שהם אפשר שהיו מחשבין עצמן לתנאים אין אנו פוסקין כמותן כשחולקין עם תנאים כדאמרי' (כתובות ח'.) מתניתא קמותבת עליה דרב רב תנא ופליג ואפ"ה לגבי דידן אינו נחשב תנא. ועין לקמן סי' קי"א:

Teshuva 75

ע"ה) תמצא דר' חייא לפעמים חשיב ליה תנא וסתם משנה כוותיה כמש"כ לעיל מאלו טרפות. ולפעמים מביא דבריו בלשון אמורא והכי איתא בריש מציעא (ה'.) גבי אם איתא לדר' חייא ע"ש ובתוס' (בד"ה ר"ח) ובפ"ג דנדה דף כ"ו. כתב בפירש"י דר' חייא תנא ואמורא היכא דאמר משמיה דנפשיה בלשון מימרא הוי שמעתא. ה"נ אשכחן גבי רבי שבא בברייתות ומעט במשנה וזימנין מייתי גמרא דבריו בלשון אמורא בפ"ה דע"ז (דף ע"ה. ועי' יד מלאכי סי' ה' ויעיר אזן אות א' סי' ל"א עי' יבמות ל"ב:) איתמר רבי ור' חייא ולא אמר בלשון תניא או ת"ר. ובפ"ק דפסחים דף י"ג. גבי ואף רבי ס"ל להא דרב נחמן וכו' ואמר רב יוסף כמאן אזלא הא שמעתא דר' וכו' וזה לשון שמעתא הוא מיוחד לאמוראים כגון שב שמעתתא דריש אלו טרפות ודכולי ש"ס ובפ' הגוזל בתרא דף קי"ו. איתיביה רב לרבי ואין זה אלא אמורא לאמורא (עי' ע"ז נ"ב: נדה כ"ו:) לקיים מה שנאמר שכשנסתמו דברי התנאים ומתו הגדולים ונשאר רבי ובני דורו ר' חייא ורב וכו' בערך אמוראים (מובא בס' הדורות ערך ר"י הנשיא):

Teshuva 76

ע"ו) וכן בחתימת הש"ס היה בבית דינו הגדול של רב אשי ורבינא ועל פיהם היו סותמין ופוסקין ההלכות ואפי' רב אשי שהיה ראש ישיבה אם אמר דבר אשר לא ייטב בעיני הועד היו אומרים עליו (יבמות פ"ב.) הא דרב אשי בדותא היא (עי' קה"י מע"ל ח"ב סי' קי"ז) כלומר חוץ מן ההלכות אלא שנקרא ע"ש כמש"כ במשנה עם רבינו הקדוש ואחר חתימת הש"ס היו רבנן סבוראי ליתן סברא ולהטעים הדברים:
<b>אמר המני"ח:</b> עי' בשו"ת חדשים מקרוב באו מאחד מן המיוחדים שבגאוני אשכנז הי' ויאריך ימיהם והם נקראו בשם חות יאיר סי' צ"ד ותמצא אתה הקורא המשכיל מרגוע ומנוחה לנפשך בכללים האמתיים אשר יסד ובנה בקיצור נמרץ כח כל תנא דפסקו כוותיה נגד התנא החולק עליו עי"ש ויאירו עיניך:

Teshuva 77

ע"ז) כלל זה הניתן בפי המעיינים דלשתוק ולכתוב לא אמרינן נולד להם מדברי הרא"ם ומצאנו בגמ' היפך זה בריש קדושין (ד'.) גבי ויצאה חנם אלו ימי נערות אין כסף אלו ימי בגרות בפירש"י סוף לשון דכי נמי כתב רחמנא וכו' ובגמ' דזבחים פ"ה דף ן' א"כ נכתוב בהאי ולא נכתב בהאי וזהו לשתוק ולכתוב. וכבר כתב לתרץ בעדו מוהרא"ם דלישתוק ר"ל בפרשה א' ולכתוב בפ' אחרת כההיא דעבד דמפ' משפטים לפ' ראה אין לומר כך. וצ"ע ברפ"ז דבכורות (מ"ג) דפריך ולכתבינהו רחמנא כולהו מומין בחד או באדם או בבהמה והנך דליתנהו בבהמה לכתוב בבהמה והנך דליתנהו באדם לכתוב באדם וגרב וילפת הכא והכא וילפי מהדדי וכו' ע"ש:

Teshuva 78

ע"ח) האמת שאין להתאמץ ולהתעצם בקושיות אלו אלא היכא דאשכחן בגמ' שאם באנו להקשות כל א' יצייר תיבות שאין להם שחר ויאמר לשתוק ולכתוב כן ובפ' בתרא דיומא (דף פ"א.) גבי הא דלא כתיב אזהרה בעינוי משום דלא אפשר לכתוב וכו' לכתוב לא תאכל אכילה בכזית ואנן בעינן בכותבת. וכי לא היה אפשר לכתוב לא תאכל ככותבת או כתמרה גדולה. ובריש יבמות (ה':) איתא מדלא כתיב בהדיא שוע טווי ונוז וכתב שעטנז לדרשא אתא וכו' (עי' מש"כ בס' תחילת חכמה שער ג' סי' קט"ו):

Teshuva 79

ע"ט) <b>שאלה</b> הנצרך לקטנים אם מותר להתפלל.
<b>תשובה</b> הא דאמרינן (ברכות כ"ג.) הנצרך לנקביו ומתפלל תפלתו תועבה איבעית אימא סברא דוקא גדולים דמימאיסי אבל קטנים לא כיון דלא אסרה תורה אלא כנגד העמוד (שם כ"ה.) וכ"ש בפנים דלא מימאיסי ובהרא"ש ריש פר' מי שהוציאוהו גבי הא דמותר לצאת חוץ לד' אמות אם הוצרך לנקביו כתב ר"י אלברצלוני בשם ר"ח דהאי הוצרך לנקביו השתנת מים והוצאת רעי ואנו לעניות דעתנו לא מתחזי לן דהוי בכלל הנצרך לנקביו אלא הוצאת רעי וכן הסכים הרא"ש ע"כ. ואולי דוקא לענין עירוב ולענין לחזור ולהתפלל אפשר דלא יחזור (עי' באה"ט או"ח ר"ס צ"ב. בירושלמי פ' היה קורא סוף הלכה ג' א"ר אלכסנדרי שמור רגליך כאשר תלך אל בית האלדים. שמור עצמך מן הטיפים היוצאים מבין רגליך הדא דתימר בדקים אבל בגסים אם יכול לסבול יסבול. ופי' הפ"מ כשצריך לקטנים אל יתפלל ואם התפלל תפלתו תועבה אבל בגסים שהיה צריך לגדולים אם יכול לעמוד בעצמו ולסבול יסבול עכ"ד. אולם י"ל דהרב המחבר יפרש הירושלמי הנ"ל בענין אחר. דבאמת לא מצינו בשום מקום דהוצאת הרעי יכונה בלשון גסים. ובכל מקום גדולים קרי להו וע"כ מאי דקאמר בירושלמי הדא דתימר בדקים ר"ל הטלת מים באונס ע"י חולי היוצא ממנו שלא בהרגשה ובלא כונה וכדרך שנשאל הרב הרמ"א ז"ל בתשובותיו סי' צ"ח. כגון דא אל יתפלל כיון שאי אפשר לו לשמור ולעמוד בעצמו מן הטפים היוצאים. אבל בגסים והיינו שמרגיש כשמטיל מי רגלים ואשר כח לו לעמוד בעצמו אם יכול לסבול יסבול):

Teshuva 80

פ') <b>שאלה</b> אם מותר לישב כשש"צ חוזר התפילה.
<b>תשובה</b> בפ' יה"כ (פ"ז:) אמר בר המדורי הוה קאימנא קמיה דמר שמואל והוה יתיב כי מטא שליחא דצבורא לאבל חטאנו קם אכרעיה אמינא ש"מ עיקר וידוי האי הוא. ולעיל מהא אמרינן (שם) דש"צ אומרה באמצע התפילה ש"מ שהיה יושב. ויש לדחות דחולה או מצטער בתענית הוה. וראיתי בק"ק אשכנזים בוירונה יושבים. ובקה"ק של ספרדים כולם מעומד בחזרה והכי מסתברא (עי' באה"ט או"ח סי' קכ"ד ס"ק ט'):

Teshuva 81

פ"א) <b>שאלה</b> מה שכורעים העם כשש"צ אומר והכהנים והעם אם יש טעם.
<b>תשובה</b> מהא דאמרי' [עי' מג"א סי' נ"ט ס"ק ג'.] שאין לעמוד בקדושה של יוצר משום דהוי סיפור למה שאומרים המלאכים וגם בקדושה דסדרא ובולך לבדך א"מ ובוצבא השמים ל"מ היה נראה שאין צורך אלא שב"י (באו"ח סי' תרכ"א) מביא שכורעים וכן נהגו ואין לשנות:

Teshuva 82

פ"ב) <b>שאלה</b> עדים שראו עובר עבירה בתוך מה שנצטייר במראה של זכוכית לבנה והכירו הכל בפירוש מהו.
<b>תשובה</b> קצת יש לברר זה מההוא (ר"ה כ"ד.) דקדה"ח מקצתה ברקיע ומקצתה במים וכו' [עי' בח"א סי' רע"ד וסי' ר"ע שו"ת דב"ש סי' רמ"ב שו"ת עין יצחק אה"ע סי' ל"א מש"כ לענין עגונה ע"י היכר פאטא גראפיע שו"ת ברכת רצ"ה סי' ג' קה"י ח"ב סי' ת"פ]:

Teshuva 83

פ"ג) <b>שאלה</b> פת של ישראל שאפאה גוי אם יש תיקון ע"י שיבשלנו.
<b>תשובה</b> אע"ג דיש בישול אחר אפייה אבל מכיון שנגמרה מלאכת האפייה ע"י גוי בלא סיוע ישראל כבר נאסר ומה יועיל בישול עי' שד"ח א"ד מער' בישולי א"י ופתן סי' א']:

Teshuva 84

פ"ד) <b>שאלה</b> בגד שארג בו כלאים דאסור בכמה.
<b>תשובה</b> נראה שלפחות יהיה כחוט מלא הסיט כדתנן פ"ג דערלה (מ"ג) גבי אורג וכו' וכן אורג בשבת בעי הכי (שבת ק"ה:) (עי' יו"ד סי' רצ"ט ס"א דאין לכלאים שיעור וכו' וכ"מ ספ"ג דבכורות ובלח"מ):

Teshuva 85

פ"ה) <b>שאלה</b> גדול הנימול מהו מברך.
<b>תשובה</b> יברך הוא על המילה ולרמב"ם אקב"ו למול את עצמנו ושהחיינו כמו מי שאחר מניח לו תפילין שיש לו לברך. ובס' תשב"ץ נמצא שמברך אקב"ו ליכנס בבריתו של א"א ובח"א (סי' מ"ט) גבי המל את בנו כתבתי מענין ב' ברכות אלו כיצד יתנהג. [עש"ך יו"ד סי' רס"ה ס"ק ב' וי"ז ובפת"ש שם סק"ב]:

Teshuva 86

פ"ו) <b>שאלה</b> שנים שחתומים על השטר א' פה והא' איננו פה אם משביעו שבועה דאוריי' תשובה מההוא (ב"מ נ"ד:) דשמא ישבע זה ויוציא הלה את הפקדון אפשר דלא ישבע. ואם פקח הוא יעלים שטרו ויתבענו בעד אחד:

Teshuva 87

פ"ז) <b>שאלה</b> המדבק כלאים בדבק אם אסור.
<b>תשובה</b> י"ל דכשם דהמדבק ניירות בשבת חייב משום תופר (רמב"ם פ"י דשבת הי"א) ה"נ גבי כלאים. ובמשנה (פ"ט דכלאים) מדמה דין כלאים ודין שבת גבי תופר ב' תפירות דחייב משום כלאים ושבת:

Teshuva 88

פ"ח) <b>שאלה</b> אלמנה נשתדכה לא' ודרך שהמשודך שולח לה בגדים לבנים לשמו ולשמה ותסר בגדי אלמנותה ולבשה בגדים אלו אם יש לה עוד דין אלמנה לענין לא תחבול.
<b>תשובה</b> אפשר שמכיון שנתנה עיניה באחר מרבדים עשתה לה שש וארגמן לבושה שוב לא חס רחמנא עליה. דעליה דידיה קא סמכה דשארית ישראל לא יעשו עולה וגו':

Teshuva 89

פ"ט) <b>שאלה</b> אז"ל (ב"ב ע"ה:) עתידים צדיקים להקרות בשמו של הקב"ה (וכו') שנא' ה' צדקנו מהו שיהא מותר למוחקו.
<b>תשובה</b> לא דמי לההיא דפ' שבועת העדות (ל"ה:) דשמות ההזיה דמיכה דמותר למוחקן וכן פסק רמב"ם (ספ"ו מיסוה"ת) דהתם הו"ל כמי שמלביש כלב בלבוש מלכות אבל איתא בפ"ק דסוטה דף י' אר"י שמשון ע"ש של הקב"ה נקרא שנא' כי שמש ומגן ה' אלהים אלא מעתה לא ימחה אלא מעין שמו של הקב"ה מה הקב"ה מגן על כל העולם אף שמשון מגן בדורו. ה"נ י"ל דמעין שמו ית' אלא דאיכא לספוקי דמאחר שרוצה הב"ה ביקרם הו"ל כיבואו לבוש מלכות אשר לבש בו המלך כי ככה יעשה לאיש אשר המלך חפץ ביקרו וזהו כשנקראים בשם ההויה. אבל לפי דעתי ה' צדקנו הוא כמו ויבן שם מזבח ויקרא לו אל אלהי ישראל דמתרגמינן וצלי עלוהו קדם וכו' (עי' מגילה י"ח.) ה"נ אפשר כי צדקנו הוא שם הצדיקים וזה אשר יקראו לו במאמר ה' שיקראו צדקנו. ומה שקשה על המאמר אלא מעתה לא ימחה וכי אם יקראו לצדיק חנון ורחום לא ימחה והרי אלו משמות הנמחקים וכ"ש שמש ומגן אכ"מ עיין שם בתוס' (עי' בח"א ס"ס ס"ז והד"ט יו"ד סי' כ"ו אות ל'):

Teshuva 90

צ') דבר טוב הוא מה שנוהגין פה ע"ק ירושלם תו' שכל שבת יש מדליק המאורות בבהכ"נ ברבוי כל א' כפי כחו ואותו שבת הוא י"ט לו ועולין אוהביו וקרוביו לס"ת נראה שלמדו כן מקרבן עצים (תענית כ"ו.):

Teshuva 91

צ"א) <b>שאלה</b> א' נמשך בתפילת שבת התחיל באתה חונן וסיים בברכת השנים ואז נזכר שהיה שבת ונתן דעתו שהיה ימות החמה ושאל גשמים מהו.
<b>תשובה</b> אין זה דומה למי שהזכיר מאורע שאר ימים ביום שאינו שייך שאין בכך כלום (וכבר הקשיתי על זה) [בח"א סי' ר"ס] דהתם לא אמרו שיסיים אותה ברכה אבל בשל חול אם התחיל חייבוהו לגמור משום דראויה היתה תפילה של חול ליאמר בשבת וכו' א"כ מאחר שהתחיל ברכת השנים חייב לגמרה כתקנה ואם טעה חוזר עד שיאמר ברכת השנים כתקנה ואח"כ הולך לשל שבת [עבאה"ט או"ח סי' קי"ז ס"ק ז']:

Teshuva 92

צ"ב) <b>שאלה</b> בהיות שיש באינגילטירא גוים שאינן עובדין את הצלמים אבל משתפין שם שמים עם דבר אחר ויש שמתנדב לבו לשלוח צדקה לעניי א"י מספקא לן אם מותר לקבל מהן לפרוע חובות הגוים שמצרים לישראל ויש סכנה בדבר (עיין בדין שבעי' לענין ארנונא דמלכא) ואת"ל שאסור לקבל מן הגוים מ"מ אבל להיות שבעונות נגזר שמד באותה מדינה והרבה מהם יש שנטמעו והוו להו כתינוק שנשבה לבין הגוים ואית לן למימר דאותם הנודרים מסתמא הן מזרע ישראל (וצ"ע מדין קבוע כמחצה וכו' וכן שתי קופות דמצא מין את מינו).
<b>תשובה</b> ש' זו נשאלה כמה שנים בתר דעביד עובדא השליח ולא נשאלה כהוגן שאם הציע בה שיש סכנה בדבר איך כתב אח"כ ואת"ל דאסור מ"מ שאם יש סכנה כיון שאין בזה אביזרא דע"ז למה יהא אסור לקבל לכתחילה. ולענין אם שם סכנה לפרוע לגוים אפשר דהוי כההיא (ב"ב ח'.) דאמיה דשבור מלכא וכדאמרינן (ב"מ ק"ח:) אריא אברחת מינאי ולמאן דמתיר (ביו"ד ס"ס קמ"ח) לשאת ולתת אפי' ביום אידם בזמן הזה דמעשה אבותיהם בידיהם אפשר נמי דאין לחוש כ"כ כ"ש אם אינם עובדים ע"ז כמו שבא בשאלה [עי' מרש"א סנהדרין נ"ו: על רש"י ד"ה דיני קנסות. ורמב"ם פ"י דמלכים ה"י. ועי' שו"ת שערי רחמים או"ח סי' ה' ועי' רמב"ם ספ"ח דמלכים ושו"ת צלותא דאברהם סי' כ"ב ועי' מל"מ פ"י דמלכים ה"ז בשם הר"ש יפה על מאמר ר"י לא הי' צריך להתחיל את התורה אלא מהחדש הזה לכם וכו']. וטענה שהיה שם שמד וי"ל שישראל הוא הנותן. האי מילתא תליא באשלי רברבי אם אותם אנוסים הם מחמת נפשות או שאינם יוצאין מחמת ממון ואדרבה זה גרוע דאיכא מילי דמן הגוי מקבלין ומן המשומד אין מקבלין [עי' יו"ד ס"ס רנ"ד ובאו"ח סי' קנ"ד סי"א] אין כאן מקום לזה. סוף דבר אם עבר וקבל ינתן לגוים בעלי החובות ואין שם בית מיחוש כלל:

Teshuva 93

צ"ג) <b>שאלה</b> הא דאמ' (ברכות כ"ד.) קול באשה ערוה במאי עסקינן:
<b>תשובה</b> פ"י יוחסין (ע'.) פירש"י גבי ההיא דא"ל רב נחמן לרב יהודה לישדר ליה מר שלמא לילתא א"ל הכי אמר שמואל קול באשה ערוה שנא' השמיעיני את קולך ואם אשאל בשלומה תשיבני. כתב ב"י או"ח] סי' ע"ה (ומג"א שם) וכ' הרא"ש אמאי דאמרינן קול באשה ערוה פי' לשמוע ולא לענין ק"ש ולכן השמיט רבינו קול באשה. אבל המרדכי כתב בשם רבינו האי דכל הני לענין ק"ש ע"כ פי' הני דאמרינן פ' מי שמתו (כ"ד.) טפח באשה ערוה ושוק וקול וכו'. ועוד הביא ב"י משם אחרים דקול באשה ערוה לק"ש הוא וה"מ בשעה שמנגנת וכו' וקשה להלום זה עם ההיא דקדושין דהתם לאו זמן ק"ש הוה ועוד כשהיתה משיבה לא היה לה לנגן ויש לתרץ בזה דהא דאינו אסור לפי דעתם אלא קול של ניגון בשעת ק"ש ותפילה היינו כשהאשה היא מעצמה יושבת ומנגנת דאין צריך להמנע מלשמוע קולה אם לא בדבר של קדושה אבל לשאול ממנה ולתת לה שלום צריכה שתשיב וזה כמי שתאב לשמוע קולה שכן דרך דודים וזהו דכתי' השמיעיני את קולך אבל אכתי קשה דשמואל קאמר למילתיה שם בפ' מי שמתו גבי הנך דטפח ושער ולדעת הני רבוותא לענין ק"ש איתמר ומנא ליה לרב יהודה דמיירי בכה"ג אם לא שנאמר דמכלל דבריו הוציאו דכיון דקול ניגון הוי ערוה לענין ק"ש א"כ השואל ודורש בשלומה לשמוע קולה מיחזי כתאב לה ודומה לעגבי' היא ודבר ערוה היא וכל אבזרתא אסור (עי' בס' באר שבע בקונ' באר מים חיים סי' ג' ובס' זרע יצחק בקונ' פלפלת כ"ש):

Teshuva 94

צ"ד) <b>שאלה</b> מי שהיה בא בדרך בקרון וחשכה לו והוא יושב בתענית ואינו יכול לעמוד בקרון ולהתפלל ומצטער כי לא יגיעו למלון עד ג' או עד ד' שעות כיצד יעשה.
<b>תשובה</b> יקרא ק"ש וברכותיה ויתפלל מיושב ויאכל מעט וכשיגיע למלון יחזור ויתפלל מעומד כההיא דרב אשי (ברכות ל'.) ואע"ג דלא אמר התם שהיה אוכל יש להתיר במקום צער ולאו מטעם תפילת נדבה דאין נדבה בלילה (עי' רמב"ם פ"י דתפילה ה"ו):

Teshuva 95

צ"ה) <b>שאלה</b> הנכנס לבית בח"ל ורוצה ליתן מזוזה בפתח תוך ל' יום מהו שיברך.
<b>תשובה</b> אע"ג דאיכא למימר דהוי דומיא דטלית ותפילין וכו' (או"ח סי' ל' וסי' י"ח ס"ג) שאין לברך קודם שיגיע זמנם מיהו איכא למימר נמי התם הוא דלכ"ע לא חזי לברוכי הכא לכ"ע זמן מזוזה הוא ובפסחים דף ס"ט: מעין חילוק זה וע"ש דף ע"ב: גבי ניתנת שבת לידחות אצל תינוקות (עי' לימודי ה' סי' ס"ב הד"ט יו"ד ר"ס ל"א השיב משה יו"ד סי' נ"ג בני דוד הל' מזוזה):

Teshuva 96

צ"ו) <b>שאלה</b> האומר לחבירו להלוות לו אלף זוז ע"מ שכל פעם שיחזירם יתן לו כך וכך ואפי' אם יחזירם לו באותו רגע עצמו אם יש בזה משום רבית.
<b>תשובה</b> אעפ"י שכתבו גבי ההיא דפ"ו דכתובות (מ"ג ובתוס' יו"ט שם בשם המרדכי) דאין רבית במה שמוסיף הבעל שליש על כספים כיון שאם היה מגרש מיד היה צריך להוסיף. לא דמי דהכא אנן סהדי שאינו נותן יותר אלא בשביל המתנה דבשביל רגע כמימריה למה יתן דבר אבל התם משום כבוד אפי' על זמן מועט דרך להוסף ועוד חפצם ותאותם שלא יבואו לידי גבוי מעולם ואין שם שם הלואה אלא דרך מקח וממכר:

Teshuva 97

צ"ז) <b>שאלה</b> אם מותר ליקח תרופה מרה ביום התענית.
<b>תשובה</b> כיון דאוכל דבר מר ושאינו מאכל בנ"א פטור ביה"כ (או"ח סי' תרי"ב ס"ו) אפשר דמותר משום רפואה בשאר תעניות וביה"כ מה שיהא מותר בשבת משום רפואה גם ביה"כ (עי' באה"ט או"ח סי' תקס"ז ס"ק ז' וט"ס מה שציין שם דב"ש וצ"ל הלק"ט):

Teshuva 98

צ"ח) <b>שאלה</b> ההורג נפש ע"י שם או כישוף מהו.
<b>תשובה</b> אפשר דכיון דבדבורו עביד מעשה הו"ל דומיא דמימר וכזורק חץ להורגו ועליהם נאמר חץ שחוט לשונם (תלים קכ"ז):

Teshuva 99

צ"ט) <b>שאלה</b> אם נתרצה הנתבע שיקבלו עדות שלא בפניו מהו.
<b>תשובה</b> בדיני ממונות לא לא תיבעי לן דשומעין לו א"ת בדיני נפשות הא נמי אינה צריכה לפנים דכי היכי דאין מחייבין לאדם על פיו וגם אין בידו להאמין עליו ולקבל קרוב או פסול להענישו ולחייבו ה"נ לאו בדידיה תליא שיקבלו עדות שלא בפניו כי קא מיבעיא לן בדיני קנסות. וכן אם קבל עליו קרוב ופסול ובאו והעידו עליו שגנב ואח"כ הודה (בזה אפי' העידו בפניו מיבעיא) ואפשר דכיון דבעינן מומחין יש לדמות קנסות לנפשות ואין בידו להכשיר הפסולים וכן שלא בפניו:

Teshuva 100

ק') <b>שאלה</b> האוכל בא' מד' צומות כמה יאכל כדי להלקותו.
<b>תשובה</b> תקנת נביאים הם ויש לומר דכעין דאורייתא תקון ואין מלקין מכת מרדות האוכל בהם אלא עד שיאכל ככותבת הגסה [כמו] ביה"כ ואפשר דמש"ה התירו (ברכות י"ד.) למטעמת שתטעום עד רביעית ולא רביעית בכלל דמשמע דחצי שיעור אין בו עונש (עי' שד"ח בין המצרים סוף סי' ט"ו ובכללים ח"ש סי' ט"ז):

Teshuva 101

(מן סימן ק"א עד סוף סי' ק"ז כבר נדפס בספר תחילת חכמה להרב המחבר ז"ל. המבלבה"ד:)
ק"א) הרא"ש בהלכות קטנות דייק מדהול"ל אפי' בלא ואו וקאמר אפי' בואו משמע דתרתי מילי אתא לרבויי והביא, מיומא (דמ"ו.) איברי עולה שנתותרו עושה להן מערכה וסודרן ואפי' בשבת דמדקאמר ואפי' תרתי אשמעינן ע"כ. (עתוס' מנחות מ: ד"ה תכלת) ודרכינו לדקדק בתוס' כשכותבין קשה בלא וי"ו או תימא ולפעמים אומרים וקשה ותימא בוי"ו לחפש אחר קושיא אתרת מבחוץ ומצאת כי תדרשנו. (עי' שתי הלחם ססל"ו) אמר המני"ח החילוק שיש בין אפילו לואפילו ה"ז כשהוא אפילו ר"ל אותו דבר הפשוט שבו ועוד מה שמחדש בהדיא האפילו אבל כשהוא אומר ואפי' ר"ל דמלבד הדבר שמחדש בהדיא האפילו איכא עוד אחריתא המרבה לה הואו של ואפי' למהוי כמוה ר"ת ומייתי לה מפרק התכלת אתיה בהל' הרי"ף ריש הל' ציצית דף פ"ד ע"א הרא"ש ד"ה פרט לכסות לילה. ואודיעך עוד מה שקבלתי חילוק בין אף ובין אפילו בהדיא אז אמרינן על השניה אף זו כראשונה וכן אף פלוני כפלוני אפילו לא אמרינן אלא כשהשתי חלוקות מחודשות דהיינו חלוקת הלא מבעיא וחלוקת האפילו ובתרווייהו אתא לאשמועינן מה דלא הוה שמעינן עד השתא דאי חלוקת הלא מבעיא היא בהדיא לא הוה ליה למימר אפי' אלא אף דהיינו אף זו כזו שהיא בהדיא מדקאמר אפילו משמע דבר מההוא דהוא בהדיא אתא לאשמעינן תרתי דהיינו הלא מבעיא והאפילו. והכי משמע בא"ח סי' תקנ"ב סוף הסי' דף שע"ט סוף ע"א הב"י כתב רב שר שלום ט"ב שחל להיות ביום א' או בשבת ונדחה ליום א' ש"ד למיכל בשרא ולמשתי יין אבל אנו אין אנו רגילין כך אפילו בשבת אין אנו אוכלים בשר ושותין יין בסעודה המפסקת ולישנא דאפילו דנקט וכו' לא מבעיא כשחל להיות באחד בשבת דהשתא התענית קבוע בזמנו וחמיר טובא אלא אפילו כשחל להיות בשבת ונדחה וכו' לא חמיר כולי האי דביום השבת שהוא זמנו אינו חל כלל אפילו הכי אין אוכלים וכו' ואפשר דהאי ואפילו אינו מדוייק והוי כאלו כתב ואף בשבת אין אנו אוכלים וכו' ע"כ הרי דבתרוצא קמא הלא מבעיא והאפילו הוו מחודשים ובתרוצא בתרא משום דלא ניחא ליה תירוצא קמא למימר דחמיר כשחל ביום א' מכשחל ביום שבת ונדחה קאמר דואפילו אינו מדוייק והוי כאילו כתב ואף ואחתינהו לכשחל ביום א' וכשחל ביום שבת ונדחה בחדא מחתא וקאמר דכשחל סעודה המפסקת בשבת או משום יומיה או משום דחיה אף אלו דינייהו כמו בחול הרי דמשום דקאי לכשחל בחול דהויא מלתא דפשיטא קא עקר לה מלישנא דאפילו ואוקי לה בלישנא דאף (עי' קה"י מע"ל ח"ב סי' נ"ו פח"י ערך אף אפי' אע"פ אפי' בלא ו'). אע"פ שייך בטעמא דמלתא או בגופא דמילתא ולא אמרינן בה לא מבעיא וכן לא שייך למימר אף זו כזו או זה כזה כמו אע"ג דסד"א משום טעמא דאית בההיא מלתא הוה אמינא דדינא הכי קמ"ל דאע"ג דאיכא ההוא טעמא מ"מ דינא לאו הכי ועיין א"ח סי' תרפ"ז הב"י וכתב שמבטלין מעבודתן ובאין לשמוע מקרא מגילה אעפ"י שיש שהות ביום וכו' ומיהו דוקא כשיכולים אח"כ להשלים העבודה וכו' ע"כ עי"ש (עי' יד מלאכי סי' י"ב) והואיל כי היד כותבת הקולומוס פולטת להודיע לך עוד פרפראות אלו דאית מאי טעמא שר"ל היכי משמע סנהדרין פ' נגמר הדין דף מ"ו ואית מאי טעמא שר"ל באיזה ענין פ' ואלו מגלחין דף י"ט: אית מאי קמ"ל שר"ל פשיטא ואית מאי קמ"ל שר"ל דלא שמעינן מידי דמאי איכפת לן בזו הילפותא רשב"ם ד"ה מאי קמ"ל בתרא דף צ"א ע"א: אשכחן מאי טעמא דהיינו מה רוצה לומר פ"ק דכתובות (ה':) גבי ההיא דמפני מה אצבעותיו של אדם דומות ליתדות וכו' מאי טעמא אי לימא דמחלקן וכו':
איתא הכי מצינו איכא דאמרי דלא פליג ואין מחלוקת אלא בנוסח המימרא כן הביא הרב המגיד הל' ברכות ה"ב וז"ל הני תרי לישני חדא טעמא אית להו ואין לשם חלוקה אלא בשינוי המימרא בלבד ויש מקומות בגמ' כזה דמקפיד על נוסח המימרא היאך היתה אעפ"י שאין ביניהם הפרש ואח"כ מצאתיו לכלל הזה בין כללי השארית יוסף כלל עשירי. שני קושיות. ותירוץ אחד וכתבו התוס' דלא חייש לשנויי הקושיא האחרת פ"ק דשבת דף י' ע"א ד"ה טריחותא למיסר:
התוס' נוהגים לדקדק מדאמרינן אמר רבא ולא אמרינן רבא אמר אלמא לאו לאפלוגי אתא עיין מוהרי"ט ח"ב בח"מ דף ס"ו ע"ג. שים עיניך להאי דלקמן הלכתא דדינא היכא דשייך בשני נושאים איזה מהם מקרי הלכתא דדינא הא דקיימא לן היכא דאיכא תרי משניות או ברייתות או מימרות דסתרן אהדדי דנקטינן כההיא דמיתניא גבי הלכתא דדינא היכא דשני המקומות שייכי לההוא דינא הי דוכתא מנייהו קרינן הלכתא דדינא וכגון ההיא (דאו"ח) סי' תרצ"ו ס"ד כל דברי אבלות נוהגים בחנוכה ופורים ואילו בי"ד סוף סי' ת"א כתב אין אבלות נוהג בו והשתא דיני אבלות חשבינן הלכתא דדינא או דיני פורים חשבינן הלכתא דדינא. י"ל דשמא דיני אבלות חשבינן הלכתא דדינא מידי דהוה אההיא דפ' אלו דברים הלכות הרי"ף דף מ"ג ע"ב רבינו יונה ד"ה לא שנו אלא בין תבשיל לתבשיל אבל בין תבשיל לגבינה חובה. הרי"ף ז"ל פסק הלכה במסכת חולין שאחר שאכל בשר אינו אוכל גבינה וכו' אלא צריך לשהות ו' שעות ומקשים עליו מהא וכו' ותירץ וכו' ומה שלא דקדקו בלשון ולא אמר בין גבינה לתבשיל מפני שכאן לא היה מדבר הלא בענין הנטילה ומפני שאינו מדבר בהפרש שיש בין גבינה לבשר או בין בשר לגבינה לא חששו אבל במס' חולין כשהיה אומר הדין שיש בין בשר לגבינה וכו' דקדקו בלשון וכשהיה ר"ל בין גבינה ואח"כ בשר לא היה אומר אלא בין גבינה לתבשיל עכ"ל והרי התם דבמס' חולין הוי הלכתא דדינא ובמס' ברכות נמי הלכתא דדינא לענין נטילה וחשיב למס' חולין הלכתא דדינא טפי ממסכת ברכות משום עיקר הנושא הכא נמי אבילות עיקר הנושא וחשבינן ליה טפי הלכתא דדינא. איברא דאיכא לפלוגי דלא דמי לההיא דשאני התם דלא איתמר בהדיא בין תבשיל ואח"כ גבינה חובה א"נ לא אתמר בין תבשיל לגבינה ובין גבינה לתבשיל חובה דאילו הוה תני תרווייהו ה"ל כאילו תני בהדיא תבשיל ואח"כ גבינה וכל כה"ג לעולם דחשיב שפיר גבי נטילת ידים נמי הלכתא דדינא דהא אתא לאשמעינן איזה דבר צריך נטילה אבל לא אתמר בהדיא אלא מדיוקא דסדורא דלישנא דקאמר בין תבשיל לגבינה הוא דבעינן למשמע דאחר שאכל בשר יכול לאכול גבינה וכל כה"ג כיון דכבר מפורש בדוכתא אחריתי דאחר שאכל בשר אסור לאכול גבינה אלא דוקא אחר שאכל גבינה הוא דיכול לאכול בשר א"כ הכא כי אתא לאשמעינן דיני נטילת ידים כי לא קפיד אסדרא דלישנא לית לן בה ולא דק כיון דמעיקרא גבינה אחר בשר לא מתאכיל כדאיתברר במס' חולין מהיכא תיתי ליה נטילה ומשום הכי לא דק בסדרא דלישנא ותני בין תבשיל לגבינה משא"כ אילו הוה תני בהדיא תבשיל ואח"כ גבינה או אי הוה תני בין לתבשיל לגבינה או בין גבינה לתבשיל וכדכתיבנא והכא גבי אבלות בפורים בין בא"ח בין בי"ד מתניא בהדיא וחד סתר אאידך. וכפי מה שמצאתי מוגה בשלחן הטהור של מרי הרב מ"ז זלה"ה יחדיו חוברו חבר ואין נסתר. וזה לשונו בא"ח סי' תרצ"ו ס"ד כל דברי אבלות שבצנעה נוהגים בחנוכה ופורים וחייב לשלוח מנות ע"כ דאתי' כההיא די"ד סי' ת"א ס"ז שכתב ומ"מ אין אבלות נוהג בו לא בי"ד ולא בט"ו אלא דברים שבצנעא נוהג וחייב לשלוח מנות ואעפ"י שאינו מתאבל בהם עולים לו למנין השבעה כמו שבת ודין חנוכה ופורים משכי אהדדי ויליף חד מחבריה ודוק. הדרן לכללין. דע כי לפעמים מביא הגמרא פסוק א' אע"ג דלא נפקא מהתם מפני שהוא פשוט מגילה דף כ' ד"ה דכתיב וביום השמיני ועיין מועד קטן דף ח' ד"ה נפקא ליה מכנגע נראה לי ועיין בסוכה דף ל' ד"ה כי יקריב מכם:

Teshuva 102

ק"ב ק"ג) <b>שאלה</b> רב ולוי הלכה כמאן.
<b>תשובה</b> כתב ספר כריתות דרב ור' חנינא הלכה כרב. ולוי היה כפוף לר' חנינא כדמוכח פ' הנושא דף ק"ג: דאתא לוי ויתיב גביה ור' חנינא אמר דאי משתכחא תורה מהדרנא לה מפלפולי (שם) והניחו רבי ראש ישיבה במקומו (עי' עין זוכר אות ח' סי' ל"א) ואם הלכה כרב לגבי רבי חנינא כ"ש לגבי לוי וכעין זה איכא בפוסקים ועיין מהר"ל ן' חביב סי' י"א ובפ' הזהב (מ"ז) גבי במה קונין בכליו של קונה וכו' אומר בתוס' דהלכה כרב נגד לוי עיין לקמן סי' ק"ד:
<b>אבל</b> הרי"ף והרא"ש כשבאו לפסוק בההיא דקנין הלכה כרב כתבו חדא משום דרב אתי כת"ק ולוי כר' יהודה ועוד דמסקנא דשמעתא כרב סלקא וכשבאו לפסוק כרב נחמן נגד רב ששת דאין קונין בפירות כתבו חדא דהלכתא כר"נ בדיני (וכרב ששת באיסורא) ועוד דמסקנא כרב נחמן. ומדלא כתבו גבי רב ולוי חדא דרב ולוי הלכה כרב ועוד וכו' משמע דלא ברירא להו מלתא:

Teshuva 103



Teshuva 104

ק"ד) ובתוס' (ד"ה לאפוקא) כ' משמע דהלכה כרב מדקאמר לאפוקי דלוי ועוד דרב נחמן בפ' השולח (ל"ט:) ס"ל כרב ולא מייתי בתוס' כהרי"ף והרא"ש משום דרב כת"ק ולוי כר' יהודא יש להסתפק בדעת התוס' אם סוברים בעלמא רב ולוי הלכה כלוי ולפיכך אפי' אתי רב כת"ק הלכה כלוי כמו שאם היה אביי כת"ק ורבא כר' יהודה דהלכה כרבא כפי רוב הפוסקים (עי' יד מלאכי סי' קנ"ט) ועיין ב"י א"ח סי' תק"ס גבי עטרות חתנים דפסק כלוי נגד רב ושמואל. ועיין מ"מ (עי' בספר הנ"ל ס' תקנ"ז תקנ"ט):

Teshuva 105

ק"ה) צ"ע בהרי"ף פ"ע פסחים (ק"ט:) גבי אין מפטירין אחר מצה אפיקומן פסק כלישנא קמא משום דהוי סתמא דתלמודא ושביק מר זוטרא דאיירי בסוף. ובפ"ק דשבת (ט':) גבי לא ישב לפני הספר פסק כרב אחא בר יעקב ושביק לישנא קמא דהוא סתם גמרא ואי משום דרב אחא בתראה מר זוטרא הוה בתרא טפי דהוה בזמן רב אשי. (מנחו' ל"א.) ורב אחא ב"י לא איעקר מפירקיה דרב הונא (יבמות ס"ד:):

Teshuva 106

ק"ו) בריש האומנין ת"ש כל המשנה וכו' בשלמא כל המשנה לאפוקי וכו' הקשו דלמה לו למקשן לפרש כל המשנה דאין לו להביא אלא מה שצריך לו דבשלמא בברייתא צריך לתקנה ולתרצה קודם שיקשה שלא יאמרו משבשתא היא אבל משנה אינה צריכה תיקון דאיהו מוקמה אנפשה:
<b>ואמרתי</b> דזה שנוהגין לומר שאין המקשה מביא אלא מה שצריך לקושייתו היינו יחיד נגד יחיד אבל סתם תלמודא דרך להשמיענו אגב אורחין וכן כתבתי גבי כשמביא ת"ש הרבה וכשמביא הפך זה מזה רוצה לאוקומי הבעיא כתנאי:

Teshuva 107

ק"ז) בפ"ה דבתרא דף ע"ט ע"ב מתני' יחידאה ר' נתן קאמר לה ע"ש רשב"ם דפסק כמתני' משום הא דיבמות (מ"ב:) דסתם במשנה ומחלוקת בברייתא הלכה כסתם משנה וכו' והיה נראה דההיא אתיא כר' יוחנן דאמוראי נינהו אליביה דהלכה כסתם משנה אבל שאר אמוראי לא ס"ל הכי:

Teshuva 108

ק"ח) <b>שאלה</b> אם יש לעשות ס"ס מכתות הפוסקים תשובה נמצא באחרונים שעושין כן ואע"ג דהריב"ל במקום א' (בח"א סי' ס"ב) דחה זה כיון דבמקומות אחרים (בח"ג סי' כ"א ל"ג נ"ה ס"ב) נמצא להפך ולא ידעינן אי דקמייתא איכא למימר דעושין דהכי מסתברא דבגמרא איכא נמי ספקא היכא דלא אתמר הלכתא לא כמר ולא כמר דהו"ל ספקא א"כ בדעות הפוסקים נמי איכא למימר הכי וכן הנהיגו האחרונים לעשות ס"ס אע"פ שאינו מתהפך. אמר המניח ראיתי להרחיב לך הדיבור ממה שנמצא רשום אשר לא יזיק לקורא לזכור אותו (פלוגתא דרבוותא) היכא דליכא חזקה לשום חד מינייהו והיכא דאיכא חזקה לחד מינייהו ולא איתמר הלכתא לא כמר ולא כמר. אי הוי מלתא דליכא חזקה לשום חד מינייהו אמרינן כל דאלים גבר עיין פ' הנזקין דף ס' ע"ב א"ר הונא בר תחליפא השתא דלא אתמר הלכתא לא כמר ולא כמר כל דאלים גבר. ולע"ד מיניה שמעינן דבמידי דאיכא חזקה לחד אוקמינן אחזקתיה והיכא דאיכא חזקת מאריה קמא והלה תפוס עיין חילוקיו פ' חזקת דף ל"ב ע"ב הלכתא כותיה דרבה בארעא רשב"ם ד"ה והלכתא כותיה דרבה וכו' ותוס' ד"ה והלכתא כותיה וכו' ע"ב ומיהו התוספות התם פליגי עליה דרשב"ם וס"ל דההיא דהתם לאו משום ספקא הוא אלא משום דהלכתא הכי אבל הא מיהא משמע דס"ל דהיכא דהוי ספקא דלא ידעינן הלכתא כמאן דאז מוקמינן אמאן דתפיס ומאי דתירצו עליה דרשב"ם ודעת רשב"ם עיין לקמן ("ק"ל פסק הלכה) ומיהו לרשב"ם ולתוס' פרק חזקת דוקא דלא מסתבר טעמא דחד מאן דפליג מאידך אבל אי מסתבר טעמא דחד מינייהו פסקינן כותיה וכן משמע מדברי התוס' פ' הנזקין דף ס' ע"ב ד"ה והשתא דלא אתמר וכו' א"כ הכא מסתבר טעמא דרב וכו'. ע"כ והאי דלא פסקיה התם כרב אע"ג דמסתבר טעמיה היינו משום דקי"ל (בכורות מ"ט:) הלכתא כשמואל בדיני ומספקא לן אי היינו אפי' היכא דמסתבר טעמיה דרב או לא ומשום הכי אמר כל דאלים גבר ודומיא קצת לההיא דפ"ק דיבמות דף י"ד ע"א הנ"מ היכא דכי הדדי נינהו הכא ב"ש מחדדי טפי ע"כ אבל בשאר תרי רבוותא לעולם דאזלינן בתר ההוא דמסתבר טעמיה ומאי דאמרינן השתא ק"ל כפלוני משום דליכא בדורות הללו מי שיוכל להכריע וכדכתב מוהריב"ל כלל י"ב סי' ע"ג דף צ"ד ע"ב. (מוחזק מוציא תפיסה. ספק מחמת חסרון ידיעה. חזקת מאריה קמא מאריה בתרא. קרקע מטלטל.) ספקא דדינא פלוגתא דרבוותא לרשב"ם אוקמינן אמאן דתפיס אפי' קרקע בין דהשתא אנן מספקא לן היכי הוי דינא בהאי מלתא בין דאיכא פלוגתא ומספקא לן הלכתא כמאן וטעמא דמילתא דמצי האי מאן דתפיס למימר משום דאתון לא ידעיתו מידן לי דלא ידעיתו היכי הוי דינא בעיתו אפוקי מנאי (וכה"ג איתא בי"ד סי' נ"ג דרישה וסי' נ"ז עיין עליו שאין כאן מקומו) מה שאין כן ספקא דתרי ותרי דאמרינן אוקי תרי לבהדי תרי ואוקי ממונא בחזקת מארי קמא דהתם לאו משום חסרון ידיעת ב"ד הוא דלא פסקינן לדיניה אלא משום דאין ללוקח ראיה דאי לדידיה אית סהדי למוכר נמי אית סהדי ומאי חזית דסמכת אהני סמוך אהני והוה להו סהדי דהאי ודהאי כאילו ליתנהו וכאילו לא הוה ליה סהדי לא למוכר ולא ללוקח וכיון דלמוכר אית ליה חזקתיה דהיינו מאריה קמא על הלוקח הראיה דאטו אי מעיקרא לא הוו מייתי סהדי לא למוכר ולא ללוקח מי לא אמרינן ללוקח אייתי ראיה דארעא בחזקת מארי קיימא השתא נמי דכוותה דהא כולהו סהדי חשבינן להו כאילו ליתנהו אבל ספקא דדינא דמשום חסרון ידיעתינו אין להוציא הממון ממאן דתפיס. (ושייך לזה הרשב"א בית ד' שער א' דף ק"ב ע"א וז"ל ומ"מ כשההיתר והאיסור בפנינו ואי אפשר לעמוד על עיקר אעפ"י שהוא מאיסורין של דבריהם אסור והולכין בו להחמיר שהרי כחל מדרבנן ואפ"ה אמרו (חולין צ"ז:) דבדידיה משערינן משום דמאי דנפיק מיניה לא ידעינן) ועיין י"ד סי' נ"ג בדרישה דכת' דחסרון ידיעה דלא בקיאינן אינו מזיק לס"ס ורמז סי' נ"ז ודכוותא איכא למימר בנ"ד ואע"ג דהתם לא אתמר אלא לענין ס"ס מ"מ שמעינן מינה דחסרון ידיעתנו קלה ומשום הכי מצי האי מאן דתפיס למימר לא מפיקנא ממונא מתותיה ידי אפומייכו דהא אתון לא ידעיתו דינא היכי הוי זה נ"ל דעת התוס' על פירוש רשב"ם פ' חזקת דף ל"ב ע"ב ד"ה והלכתא כוותיה דרבה בארעא. ומיהו התוס' לא שני להו בין ספיקא דדינא לס' דתרי ותרי בכל גוונא אוקמינן בידא מאן דתפיס ואפי' במקרקעי ומשמע דס"ל דההיא דבר שטיא איירי דאכתי לא נכנסו לקוחות לתוך הקרקעות וק"ל דהתם פ"ב דכתובות דף כ' ע"א תוס' ד"ה ואוקי ממונא בחזקת בר שטיא דוקא בקרקע הוא דאמרינן הכי אבל במטלטלי אמרי' דהוו בחזקת המוחזק משמע דס"ל דהאי דבר שטיא כבר ירדו הלקוחות לקרקעות ואפ"ה מוקמינן בחזקת בר שטיא. (תרי ותרי ואיכא חזקה לאיסורא) ספקא דתרי ותרי מדאורייתא חשבינן ליה כודאי וחייב חטאת משום דאוקמינן אחזקתיה פ"ב דכתובות דף כ"ב ע"ב תוס' פרק ארבעה אחין דף ל"א (ספק ספקא בממון פלוגתא דרבוותא) רוב ס"ס דפלוגתא דרבוותא עדיף מרובא דאע"ג דבממון לא אזלינן בתר רובא (ב"ק מ"ו:) לאפוקי ממונא משום ס"ס מפקינן כן הסכים מהר"ם קלעי וכל האחרונים. וכתב דאע"ג דמוהריב"ל סתרן דבריו אהדדי הכי נקטינן (עי' פחד יצחק ערך ס"ס בתרי גופי דף ע' ע"ב) וכמש"כ א"א ז"ל. ולע"ד טעמא דמילתא דרובא לא הוי גריעותא לאידך גיסא דספיקא אלא אלימותא להך גיסא טפי מאידך אבל ס"ס ספיקא בתרא הוי גריעותא לאידך גיסא דספקא קמייתא וגרע ההיא גיסא בנפשיה משא"כ רובא דלא גרע ההוא גיסא בנפשיה ואפי' בס"ס דלא מתהפך למ"ד דחשיב שפיר ס"ס שייך נמי האי טעמא דההיא גיסא גרע בנפשיה כיון דעיקרו של דבר גרע דנהי דלא מתהפך אבל הא מיהא בעיקרו איכא ספיקא ודמיא למאי דמחלקינן בין היכא דעיקרו של דבר תורה להיכא דעיקרו דרבנן ה"נ ס"ס אע"ג דלא מתהפך הא מיהא גרע עיקרו של דבר וסוגיית דכתובות דפתח פתוח דף ט' משמע דלא בענין ס"ס מתהפך מאי דמספקא ליה למהריב"ל ז"ל אי ס"ס דפלוגתא דרבוותא אי חשבינן ליה ס"ס או לא וטעמיה מההיא דפ"ק דכתובות דף ט' ע"א תוס' ד"ה ואב"א באשת ישראל וכו' דמשום אונס חד הוא ולע"ד שאני ההיא דנכנס ספקא בתרייתא דפיתוי קטנה בכלל שם דספקא קמייתא דאונס ומשום דשם אונס חד הוא אבל הכא בין אם אתה דן ס"ס משמייהו דרבוותא בין אם אתה דן כסברתייהו לא מצית לאכלולי חד ספיקא בשמיה דאידך. ועוד נ"ל דדברי מהריב"ל דס"ס דדינא שום ס' דדינא חד הוא היינו לרשב"ם דס"ל דמשום חסרון ידיעתנו לא מפקינן מידא דמאן דתפיס ומשום הכי מה לי ספקא חדא מה לי ב' ספיקי כולא הוא חסרון ידיעתנו ועיין מש"כ לעיל בס' דדינא פלוגתא דרבוותא וכו' דכ' דברי רשב"ם ר"פ חזקת דף ל"ב ע"ב והלכתא כוותיה דרבה בארעא. ספקא דדינא ופלוגתא דרבוותא אי חשיב כטוען טענת בריא או אי חשיב כטוען טענת שמא הוי פלוגתא ומייתי לה מהר"א ששון סי' כ"ג דף ל"ט עי"ש. ובערך מוחזק מוציא. תפיסה דמהני אחר שיצאת מידו אשכחן דאפילו יצאת מידו הוי כאילו היית בידו עיין ח"מ סי' ק"ה על ס"ז וש"ע ס"ו סמ"ע סי"א ונל"ד דוקא לענין דלהוי מוחזק כאילו היה עדיין תפוס אבל לא לענין נאמנות במיגו כיון דליתיה השתא תותיה ידיה ועיין ח"מ סי' קל"ג והרא"ש כלל ק"ו ס"ב:
תפיסה מנכסי יתומים קטנים להרשד"ם מהני התפיסה היכא דלא באו ליד היתומים עיין ח"מ סי' י"ד בתשובותיו. תפיסה אחר שנולד הספק וטענת בריא הוי פלוגתא מייתי לה מהר"א ששון סי' כ"ג דף ל"ט ריש ע"ג, תפיסה אחר שנולד הספק וטענת שמא אין מוציאין מיד התפוס עיין הרי"ף ור"ש בר ברוך ומשמע דאיכא מאן דפליג מייתי לה הר"א ששון סי' ודף הנז' (תפיסה מוחזק מוציא מיגו חוץ לב"ד לא מהני וכשבא לב"ד תו לית ליה מיגו) ירושלמי פ' האומר (ה"ד) ומרדכי פ"ק דמציעא וספר אגודה פ"ק דמציעא חד בר נש קם עם חבריה בשוקא א"ל הב לי קיתונא דאית לי גבך א"ל הב לי דינרא דאית לי גבך א"ל הב לי קיתונא וסב דינרא אתא עובדא קומי ר' מונא א"ל את אודית ליה בדינרא והוא לא אודי לך בקיתונא זיל והב ליה דינרא ע"כ. ומייתי לה הרדב"ז סי' רע"ג:
וצא"ל היכי פשיט הרדב"ז דאינו יכול לומר אתה חייב לי חוב אחר דבהדיא איתא בח"מ סי' ע"ב וסי' קל"ג דמהימן במיגו. ואין לומר דהאי דהרדב"ז איירי דליכא מיגו וכגון דאיכא עדי ידע ועדי ראה דהא משום מודה ולא מודה קא נגע וכן ההיא דירושלמי דמייתי משום את מודית ואיהו לא מודי הוא ומינה מייתי ראיה משמע דעובדא דידיה נמי בדלא אתידע אלא ע"פ הודאתם איירי וההוא דירושלמי לדידן לא קשה ולא מידי דההיא איירי כדקמו אהדדי בשוקא ומכיון דאודי בקיתונא חוץ לב"ד תו לית ליה מיגו ואע"ג דבשעת דאודי בקיתונא חוץ דקיתונא קאמר נמי דאית ליה גבי דינרא מ"מ לא מהני מיגו אלא בב"ד ומכיון דהודה חוץ לב"ד קמי סהדי תו לית ליה מיגו וכשבא לב"ד:
ואיתא להאי דינא בהרא"ש כלל ק"ו ומייתי לה בטור ב"י ח"מ סי' קל"ג ובש"ע ס"ג:
ומלשון המרדכי כמדומה דמשמע כדברי הרדב"ז. (מוחזק מוציא חיוב וספק) ספק בודאי חיוב אי מפקע הספק מידי ודאי חיוב חילוק כזה עיין מוהרי"ט י"ד סי' מ' בתשובתו ועיין ח"מ סי' ס"ו על סעי' כ"ג. כל תקנה או דרבנן שבא להוציא מדין תורה הבא להוציא מדין תורה מיקרי מוציא עיין מוהרי"ט שם. (לוקח גבי בעל שדה) אשכחן דלוקח מוחזק ובעל השדה מקרי מוציא:
ירושלמי דגטין פ' הנזקין גבי ההיא דסקריקון הם אומרים היה בידינו ליקח והלקוחות אומרים לא היה בידם ליקח הקרקע בחזקת הלקוחות שהמוציא מחבירו עליו הראיה ומייתי לה הרשב"א סי' תתקט"ו וצ"ל הדבר במיתון משום דאיכא למילף מינה טובא ומהנהו כללי דלעיל ודו"ק. (עי' שתי הלחם סי' מ"א):

Teshuva 109

(מן סימן ק"ט עד סוף סימן קי"ד נדפס בספר תחלת חכמה הנ"ל. המבלבה"ד).
ק"ט) מה שנוהגין לדייק בדברי רש"י כשאומר פסוק הוא במקום פלוני כן מצאתי שדקדק רש"ל בים של שלמה של קמא גב פסוק הוא בס' משלי. (ערש"י חולין ו') וגם מהרי"ק מדייק היכא שאומר רש"י לקמן מפרש ואזיל או כדמפרש ואזיל בענין אונס בגיטין (עמש"כ בספר תחילת חכמה סוף שער ג'):

Teshuva 110

ק"י) כלל גדול הוא שכל דבר שהובא בגמ' או בדברי הפוסקים ללמוד דבר מדבר ולא נחית לדבר אחר אלא נקטיה אגב גררא או לפום ריהוטא שאין ללמוד מאותו דבר דכדי נסבה וכן כתב הר"ן ר"פ כל שעה גבי הני סכיני דפסחא ז"ל. אבל רש"י כתב בפסקי הלכותיו שאין הסכין צריך אלא הגעלה וכו' וזו שאמרו פ"ק דחולין (ח:) גבי סכין של גוים שלבנה באור (משמע שצריך ליבון) לא מעייל נפשיה בדינייהו דסכינין אלא דרך קצרה תפס שטהר אותו טהרה גמורה:
<b>ובשאלות</b> מוהרד"ך איתא שאין ללמוד מדברי הפוסק אלא מה שיש בגמרא שכשהוא דין מחודש אומרו בפירוש בלשון נ"ל:

Teshuva 111

קי"א) דע שיש חילוק בין כשאומר תני בשם פ' או אמורא אומר משום פלוני התנא בלא תני וזה תמצאהו בהדיא בתוס' פ' נערה שנתפתתה דף מ"ד. (ד"ה והלכתא) והוא מן הגמ' פ' הכותב (דף פ"ז). גבי אבא שאול בריה דאימא מרים כשאמר שמואל משמו בלא שיאמר תני אין לו כח תנא. וכשאומר תני בשם אבא שאול וכו' הוא תנא:

Teshuva 112

קי"ב) רפ"ב דתענית (ט"ו. ובהגהות הגאון רצ"ח שם) גבי ובקבלה הוא אומר. כתוב בתוך דברי רש"י בשם תוספות מאן דהוא דכל דבור שלא דבר הנביא בשם ה' אלא מעצמו לא קרי דברי קבלה. ואיזה תלמיד כתב זה דהא בריש קמא (דף ב' ע"ב) דבעי למילף מנגיחה בקרן מצדקיה בן כנענה. וכ"ת ד"ת מדברי קבלה לא ילפינן הרי דקרי דברי קבלה מה שבא בכתבי הקדש אעפ"י שלא דברו ה' כי בזדון דברו הנביא:
(ולענין דברי קבלה עיין בהר"ן פ"ג דר"ה ד"ה מתחיל בתורה. ורש"י חולין דף קל"ז ע"א ד"ה תורת משה. ומד"ר בראשית פ"ז ס"ב ומן הקבלה אתה מלקני ובמדבר רבה פ"ט ס"ח):

Teshuva 113

קי"ג) בפרק הפועלים (צ"ב.) תנן אוכל פועל קשות אפי' בדינר ר"א וכו' וחכמים מתירים ופריך בגמרא חכמים היינו ת"ק איכא בינייהו מלמדין ופסקו כחכמים. מטעמם ולי נראה דהיינו טעמא דיש לפסוק כחכמים משום דקי"ל (סנדרין פ"ו.) סתם מתניתין ר"מ. וכיון דלא איתברר הני חכמים מאן נינהו איכא למימר כל חכמי ישראל הם מלבד ר"מ דסתמא כוותיה ור"א שהוזכר בפירוש. דכיון דלא אשכחן יחיד דאית ליה האי סברא דחכמים דנימא מאן חכמים רבי פלוני כדאמרינן בפרק כיסוי הדם (פ"ה:) ואותו ואת בנו ראה רבי דבריו של ר"פ ושנאן בלשון חכמים. התם משום דאשכחן בהדיא ר"ש דס"ל שחיטה שאינה ראויה לאו שמה שחיטה אבל מסתמא חכמים הוי כ"ע דאטו תנאי שקלת מעלמא: (ביצה דף י"ט ע"א עי' יד מלאכי סי' תרס"א):

Teshuva 114

קי"ד) טור ח"מ סוף סי' ע"ב כשנחלק הרא"ש אדידיה בין השאלות והפסקים אזלינן בתר הפסקים דהוי בתראי. וקשה עלה דהא גבי רבי ששנה בילדותו הכסף קונה וכו' ובזקנותו להפך איכא מ"ד (ב"מ מ"ד.) כילדותי' מסתברא א"כ היה לנו לומר דאזלינן בתר הסברא או להחשיב דעת הילדות לאחר והשחרות לאחד ולצרפו עם אחרים. (עי' יד מלאכי כללי הרא"ש סי' מ"ו).

Teshuva 115

קט"ו) <b>שאלה</b> ירקות שראויים לאכול ויש בהן ריח כיצד מברכין על הריח.
<b>תשובה</b> מאחר שמברך על אכילתם בפה"א היה נראה שיש לברך על הריח הנותן ריח טוב בפירות כגון המינת"א שקורין בערבי נענ"ע הוא מין ירק שאוכלין אותו כשהוא חי לעורר תאות המאכל ויש לו ריח טוב ולא ראיתי שמברכין עליו אלא עשבי בשמים ולא ידעתי למה מיהו אם ירק שאינו נאכל כמות שהוא חי מריח בו חי יש להסתפק אם יברך נותן ריח טוב בפירות. (עי' באה"ט או"ח סי' רט"ז סק"ז ובזכל"א או"ח בד"ה ריח):

Teshuva 116

קי"ו) ב"י (או"ח) סוף סי' ט' גבי טלית של פשתן אחר שהביא המחלוקת כתב היכא דלא אפשר ליה מוטב שיעשה טלית של פשתן ויברך עליו משיתבטל וכו' ובס"ס תרמ"ט גבי לולב יבש מחמת סלע המחלוקת פסק שיטלנו בלא ברכה. צ"ע מ"ש. ועיין ס"ס ל"ג גבי נפסקה רצועה אי מהניא תפירה שהניח הדבר בספק ושטוב להניחם מלהתבטל אם יברך:
(עי' בח"א סי' קס"ח. תוסד"ר סי' רס"ח ושד"ח אסיפת דינים מערכת ברכות סי' י"ט ושבו"י ח"א סי' א'):

Teshuva 117

קי"ז) כתב ב"י (או"ח) סי' (י') גבי הטיל ציצית על ציצית ולענין הלכה נראה דאע"ג דהרא"ש מפ' כפירש"י כיון דרש"י מפרש הוא ולא פסקן הו"ל הרמב"ם והרא"ש חד לגבי חד והלכה כוותיה דהרמב"ם דמסתברא טעמיה ועוד שדברי ר' פפא (מנחות מ':) מפרשי טפי אליביה וכו'. כלל זה אינו נראה כלל שדברי רש"י לקוחים מרבותיו הגדולים כמהר"י ן' יקר וכו' וכמעט מגיעים הדברים לרגמ"ה ואם הוא סבר וקביל שפשט ההלכה כך למה יגרע משאר פוסקים ולענין תפילין חשבינן ליה וכן לענין סבלונות ולכמה דברים וכן ראוי:
(עי' יד מלאכי כללי רש"י סי' ב' שם הגדולים חיד"א אות ש' סי' ל"ה):

Teshuva 118

קי"ח) <b>שאלה</b> מי שנפסקו לו חוטי הגדיל ואין לו חוטים אחרים כיצד יעשה:
<b>תשובה</b> אפשר שיתיר ג' חוליות עם ג' קשרים העליונים ויניח קשר התחתון עם חולייתו כדי שיהא פתיל וגדיל עד שימצא אחרים ואין בזה משום תעשה ולא מן העשוי כיון שנעשה בכשרות. ועוד דיש מכשירין אפי' נפסק הגדיל כל שנשתייר כדי עניבה (באה"ט או"ח ס"ס י"ב):

Teshuva 119

קי"ט) <b>שאלה</b> מי שהניח תפילין של יד וכרך ג' כריכות העליונות ולא ברך וסח בנתים מהו.
<b>תשובה</b> כיון דברכות אינן מעכבות שפיר מקרי סח בין תפילה לתפילה ומברך שתים. (ע' באה"ט או"ח סכ"ה ס"ק ח'):

Teshuva 120

ק"כ) <b>שאלה</b> אחד הניח תפילין של יד וכשבא להניח של ראש נפסקה הרצועה. והוצרך להביא רצועה אחרת אם יברך שתים:
<b>תשובה</b> אפשר דאין צריך לברך ולא דמי לההיא (ירושלמי פ"ו דברכות מובא בב"י או"ח סי' ר"ו) דנסיב תרמוסא ונפל מידיה דחוזר ומברך דהתם אזיל ליה לגמרי אבל הכא הקציצה הוא העיקר ומשום דבטלה הטפלה לא בטל העיקר. (עי' באה"ט או"ח סכ"ה ס"ק י"ז זכלא"ת ד"ה תפילין):

Teshuva 121

קכ"א) <b>שאלה</b> מה שהביא הב"י (באו"ח) סי' ע"ד בשם הרר"י שאם האדם מחבק גופו בזרועותיו דיינינן ליה כהפסקה דבגד והא קי"ל דמין במינו אינו חוצץ:
<b>תשובה</b> לא עת לרחוק מחבק משום האי טעמא דפ' י"ג דזבחים (ק"י.) גבי המקריב קדשים ואמוריהם בחוץ חייב. פרכינן והאיכא חציצה דבשר בין האש לאימורים אמר שמואל כשהפכן ור' יוחנן אמר וכו' הא מני ר"ש היא רב אמר מין במינו אינו חוצץ וכתבו בתוס' דהא דתנן לעיל רפ"ב (ט"ו:) על גבי רגלי חבירו פסל משום דאין דרך שירות בכך ע"כ והשתא מצי הרר"י למימר דכיון דר' יוחנן לא יהיב טעמא משום מין ומינו משמע דלדידיה חוצץ וקי"ל כר"י לגבי דרב. (עי' לק' סי' רי"ז. ור"ה כ"ז.) וקשיא לן עלה חדא דמדמייתי גמ' דברי רב לבסוף איכא למימר משום דמסתבר טעמיה ואפי' תימא לר' יוחנן ושמואל הא דלא חשיב לבשר ואימורים מין במינו משום דבשר אינו ראוי להקרבה ואימורים בני הקרבה נינהו אבל רגל ע"ג רגלי חבירו לאו משום חציצה אלא כמ"ש בתוס' משום דאין דרך שירות בכך ואפי' את"ל דמשום חציצה נגעו בה ה"מ רגלי חבירו אבל הוא בעצמו אינו חוצץ דאין לך חציצה גדולה מן החזה שהלב נתון בתוכו ואינו חוצץ ובזה אתי שפיר מה שהביא הב"י (בסי' צ"א) בשם א"ז ותה"ד. דאם נתן ידיו על ראשו לא מיקרי כיסוי אבל יד חבירו חשיב שפיר כיסוי:

Teshuva 122

קכ"ב) <b>שאלה</b> מה שמתפללין על הסופ"א אם יש חשש בדבר.
<b>תשובה</b> אלו המיטות עשויות מעץ או מאבן החולקות את חצי הבית כמין אצטבא וקבועות בקרקע ובכותל נראה דכקרקע דמו ואין דינם כמיטה לענין (עי' יו"ד סי' קט"ז ס"ה) שלא להניח תחתיהם אוכלין. וכן לענין אבל שלא ישב אלא בקרקע ע"ג סטי. זה נראה דמותר אמנם כשמתקבצים לבית להתפלל וכולם או רובם למטה נראה דלאו שפיר עבדי היחידים העומדים למעלה אם לא במקום דאי אפשר (עי' באה"ט או"ח ר"ס צ'):

Teshuva 123

קכ"ג) <b>שאלה</b> ש"צ שטעה במקום שמחזירין אותו ולא נזכרו עד אחר שנתפזרו איש לדרכו מיבעיא אי מחייבינן להו לאיכנופי ואם עבר זמנה של אותה תפלה אם יש תשלומים לצבור.
<b>תשובה</b> מהא דתנן בפ' התכלת (מ"ט.) לא הקריבו כבש בבקר יקריבו בין הערבים משמע דאם לא התפללו שחרית ישלמו בין הערבים אבל לא אם התפללו מנחה שוב אין תקנה דכיון דאין צבור מתפללין נדבה קרינן ביה עבר יומו בטל קרבנו אבל יחיד כיון דמשום רחמים נגעו בה והלואי שיתפלל אדם בכל יום אמרו עליו (ברכות כ"ו.) שאם לא התפלל מנחה יתפלל ערבית שתים. ולענין אי מטרחינן להו להתקבץ פעם שניה אפשר דכיון דהוי טרחא יתירא אמרינן בכה"ג הרי תפלת מנחה לפניו שישלם כי היכי דאמרינן (באו"ח סי' קכ"ו סעיף ג' באה"ט שם ס"ק ב') היכא דטעה ר"ח בשחרית שהרי תפלת המוספים לפניו:

Teshuva 124

קכ"ד) <b>שאלה</b> איזו נוסחא הוא הישרה בדברי הרמב"ם בענין חזרת ש"ץ בלחש.
<b>תשובה</b> נוסחת הטור סי' קכ"ו מחוורתא דלעולם אינו חוזר ומה לי ג' ראשונות או אחרונות כי מה שמתפלל בלחש הוא להסדיר תפלתו ולהתפלל עם הצבור ולמה יטריח הצבור על לא דבר ואפשר כוונת הרמב"ם שטעה בג' ראשונות ונזכר מיד דכדי חזרת ג' ברכות דבר מועט הוא וליכא טרחא (עי' מג"א שם בסק"ה):

Teshuva 125

קכ"ה) <b>שאלה</b> כהן ששתה יין בתוך הסעודה אם נושא את כפיו.
<b>תשובה</b> אע"ג דאמרינן בפרק ערבי פסחים (דקי"ז: רשב"ם בשם ירושלמי) דיין שבתוך הסעודה אינו משכר אין למדין ממנו לענין ברכת כהנים דאינו משכר דקאמר התם היינו דאינו טורדו כ"כ שלא יוכל לומר את ההלל אבל לא יבצר שאין דעתו צלולה ואעפ"כ לא חששו והרי הוא שותה ב' כוסות אליבא ריקנא כל אחד מרביעית א"כ כשנאסר הרביעית היינו משום שבוש מעט וטעמא דמילתא דהנכנס לעבוד לפני ה' בעי דעת צלולה לגמרי: (עי' באה"ט או"ח סי' קכ"ח ס"ק ס"ד):

Teshuva 126

קכ"ו קכ"ז) <b>שאלה</b> הנוטל ידיו ולא כיון לסעודה מהו:
<b>תשובה</b> בפירוש הביא זה הב"י סי' קנ"ח (ועי' בב"ח שם) אגור בשם שבולי הלקט דלא מהני ואיכא למשדי ביה נרגא מההיא דפ"ב דחגיגה (דף י"ח:) גבי טבל ולא הוחזק כאלו לא טבל בגמרא שם דלחולין אין צריך כוונה ולשון הרמב"ם פי"ג מהן אבות הטומאות (ה"ב) וכן הנוטל ידיו או הטביל' צריך כוונה אפי' למעשר משמע לחולין לא (צ"ע דהא הרמב"ם מסיים אבל לחולין א"צ כונה ואולי גירסא אחרת נזדמנה להרהמ"ח ז"ל). ומה שהביא בסי' קנ"ט ראיה מדאמר רב (חולין ק"ו: ועי' בחי' הרשב"א וריטב"א שם) נוטל אדם ידיו שחרית ומתנה עליהן כל היום וקאמר דההיא בששימר ידיו אין משם ראיה דהתם כשלא שימרן הוין סתם ידים עסקניות וחיישינן שמא נגעו במקום טומאה. אבל נטל ע"מ לנקות ידיו ומיד נתן בדעתו ע"מ לאכול או שהיה אדם אחר עומד עליו ורואה שלא נטמאו ידיו מנלן דלא מהני. ומה שהביא משם הרשב"א דבעינן כוונת נותן או נוטל לו יהי כדבריו לאו משום דחולין בעי כוונה אלא דכשלא נטלן ע"מ לאכול איכא למיחש שמא לא נטלן יפה אבל אם יש רואה או שהוא זכור מיד כגון ההיא דתנן במכשירין (פ"ד מ"ז) פירות שנפלו לתוך אמת המים פשט מי שהיו ידיו טמאות ונטלן ידיו טהורות ודוחק הוא מה שדחה הרשב"א לענין מגע איתמר (קשה דאי לענין מגע אתמר אף לתרומה שרי עי' תוס' חגיגה י"ח: ד"ה כאן) ומה שהעלה הב"י דכיון שהפוסקים לא כתבו בפי' שאין צריך כוונה כלל נקטינן כדברי הרשב"א תימא הוא דאטו דין כזה לא היה להם לפרשו ובפרט הרמב"ם ז"ל שהבאתי לעיל דלמעשר צריך כוונה למה לא כתב כן לחולין והרי סתמו כפירושו ועוד דהב"י עצמו הביא דברי שבולי הלקט דבין נתכוין בין לא נתכוין יצא לחולין. אלא שצ"ע דבריש סי' קנ"ח הביא אגור בשם שבולי הלקט דבעי כוונה וכמש"כ לעיל וצריך לחלק כמו שכתבתי דמש"כ אגור משמו היינו שנטל ידיו ואינו זכור אם נטלן יפה אבל אם ידוע שנטלן יפה אלא שלא נתכוין טהורות ועיין לקמן סי' ק"ל (עי' מג"א סי' קנ"ח ס"ק י"ב וסי' קנ"ט ס"ק כ"ה ופח"י ערך נטילה):

Teshuva 127



Teshuva 128

קכ"ח) <b>שאלה</b> השותה בידיו אם צריך נטילה:
<b>תשובה</b> ממ"ש הר"ן פרק ע"פ דשותה בכוס אין צריך נטילה דלא עביד דנגע במשקין משמע הא אם נוגע צריך ונראה דכיון דלא שכיח לא גזרו בה א"נ הו"ל כדבר שטיבולו במשקה שנוטל בלא ברכה ואם שותה בידו א' די שיטבלנה (עי' מג"א סי' קנ"ח סקי"א):

Teshuva 129

קכ"ט) <b>שאלה</b> הספקות שטהרו חכמים במים כגון ספק נעשה בהם מלאכה וכו' (ידים פ"ב) אם יש לברך עליהן.
<b>תשובה</b> נראה דכיון דאכשרינהו רבנן בהדיא ע"מ שיברך הוא אבל ספקות דידן כההוא דדבר שטיבולו במשקין יטול בלא ברכה. ועיין כלל שהביא ב"י סי' קנ"ט בשם תה"ד כל היכא דאיכא פלוגתא דרבותא דהו"ל כשאר ספק בטהרת ידים דטהור:

Teshuva 130

ק"ל) מש"כ הטור (או"ח) סי' ק"ס ספק נטל ידיו טהור והוא מדברי הרמב"ם פ"ו הל' ברכות קשה דתיפוק לי' דהו"ל היסח הדעת וסתם ידים עסקניות:
ויש להקשות עוד מהא (חולין ק"ו:) דנוטל ידיו שחרית שאמר שצריך לשומרם כש"כ כשלא נודע שנטלן ומ"ש ב"י שזהו פירוש למשא ולא משא (שבת ס"ב:) לא מיחוור במחילה אלא אפשר לפרש דמיירי שהביאו לפניו ליטול ושכח אם נטל והיו ידיו כרוכות בשיראין שא"א לו שיטמאו ועיין לעיל סי' קכ"ו וקכ"ז (עי' מל"מ פ"ד דבכורות ובאה"ט סי' ק"ס סקי"א ופח"י ע' נט"י):

Teshuva 131

קל"א קל"ב קל"ג) <b>שאלה</b> א' היה לו מכה על אצבעו וכרך עליה סמרטוט ונטל כדינו ובתוך הסעודה נפל הסמרטוט מהו תשובה אעיקרא דדינא קשיא לן על דברי הרא"ש שהביא הטור סי' קס"ב שרטיה שעל מכתו אינה חוצצת ואנן איפכא תנן רפ"ט דמקואות וגלד שחוץ למכה ורטיה שעליה והביאה הטור סי' קס"א ובית חדש תירץ לזה דהכא מיירי ברטייה שעל בשרו בשאין שם מכה אלא קצת מיחוש דיש לחוש שמסירו ויגע באוכלין וכו' ולכאורה דהכי דייק שהטור העתיק דתנן רטייה שע"ג בשרו וכו' וצ"ל דהוו גרסי במשנה הכי א"נ וגלד ורטייה שחוץ למכה ודוחק הוא כי לא נמצא כן בשום נוסחא ועוד דביורה דעה (סי' קצ"ח) כתב בפי' רטייה שע"ג המכה חוצצת. אשר ע"כ היה נראה דכשיש לו מכה אינו מקפיד וכשאין לו מקפיד א"נ לעולם מיירי במכה ויש מקפיד ויש שאינו מקפיד ודקפיד קפדין ליה ושאינו מקפיד הוה ליה כצבע שידיו צבועות שאם נטל עליהן אעפ"י שינטל הצבע ידיו טהורות ומעתה נפשטה שאלתינו שכיון שאין הרטיה חוצצת למאן דלא קפיד כל היד נשארה טהורה ואעפ"י שנפלה הרטייה אין שם טומאה כלל שאם אין אתה אומר כן נמצאו ידים ניטלות לחצאים ובפ"ב דגיטין (ט"ו:) אמרינן דאין ניטלות לחצאים:
<b>הגע</b> עצמך שנפלה הרטיה אם תאמר שמה שתחתיה טמא אין לך לומר שיטמא את השאר דאפי' היד אינה מטמא את חברתה דאין שני עושה שני כדתנן בידים (פ"ג) נמצא חצי יד טהורה וחציה טמאה וכשם שאין היד מיטהרת לחצאין כך אינה מיטמאה אלא ודאי אם יש לומר שטהר מקצת היד נטהרה כולה דמה שתחת הרטיה נטהר ג"כ כיון שאין חוצץ בשאינו מקפיד ודברי הרא"ש הביא הב"י מפרק כל הבשר צל"ע. (עי' באה"ט או"ח סי' קס"א ס"ק ב' ופחד יצחק ערך נט"י):

Teshuva 132



Teshuva 133



Teshuva 134

קל"ד) <b>שאלה</b> בשר מתובלת שעברו עליה ב' ימים אם מותר ערב ט"ב:
<b>תשובה</b> מההיא דפסק בי"ד סי' ק"ג שאם שמו תבלין בקדרה משויא ליה לשבח נראה דאסור (אבל המלח בלבד מיבש הבשר והו"ל כעץ בעלמא) ואפשר דבן סורר נמי נהרג על אכילתו (עי' סנהדרין ע') דטעמא דבעי כשלמים משום דממשיך והאי נמי ממשיך ואית ביה שמחה:

Teshuva 135

קל"ה קל"ו) <b>שאלה</b> אם איתא שום לתא דמצוה לאכול סעודה המפסקת עט"ב. ואם שכח מלברך ברכת המזון עד שחשכה אם יאמר נחם:
<b>תשובה</b> הביא הב"י (בסי' תקנ"ב) ירושלמי (ר"י בר אלעאי) רב מן דהוה אכול כל צרכיה הוה צבע פיסתיה אקיטמא כלומר היה מטבל פת באפר ואומר זו סעודת ט"ב לקיים מ"ש ויגרס בחצץ שיני וכתבו הרמב"ן וה"מ וכו' משמע דאיכא קצת מצוה להקדים סעודה מרה של אבלות ובין תנור וכירים דרך הבראה שעושין לאבל ועוד דאיקרי מועד ויהפכנו הקב"ה לי"ט וכשם שנותנין אפר מקלה על הראש זכר לאבל ובמקומה לשום לאבלי ציון פאר תחת אפר (תענית ט"ז.) כך כיון שא"א לאכול בט"ב יש לאכול בכניסתו מאכל אבלים מה שהיה ראוי לעשות בט"ב עצמו אם לא היה מפני התענית ותחתיה תעמוד סעודה של לויתן העתידה בזמן גאולתינו במהרה בימינו אכי"ר ויש להביא סמך מדאמרינן (ברכות ח:) כל האוכל ושותה בתשעי מעה"כ כאלו התענה ט' וי' שההכנה הנעשית לדבר גדול תחשב גם הוא לצדקה לפיכך ליום אדיר ונורא כיוה"כ צריך לקבלו בשמחה רבה מה שהיה ראוי שתעשה בעצם היום כי יום כפורים הוא ואין לנו שמחה גדולה כמו היותנו נקיים בפני ד' ולפיכך כשהשלימו בית המקדש ומזבח כפרה אכלו ושמחו ביה"כ כי כבר נתכפרו בבניינו ובהקריב עליו (מו"ק ט.) וכן ביה"כ שירד מרע"ה [עם] התורה ודאי שלא התענו כי מי הגיד להם ולא ירד קודם לפי שבו ביום א"ל הקב"ה סלחתי כדבריך וא"כ הני ענויין כנגד מי (ובספרי החשוב אצלי צרור החיים' כתבתי טעם טוב שנראה שהוכרח מרע"ה להתעכב מ' יום לשתדבק ותתעבר התורה שבתחתונים בעה"ז כעצמים בבטן המלאה קחנו משם כי שלחתי להדפיסו לווינצייא יע"א ומשום הכי לא פטרו הקב"ה למשה מיד כשראה שהיו רוצין לעשות העגל) וכן גבי תשעה באב שהוא יום ענות אדם נפשו ולהתאבל על חורבן בית מקדשנו וא"א להתקיים בלא שיאכל האדם ואם לא היו גוזרין תענית בט"ב האכילה בו היה ראוי לאכול תמרורין וכיון שצריך להתענות בו ואין היכולת לקבלו בלא אכילה ראוי הוא שיעשנה כמו שהיה ראוי לעשות בט"ב עצמו והו"ל כאלו התאבל ח' וט':
<b>ולענין</b> אם יאמר משחשכה נחם גם עננו נראה שיאמר דומיא דההיא שכתב הטור סי' רע"א וגם הרא"ש שאם גמר סעודתו מבעוד יום וקדש עליו היום מזכיר של שבת מידי דהוה אמי שלא התפלל בע"ש מנחה מתפלל שתים של שבת כש"כ הכא דכמו שהוכחנו היא סעודה הבאה לשם ט"ב:
<b>ומטעם</b> זה צ"ע אם בעט"ב עצמו יאמר נחם וכן כשחל ט"ו באדר בשבת לדידן אם יש לאמר על הנסים בסעודת יום א'. (עי' לעיל סי' מ"ו באה"ט ושער"ת ס"ס תקנ"ב):

Teshuva 136



Teshuva 137

קל"ז) <b>שאלה</b> בפי' דברי הרמב"ם (פ"ה דתעניות ה"ט) מימינו לא אכלנו אפי' תבשיל של עדשים בעט"ב אא"כ בא בשבת:
<b>תשובה</b> כמשמעו שבשבת היה אוכל תבשיל של כל דבר ושאר ימים לא היה אוכל אפילו עדשים ומה שפירשו שבשבת היה אוכל עדשים שבוש הוא שאם התירו למלאת כריסו בשר ויין שלא לעורר אבל בשבת כש"כ שאין לאכול מאכל אבלים. ואעפ"י שבשר ויין רשות אם רגיל בהם ונמנע משום אבל לאו שפיר עבד וכמש"כ הטור (בס"ס תקנ"ב) ויכולה היא שבת שתחזירנו לקדמותינו כאז"ל (שבת קי"ח:) אלמלא שמרו ישראל שבת א' וכו':

Teshuva 138

קל"ח) יש בש"ע (או"ח) סי' תקנ"ט באיזה נוסחאות שמתחילין אם חל ט"ב בשבת אין אומרים צדקתך באותיות גסות כסבורים העם שהיא סברת מהר"י קארו ואיננה אלא דעת מהרמ"א ובכתב דק של הגה כתוב בש"ע שלי דפוס הנוו"א כי כן דעתו בר"ה וביה"כ שחל להיות בשבת (בסי' תקצ"ח ותרכ"ב) ובס"ס תקנ"ב כתבו ג"כ ההגה. אבל דעת הש"ע להיפך כמ"ש שם ועיין מ"ש ב"י בשם הר"ן ביה"כ שהוא יום עינוי וכ"ש בט"ב שחל בשבת ואי איקרי מועד גם ר"ה ויה"כ איקרי מועדי ה' ואין תלוי במה שאין נופלין ע"פ דבר"ה ויה"כ נמי אין נופלין ואנו אומרים צדקתך:

Teshuva 139

קל"ט) <b>שאלה</b> מה טיבן של איזה קינות שאומרים בט"ב:
<b>תשובה</b> יש מהן ראויות ליאמר ומעוררין בכי והספד ויש מהן שאין נכון לאומרן כגון הגמול הזה קוינו נראה כקורא תגר וכמתרעם על מדותיו ומה גמול היה לנו לצפות אחרי אשר הרענו את מעשינו ולולא חסדיו שהפליא עמנו אזי חיים בלעונו עוונותינו גם אותה של אליכם ע"ק אשאל מכם שאלות אותם שאלות יש לשאלם לתינוקות כמו בליל פסח ולא לפני קהל וע"ק שכדי להטעים מה נשתנה הלילה הזה מכל הלילות סדר דברים תפלים מבלי טעם מה הוקשה לו ממה שאנו עושים בליל פסח לליל ט"ב הלא כבני כושיים אנחנו בזה ובזה עד ירחמנו עושנו אלא שלרמוז שאנו שמחים במצות עושין הכנות רמז לגאולה העתידה אבל במה שאנו בו כל כך גולין אנו בפסח כמו בט"ב ולכן יש נותנין ביצה קשה בסל של מצוה לרמוז לט"ב ולעתיד לבא בע"ה יותר נהיה שמחים בט"ב מבפסח ומ"ש עתה לא נוכל להתפלל צריך להגיה לפי דרכו לא נוכל להלל ואין בו ממש קינה היא וקוננוה:
<b>והרוצה</b> לתקן שלא לאבד הנועם יאמר להפך בני הגמול הזה קויתי הלה' תגמלו זאת. וישראל משיבים מה נעשה ששאור שבעיסה מעכב וגוים שנשארו בינינו המה הממונו ורוב טובה שנתת לי אוי לי כי מריתי כי במקום שהיה לי להחזיק טובה להב"ה נהפכתי וכו' וכעז"ה:
<b>טעם</b> לומר ואתה קדוש בליל ט"ב אמר לי הח"ר יוסף מולכו נ"ע משום דאמרו רז"ל (סוטה מ"ט.) עולם מתקיים אקדושה דסדרא והיא במקום תורה שאסורה:
<b>ואני</b> המני"ח שמעתי מבנו הרב הכולל החסיד מורינו כמהרי"ע מולכו נר"ו שהוא רמז לגאולה כדי שלא יתיאשו העם ובפרט לרמוז לידת המשיח וכיוצא נמצאת נתקנה על נכון:
<b>וטעם</b> שאם חל במ"ש אין אומרים ויהי נועם הוא משום דעל הקמת המשכן נתקן ועתה חרב בעוונינו (עי' ט"ז סי' תקנ"ט ס"ק ג'):
<b>מרי</b> הרב מ"ז ז"ל היה חוכך להחמיר ולאסור לשמשי בהכ"נ שלא יסירו בשבת אחר המנחה הספסלאות והתיבה כדי לפרוס המחצלאות כיון דקי"ל דאפי' כלי שמלאכתו להיתר אינו ניטל אלא לצורך גופו או מקומו או שלא יגנב וישרף אך עתה שאינו לדבר א' מאלו מנ"ל דשרי ועוד נראה דיש לאסור מטעם טרחא דאפי' בקופות של תבן ואפי' לצורך חששו (שבת קכ"ו:) לפנותו דהתם לצורך שבת גופיה דכל לצורך חול אין להתיר והא ראיה (שם קי"ג. ובתוס' ד"ה מקפלין) דאין מקפלין את הכלי ואת הטלית במנחה בשבת מפני שהוא צורך חול ועיין בטור סי' ש"ב וש"ח וראוי היה לצוות הדבר לגוים מע"ש כדי שיעשו אותו ולא שהשמשים עצמן זריזין הם לעשותו אחר המנחה. הוא ז"ל היה נוהג לשום תפילין בבית בלא ברכה וקורא בהם ק"ש ואח"כ מסירן והולך לו לבהכ"נ ואח"כ מצאתי מנהג זה בכתיבות הקדש להריא"ל ז"ל (עבאה"ט ושע"ת ר"ס תקנ"ה):
<b>מאחר</b> דפסק בסי' תקנ"א ס"ז דאסור לתקן מנעלים חדשים אפי' דאינו דבר חשוב שכן אין אנו מברכין ברכת שהחיינו (ע' או"ח ס"ס רכ"ג) א"כ יש להסתפק על מנעלים של בגד הנקראים ג' אפיניס אם עשאם חדשים מבגד חדש אם מותר לחנכם וללובשם הפ"א בט"ב:
<b>ואפשר</b> שכיון שהוא זכר אבילות בלבד שיהי' מותר וטוב הדבר לחנכם ביה"כ והמחמיר תעב"ט (ע' זכל"א או"ח אות ט'):
<b>ולטיבן</b> של הקינות ראיתי אני המני"ח שנתיסדו על פי הקדמה זו דידוע ומפורסם הוא שאף שהצרות והרעות הבאות על האדם אי אפשר בלי שירגישם האדם ויצטער עליהם עכ"ז שש ושמח שקט ושאנן מפחד רעה בבוא עליו כל מין צרה אפי' קטנה תחשב לו לגדולה וכ"ש אם היא גדולה ורעה רבה והטעם ידוע כי הוא דרך טבע ההפכי' שיורגשו בעצמם כשיופגשו זה בזה וכמו אם תשים במכה דבר הפכיי לה שירגיש המכה כאב גדול כדמותו בצלמו בבוא הצרה לאיש אשר היה שמח וטוב יורגש ביותר ככה אנחנו בני ישראל בגלותינו שהיינו ברום המעלות לרכוב שמים ולחבק זרועות עולם עד היותנו כאלהים יודעי טוב ורע ועתה בעונותינו ירדנו לתחתיות בעומקא דתהומא רבא וידל ישראל עד מאד והוא מה שאמרו רז"ל (ב"ק צ"ב:) כד הוינא זוטרי לגברי השתא דקשישנא לדרדקי א"כ איפה ע"פ הקדמה זו כדי שיצטער האדם ויורגש בצער שהוא יושב יעלה בזכרונו הטובות והנחמות שהיה לו ועי"ז יצטער ביותר ולכן אפשר דעל זה נתייסדה קינת אש תוקד בקרבי בהעלותי על לבבי דהולך המקונן ומסדר הטובות שהיה לנו בצאתנו ממצרים וההפכים בצאתנו מירושלים וכן עד"ז הם הקינות האמורות לעיל, המזכירים מעלת הבנים על שולחן אביהם ואח"כ הגלותם מעליו דהצרה היא בכפלים ולדעתי שאם אדם ישים עצמו לקרוא שיר השירים אם יקראהו בכונת הלב יצטער ויבכה יותר משעה שהוא קורא ס' קינות כי בלומדו המעלה והרוממות והדבקות והחשק שהיה לשי"ת עם ישראל ועתה בעוונותינו שרבו צווחינן. צווחינן ולית דמשגח בן. יגדל הבכי והמספד ביותר ולכן גם בהשגחתינו מלחמות ישראל וגבורתם במלחמת מדין וכיוצא שי"ב אלף מישראל נצחו לכמה רבבות ואלפים ממדין יהיה ג"כ סיבה להזכיר צערינו ושפלותינו ודלותינו כי קול עלה נידף רודף אותנו עד חרמה עד ישקיף ה' משמים וישיב את שבותינו כבראשונה:

Teshuva 140

ק"מ) מה שכתב הטור (באו"ח סי' תקנ"ט) מר' יעב"ץ שלמד מההיא דר"א בר צדוק אני הייתי מבני סנאה בן בנימין וחל ט"ב וכו' ולא השלמנוהו אפשר דאין ללמוד לזמן הזה דהתם י"ל משום שבה"מ היה קיים ואעפ"י שהיו מתענין בט"ב היה רשות להם כדאמרינן (ר"ה י"ח.) רצו מתענין אבל בזמן הזה הוא חובה כמ"ש הטור (צע"ק דר"א בר צדוק אחר חורבן הוי כמש"כ הרא"ש רפ"ד דפסחים וכן מוכח מש"ס ערובין מ"א. ור"א ב"ר צדוק בדורו של ר"ג הי' כדאיתא בביצה כ"ב ור"ג אחר חורבן הוי דהא ריב"ז נשיא בשעת החורבן הוי ואחריו ר' גמליאל כמש"כ בס' הכריתות גם מש"כ דבזמן שבית המקדש הי' קיים הי' מתענין בט' באב צ"ע דהא דבזמן שיש שלום אין צום כדאי' שם וכ"כ הטו"א דבזמן שביהמ"ק לא הי' השלוחין יוצאין על אב לפי שלא היו מתענין בט' באב) וצ"ע שם במקומו סי' תק"ן דקאמר והאידנא רצו ונהגו להתענות וסיים דבזמן הזה חייבין מדברי קבלה ותקנת נביאים ומיהו כולם מותרים ברחיצה וכו' וקשה דאם תקנת נביאים הם אין מותרים והב"י הביא רמב"ן דיהיב טעמא דכיון דהם רצו ע"מ כך קבלום אתי שפיר אבל הטור דכתב דמדין תקנה חייבים מי התירם:. (עי' בב"ח ובהגהת מהרל"ח שם):

Teshuva 141

קמ"א) בענין קבלת תענית יהר"מ שאומרים יש לחוש שמא יאחזנו בולמוס ויותר טוב שלא לומר כלום או שיאמר מה שהביא הב"י (באו"ח בסי' תקס"ג) משם ר"ח. יה"ר שתהא תפילתי ביום תעניתא מקובלת א"נ כמו שהביא בשם אבודרהם יה"ר שתענני בקראי ותרחיב צעדי ותענני בצר לי כלומר אפילו שלא אקרא (עי' פח"י על קבלת תענית):

Teshuva 142

קמ"ב) הא דיושב בתענית אסור להתראות לרבים שמתענה נראה דהיינו כשמתענה לתקן את נפשו בינו לבין קונו ע"ז נאמר והצנע לכת עם אלקיך ואפילו לבני ביתו יעלים אם אפשר אבל המתענה משום תשובה על עבירות שקדמוהו ונודעו לרבים טוב הוא שיראה להם תשובתו (כדי שלא יחשדוהו שעודנו מחזיק ברשעתו וכדי שממנו יראו וילמדו לעשות הצריכים לתשובה). (עבאה"ט או"ח ס"ס תקס"ה וברוח חיים למרח"ף שם):

Teshuva 143

קמ"ג קמ"ד קמ"ה) <b>שאלה</b> כיצד ינהגו בענין תרומות ומעשרות בירושלים ת"ו:
<b>תשובה</b> מה שהנהגתי הוא נראה יותר בטוח לברך אקב"ו להפריש תרומות ומעשרות (עיין עיקרי הד"ט יו"ד סי' ל"ג אות י"ג) ולהרים בתחילה התרומה הגדולה כל שהוא ואחר כך נוטל א' מק' מכל מה שיש שם ואומר זה החלק ממאה שהפרשתי עם ט' חלקים אחרים שבראש הכד הרי הוא מעשר ראשון וזה שבידי הוא תרומת מעשר (והיא עם הת"ג שופכם במקום נקי) ואח"כ מכשיר את השאר אם הוא דבר יבש משום שאין פודין מ"ש טהור בירושלים ואומר (הרי מעשר שני בצפונו והוא מחולל על שוה פרוטה ממה שיש לי תוך כיסי) ובו אני לוקח מעט אוכל ושורפו או קוברו וזה האוכל אין צריך שיהיה בו שוה פרוטה דבשלמא בתחילה דכתיב ביה ונתת הכסף צריך שיהיה בו ש"פ אבל בכל [אשר] תאוה נפשך אעפ"י ששוה כל דהוא מטעם דאין אונאה להקדש ובזמן הזה אין קפידא כדשמואל (עירוכין כ"ט.):
<b>וזה</b> מן היין שנעשה מן הענבים הלקוחות מן הגוי שבצרן ע"מ לידרך אבל מן הגדל בגינה קטנה שיש לי אני מברך אקב"ו להפריש ת"ג ונותנה לכהן והוא קוברה במקום טהור ואח"כ עם תרומת מעשר. ואח"כ אני נותן מעשר א' ללוי והוא מברך אקב"ו להפריש תרומת מעשר אח"כ אקב"ו להפריש מעשר שני וכו':
<b>ודרך</b> זה בנלקח מן הגוי יות' נכון שאם יטול תרומה ותרומת מעשר כא' אפשר שלא יוציא השיעור וכשהוא נפטר מת"ג ויקח א' מק' ואח"כ ט' חלקים שבראש הראויים להיות מעשר א' שבין זה שבידו ובין מה שקורא שם יכוין שיהיה שם כל מעשר א' הראוי לכל ואח"כ אומר שזה שבידו יהיה תרומת מעשר ויכוין שאם אין במה שבידו כדי שיעור תרומת מעשר שמה שיש למעלה עפ"י הכד ישלים ואם אירע שאין במה שבידו כבר קרא שם ג"כ למה שעפ"י הכד ואפי' ישאר שם וישתהו הו"ל ספק מדומע ובטל ביותר הרבה מא' ומאה ואריך:
<b>ובכל</b> שנה אני מתנה ואם השנה מעשר עני מה שאמרתי שהוא מ"ב הרי הוא מ"ע ופודה אותו בשוויו לעניים:
<b>ואם</b> הוא שדה ישראל צריך ליתן המעשר ראשון ללוי משלם והבא לצאת ידי ספק יקנה ללוי כל חלק המעשר שלו ויקרא לו שם במקום ידוע והלוי יפריש תרומת מעשר ממקומו הראוי ואם באולי נשתייר מעט יכוין כדלעיל:

Teshuva 144



Teshuva 145



Teshuva 146

קמ"ו) נראה דלי"א שהביא הב"י (באו"ח) סי' קפ"ה דאם ברך בלבו יצא מי שיש בידו ספק ברכה דמספקא לא יברך ויש לו להרהר בלבו לצאת כפי הי"א ולא ישאר בספק ברכה ואפשר דבזה נוכל לתקן לשותה משקין בתוך הסעודה דיברך בלבו ודיו משום ספק אם צריך ברכה או לא ואת"ל צריך ברכה ספק או הלכה כמ"ד אם ברך בלבו יצא והוא מתהפך:
<b>ויש</b> לתקן בזה ג"כ ס' שנולד לי אם מה שמחזירין אותו כשנסת' אם ברך ברכת מזון אי הוי כשאכל שיעורא דאורייתא (עי' זכל"א או"ח ב' ד"ה סי' קפ"ד וטו"ז או"ח סי' ס"ב וישוי"ע שם):
<b>וא"ל</b> דגם ברכה בלב שא"צ הויא לבטלה דלא תשא משמע כמו (תלים ט"ז) ובל אשא את שמותם על שפתי (עי' בס' הגיד מרדכי דצ"ד שחולק ע"ז) והר"ן פרק בתרא דר"ה גבי אין מעכבין את התינוקות וכו' פי' בהדיא דברכה שא"צ הויא מדרבנן (עי' מג"א ס"ס רט"ו) משמע דאין איסור דאת ה' אלהיך תירא ולא תשא אלא במזכיר שם מן השמות ללא צורך. ועין מש"ל סי' קנ"ט (ובח"א ס"ו) דמשמע דהרהור כדבור (עי' בס' גן המלך סי' כ"ג):

Teshuva 147

קמ"ז) <b>שאלה</b> מי שאכל חצי זית וחזר ואכל חצי זית אחר בתוך אכילת פרס ולא היה בדעתו כשברך על הראשון מהו:
<b>תשובה</b> אפשר ללמדה מההיא דתנן פ"ג דכריתות (דף י"א.) שאם אכל כחצי זית וחזר ואכל כחצי זית ממין אחד חייב משני מינים פטור ע"ש ובגמרא ואפשר דכיון שיש שיש שיעור אכילה במעיו יברך באחרונה (עי' מג"א סי' ר"י סס"ק א' ובאה"ט סי' קס"ח סקכ"א):

Teshuva 148

קמ"ח) מה שהביא הב"י (באו"ח) סי' קצ"ה (ועי"ש בבאה"ט ס"ק ב') בשם הר"ר יונה שאם רשות הרבים מפסקת ביניהם נראה דאין מצטרפין בשום ענין צ"ע במכות (ו':) שנים [רואין אותו] מחלון זה] שנים רואין אותו מחלון זה לענין עדות מצטרפין:

Teshuva 149

קמ"ט) <b>שאלה</b> אם ברך על היין בפה"ע מהו:
<b>תשובה</b> דבר זה נפתח בגדולים ובמחלוקת שנויה בתשובת מהר"י הלוי ואיברא דכדבריו הכי משמע ומדיוק דברי הר"מ שהביא מתוספות (ברכות דף י"ב ד"ה לא) ויש לי לצרף עוד לומר דלא יצא ולא מטעמיה דהוא קאמר דברכת בפה"ע לא שייך ביין הא ליתא דיין ושמן שוין הם. וכשם ששייך בפה"ע בשמן כך שייך ביין אלא נראה דטעם דמילתא דכיון דכל מין, ומין יש לו ברכתו הכללית כגון לפירות האדמה בפה"א ולעץ בפה"ע. יצאו לחם ויין ללמוד בדבר חדש דהיינו שקבעו להם ברכה לעצמן מפני חשיבותה אי אתה יכול להחזירם לכלל שאר פירות דמקרי משנה ממטבע שטבעו חכמים בפרט והוציאום מן הכלל. זולת בשהכל שאמרו בפירוש (ברכות מ'.) דבדיעבד יצא ומכאן נפשט ג"כ שאם ברך בורא פה"א על הפת לא יצא (עי' מג"א סי' ר"ח ס"ק כ"ב ויד אפרים שם ושד"ח אסיפת דינים ברכות סי' א' אות א' וב' ובאה"ט או"ח סי' ר"ט סק"ד):

Teshuva 150

ק"ן) הביא הב"י (או"ח) סי' ר"ב מר' ירוחם בפי' נובלות שהוא מין פרי ולא נגמר בישולו שהכל וכתב עליו הב"י ולא דק שהרי אמרו בגמרא (ברכות מ:) דנובלות היינו בושלי כמרא ופרש"י כמו שרופי חמה שבשלם ושרפם החום ויבשו ותמרים הם עכ"ל וא"כ אינו ענין לשלא נגמרו בישולם עדיין עכ"ד הב"י. ועדיפא מינה הי"ל להקשות עליו וכי משום שלא נגמר בישולם מברך שהכל לא יהיה אלא משהוציאו פרי יש לברך בפה"ע כמו בשאר אילנות חוץ מבוסר וכו'. אלא שכוונת ר"י למה שפירש רש"י במלות שונות שמחמת שלא נגמר בישולו הטבעי יבא השמש ושורפו וזהו דרך טבע כאדם בקדוח עליו אש הקדחת אם לא ימצא לחות שרשי שיסבול חומו ישרף מעט והיה לעץ (עי' ט"ז סי' ר"ד ס"ק ג' ויד אפרים שם):

Teshuva 151

קנ"א) שאלה מ"ש הרא"ש דמים שמבשלים לחולה מברך עליהם שהכל קשה ומאי שנא ממיא דוכלהו שילקי (ברכות ל"ט.) ועוד אי מיא דשלקי כשלקי הוי כבוש כמבושל לענין זה:
<b>תשובה</b> אפשר דכיון שהם קשים אין מוציאין כל תמציתם כמיא דשלקי. ולענין כבוש כמבושל יש להסתפק משום דמצינו. (עי' תוס' יו"ט פ"י דתרומות מ"י ובתוס' רעק"א רפ"ו דנדרים) שלוק דהוא יותר ממבושל ויש שלוק כל דהו ואי מיא דסלקי הוי הרבה ממבושל לא אמרו כבוש כשלוק מיהו מסתברא דכבוש נמי הוי כשלקי וכן הרופאים קורין לכבוש אינפוזיו"ן ויוצא לפעמים יותר תמצית מן הבישול:

Teshuva 152

קנ"ב) אוכל דבר איסור מפני הסכנה אם מברך:
<b>הביא</b> הב"י סי' ר"ד בש"ר ירוחם דלא יברך והביא להפך מדברי הרא"ש שכתב דאוכל ביה"כ מברך ונראה דאין זה נגד דבריו דהתם הוא אוכל היתר ביום אסור אבל אוכל איסור נפשו קצה דומיא (או"ח סי' שכ"ח סי"ד) דשוחטין לחולה בשבת כההיא (תרומות פ"ו מ"ג ובסמ"ע סי' רל"ד סק"ד) דהמאכיל את פועליו תרומה ומה שהביא ג"כ מסימן קצ"ו (עי"ש בט"ז סק"א ובישו"ע) דהראב"ד והרא"ש סברי דאוכל טבל מברך אפשר דהתם מיירי שאוכלו במזיד וטעמא טעים ועוד סוף סוף טבל מאכל של ישראל הוא שיבא לכלל היתר אבל אוכל איסור מחמת שהוא אנוס קץ בו ואינו טועם בו דבר שהנפש נהנה ממנו (עי' שו"ת חיי ארי' סי' כ"ד):

Teshuva 153

קנ"ג) <b>שאלה</b> מי שנטל טלית ע"מ להניחו וברך עליו וקודם שסיים הברכה נאבד מידו אם יש לו תקנה:
<b>תשובה</b> אפשר שימשוך בברכה וילך למקום טלית או תפילין ויסיים אקב"ו להניח תפילין או ציצית (עי' באה"ט או"ח סי' ח' סקט"ז ובשער"ת ומוצל מאש לר"ח אלפנדרי סי' י"א ולק' סי' רי"ח) ועיין מש"כ (לעיל סי' קמ"ט) גבי אם אמר בפה"ע ותוך כדי דבור סיים בפה"ג:

Teshuva 154

קנ"ד) <b>שאלה</b> למה ברכת שלש אינה פוטרת מעין ג' וכ"ת דאין ברכה חשובה פוטרת לפחות הרי הביא הטור סי' ר"ח משם הרא"ש דאם בירך על הענבים בפה"ג יצא מידי דהוה שאם ברך על פרי העץ בפה"א יצא ועוד ברכת מזון פוטרת תמרים ויין דמיזן זייני ועוד מ"ט לא התקינו לפועלים מעין ג' דהא כתב הרמב"ם דשלש ברכות אסמכתא דמן התורה בברכה א' סגי וכשם שקצרו התפילה בהביננו וברכה מעין שבע למה לא קצרו ברכת המזון:
<b>תשובה</b> ואמאי לא תהוי תיובתא ההיא דברכת שלש להרא"ש דהא חזינן דברכה חשובה דנתקנה על דבר גדול אין לאומרה על דבר קטן והו"ל למברך ברכת מזון על תאנים וענבים ורמונים:
<b>מיהו</b> איכא למימר לדעת הרא"ש דהתם לא שייכא ברכה דמזון על אלו והו"ל כמי שבירך נותן ר"ט בפירות על פרי שאינו מריח. מיהו קשה מההיא דתמרים ויין וכי הני זייני טפי מלחמניות:
<b>ועל</b> השנייה אני אומר דכיון דברכת המזון מן התורה על כל פעם שהוא אוכל לא רצו לקצרה ודי במה שהקילו להם משלהם אבל תפילה בכל יום אינו מן התורה ומשום טירדא דאורחא קצרוה:
<b>ולראשונה</b> י"ל דאם היתה פוטרת ברכת שלש למעין שלש הרואה אומר דפת גמור הוא ויבא לאכול פת בלא נטילת ידים (עי' באה"ט או"ח שם ס"ק כ"ב):
<b>מדי</b> עברי בהלכות ציצית מצאתי להרא"ש שם שמביא דעת ר"ת דכיון דהותרה ציצית בכלאים מותר בין ביום בין בלילה בין לאיש בין לאשה מדבריו למדנו דהותרה שבת ולא דחויה דכולן מטומאה בצבור למדנו בפסחים (דף ע"ז ועי' כ"מ רפ"ב דשבת) והפריז על המדה דבסוברין היינו אפי' למ"ד הותרה היינו דוקא כל שהוא לצורך החולה כגון שאין צריך אלא לגרוגרת א' והביא שנים (עי' רשב"א פ"ק דחולין ט"ו: ור"ן פ"ב דביצה) אבל לא שהותרה לגמרי ולדבריו דמתיר תכלת בלילה ולאשה הא דאמרינן (חולין ט"ו:) גזרה שמא ירבה בשבילו אתיא כמ"ד דחויה היא שבת דלמ"ד הותרה (עי' ברשב"א הנ"ל הובא בב"י או"ח סי' שי"ח שכ' דגזורה שמא ירבה בשבילו היינו אחר שיתן הקדירה על האש ירבה והוא חיוב סקילה אבל קודם שנותן על האש אינו רק איסור דרבנן עי"ש) כי היכי דכיון דהותר בגד זה לאיש ביום הותר גם בלילה ולאשה אע"ג דחשבינן לה בפרק במה אשה (דס"ב.) נשים עם בפני עצמם. ה"נ נימא מגו דהותרה שבת זו בשביל חולה הותרו כל ישראל דכולן חייבים לרפאתו וק"ו הדברים ומה אשה דלא שייכא בציצית ועם בפני עצמה היא כיון שהותר איסור הותר נמי בשבילה. כל ישראל דשייכי לחולה אינו דין ששבת זו הותרה להם ואי אפשר שלא יהא איזה חולה במדינת הים א"כ הותרה שבת וי"ל דהבערה תוכיח שלא הותרה אלא במקדש מדכתיב לת"א בכל מושבותיכם (שבת כ') אף אני אביא חולה שלא הותר אלא לו בשעתו. דכי פרכת נילף מינה איכא למימר מה לשבת שכן כרת תאמר כלאים שהם בלאו. מ"מ קשה הדבר לשמעו וכבר הקשיתי על ראיות שלו בלחם הפנים' שלי ע"ש (עי' ראב"ד פ"א דתמיד ושאג"א סי' ל') ולדבריו צ"ל דישראל שאכל מליקת העוף יהא פטור משום נבלה כיון דהותרה לכהן ובסוף פ"ז דזבחים (ס"ט:) תנן דאין מליקתה מטהרת את טריפתה מטומאתה א"כ אין למליקה דין שחיטה וה"ה דלא פקע שם נבילה מינה מיהו י"ל דשאני כלאים דלא נשתייר איסורא עליה אבל מליקת העוף דאכתי אסור משום קדשים לזר לא פקע איסור נבילה מיניה (עי' יבמות ל"ב:):
<b>הנה</b> הרמב"ם (פ"ב דשבת) סבר דחויה היא שבת וצ"ע היכא מייתי ההיא (יומא פ"ד:) דלא יעשה על ידי קטנים וכו' דההיא על כרחין אתיא כמ"ד הותדה שבת דאל"כ היכי שרו רבנן מטעם שמצרפין לדעת אחרת לחלל שבת בקום עשה אבל למ"ד הותרה שבת אתי שפיר כדי שלא תהא שבת קלה בעיניהם כמש"כ הרמב"ם מיהו לטעמא דשלא יאמרו שאין לחלל שבת על החולה שיש בו סכנה אלא ע"י אלו וכשיבא לידם ולא ימצאו גוים או קטנים לא יתעסקו בו ישראל אפי' תימא דחויה היא שבת אתי שפיר דסוף סוף מצי למיתי לידי סכנת נפשות ותנן ביומא (פ"ג.) גבי נפלה עליו מפולת ספק הוא שם וס' אינו שם ס' נכרי ס' ישראל דכל ס' וספקי ספקות מחללין עליהם וצ"ע בהרמב"ם. וז"ל הרשב"א סי' תרפ"ט וכמדומה שהלכה כמ"ד שבת דחויה היא ולא הותרה מ"מ כל שאין שם נבילה אמרינן לגוי לשחוט כיון שהיא דחויה אצלו ותדע לך שהרי שנינו בברייתא אין עושין דברים אלו לא ע"י גוים וכו' והכי איתא בשתי נוסחאות דפוסקים שלפני. וקשה לנוסחא זו דהיכי מייתי ראיה מברייתא שאומרים לגוי דמדקאמר אין עושין ע"י גוים מכלל דאיתנהו תמן ולנסחת ב"י (או"ח סי' שכ"ח) דהעתיק אין אומרים לגוי קשיא דמה טענה היא כיון שהיא דחויה אצלו אדרבה משום הכי הוה לץ לעשות ע"י גוי (עי' בס' לימודי ה' סי' פ"ט) ועוד דע"כ צריכין אנו בביאור שמצטרפין לדעת אחרת גבי קטנים וגוי כדי שלא יאמרו אין גדול מחלל שבת במקום סכנה ואיכא לתא דפקוח נפש וא"כ אמאי יהבינן ליה נבלה הא נמי יאמרו חולה שיש בו סכנה אין מחללין עליו שבת אלא אם יש שם נבלה יאכל ואם לאו ימות ואפשר בזה דכשיש שם נבלה יאמרו לאו משום שאין מחללין אלא מפני שהיא מזומנת ואטרוחי בכדי לא טרחי אבל משהוצרך לחלל ומניחין הגדול משום הנך יש לחוש ושיעור דברי הרשב"א כך כיון דמכח ההיא גזרה דברייתא דחויה אצלו אין לעשות ע"י גוי וכו':
<b>ולענין</b> מעשה נראה כל דבר דאיכא למיחש לטירוף דעת החולה אם אין עושין לו כל צרכו עושין מיהו לקיים דברי רבותינו ז"ל היה נראה שיטפל הגדול בדבר שהוא משום שבות כגון שיוליך המחתה שהבעיר הגוי או יקח נר בידו או יסיר הקדרה מן האור וכיוצא בזה (עי' בלימודי ה' סי' פ"ט הנ"ל) והשאר ע"י גוים ע"י קטנים וכיון שרואין אותו שמחלל אין מבחינין בין דבר קטן לגדול דהיכא דאפשר למעט בתורפא ולא יהא שום בית מיחוש דנפשות אפי' אחר אלף ספקות עושין. מעשה באשה א' בשכונתנו שהית מקשה לילד ונשים מקטרות אותם בדברים שאין בהם ממש ולא מחיתי בהן שלא תטרף דעתה:
<b>זה</b> לשון הרמב"ם רפ"ב (דשבת ה"ג) כשעושין דברים הללו אין עושין לא ע"י כותים ולא ע"י קטנים ולא ע"י עבדים ולא ע"י נשים נראה דהכי הוה גריס בברייתא ואין להגיה גוים במקום כותים דבמשנה. ובברייתא היכא דמיירי בכותים היינו קודם שגזרו עליהם והרמב"ם נגרר אחר גרסתו בברייתא ונראה דנקט כסדר דכותים גריעי מקטנים אשר לא מזרע ישראל הם. וקטנים לא באו לכלל מצוות ועבד אע"פ שאינו מזרע כשר כיון שמחוייב במ"ע כנשים ובשמירת שבת והוא נתון תחת ישראל ואין רבו מניח לו לעבור על המצוות ועדיף טפי מכותים דאמרינן בעלמא (חולין ד'.) כל מצוה שהחזיקו בה כותים משמע דהיו פוקרין בשאר ועדיף מקטן דזה חייב במצות וזה אינו חייב ונשים עדיפי מעבדים דחייבות ונזרעו בקדושה. ולא מבעיא קאמר. והשתא מתורץ מה שדקדק הכ"מ דטעמא דשלא תהא קלה לא שייך בכותים ולא בקטנים דבכותים מיירי קודם שגזרו וקטן דילמא אתי למסרך כההיא (עירובין דף מ': ובתוס' ד"ה דילמא) דכוס לתינוק ואפי' למאן דלא חייש התם דמשנה לשנה ומזמן לזמן אבל הכא לשבת הבא יחלל וכן לשבת אחרת כי אין זמן לשכחה:
<b>שם</b> בגמ' (שבת קנ"ג.) מייתי דאם אין שם נכרי ויש שם חמור חש"ו אחמור מנח ליה אחש"ו לא מנח הני אדם האי לאו אדם חרש ושוטה לשוטה [חרש[וקטן מאי א"ד לחרש יהיב וא"ד לקטן יהיב והרמב"ם בפ"ו לא הביא חילוקים אלו נראה דלטעמיה אזיל כמש"כ לתת טעם לדבריו דאף בקטן איכא טעמא שלא תהא קלה מיהו אכתי קשה דהול"ל חרש ושוטה. שבתי וראה דבפ"ך מייתי לה וחוזרני בי דטעמא שלא תהא קלה לא קאי אקטן וא"כ שפיר צריך להגיה גוי במקום כותי ודרך המדפיסין באיטליא לעשות כן אי הכי קשיא על הרמב"ם אמאי לא יהיב טעמא לגוי וקטן וקשה הדבר לאומרו שהניח על פה האי טעמא אחרינא דשלא יאמרו. ועוד אי איכא האי טעמא דכולל לכולהו אמאי נקט פלגא:
<b>נוסח</b> הברייתא דגריס הרי"ף ואין עושין דברים הללו לא ע"י גוים ולא ע"י קטנים אלא ע"י גדולי ישראל ואין אומרים לעשות דברים אלו לא ע"י נשים ולא כותים מפני שמצטרפין לדעת [אחרת] והרמב"ם במקום כותים גריס עבדים. וי"ל דהרמב"ם ז"ל מפרש טעמא דגוים וקטנים קטן משום דאינו יודע לאמן ידיו לשמש חולה שיש בו סכנה וידחנו או יתרשל להביא לו או יכעיסנו וגוים דחשודים על ש"ד כדאמרינן (ע"ז כ"ה:) שלא יתלוה עמו בדרך. ויבעט בו או ישקנו סם המות ולא ידברו עליו כי כבר הוא מסוכן ואלו הטעמים שכל אחד יכיר בהם לא הוצרך הרמב"ם אלא בטעם שהוא חוץ לשכל א"כ דמשום שישמשו לחולה כהוגן נשים ועבדים מ"ט לא דרכן של אלו לשמש ומשני שלא תהא שבת קלה בעיניהם ודייקא לישנא שפיר דמתרי טעמי נגעי בה גם תיבות ואין אומרים ודוק ומטעם זה אסור שיטפלו גוים וקטנים ואפי' בחול אפי' להביא לו הקערה וצריך שמירה לגוי והרי"ף דגרים כותים אפשר דמספקא ליה אי גרי אמת הוו או גרי אריות ולדידיה אפשר שישמשוהו עבדיו שרגיל בהם ויודעים ווסתו ואולי אם ישמשנו אחר שאינו יודע יכעס ויסתכן יותר והטור לא העתיק אלא קטנים גוים ונשים משמע דעבדים שרי. ואם מיירי הרמב"ם בכותים בזמן הזה נפשטה שאלתינו אי ס"ל להרמב"ם דלכל דבר עשאום כגוים דהכא משמע דהא דעשאום כגוים היינו להחמיר כמשומד לע"ז ומחלל שבתות וכן נוטין הדברים שכתב רפ"ג שאכלו ז"ל והכותי מן הגוים שהביא מלך אשור מבבל ומכותא ויושב אותם בערי שומרון ואת ה' היו יראים ואת אלהיהם היו עובדים אבל באורך הימים למדו התורה והיו שומרים תורה שבכתב וכל מצוה שהחזיקו בה היו מדקדקין בה יותר מישראל והיו מאמינין בהם ישראל בקצה מצות עד שבדקו אחריהן ומצאו להם דמות יונה בראש ה"ג שהיו עובדין ומאז עשאום כגוים גמורים לכל דבריהם עכ"ל. ממש"כ שבאורך הימים למדו התורה והיו מאמינים בהם משמע שנתגיירו לגמרי אלא שאח"כ פקרו בדברי סופרים ובקצת מצוות שאל"כ היאך היו מאמינין בהם באיסור והתר וכי גוי שישמור קצת מצוות נאמינהו וכיון שכן כשחזרו ומצאו דמות יונה הו"ל כגר שחזר לסורו שאם קדש קדושיו קדושין כדאיתא בהחולץ (מ"ז:) ובספ"ח שם כתב שכל מה שנזכר במשנה מנאמנות הכותים לא נאמר זה אלא קודם שחקרו עליהם אבל משחקרו ומצאו אשר זכרנו עשאום פחותים מן הגוים וצ"ל דהאי פחותים מן הגוים (וא"ל לענין ענית אמן גרע כותי מעכו"ם דאחר עכו"ם עונין ואחר כותי אין עונין כדאי' בירוש' עב"י או"ח סי' רט"ו דהא הרמב"ם ס"ל דגם על ברכת עכו"ם אין לענות אמן) לענין הא דאמרינן (חולין י"ג:) גוים שבחו"ל לאו עוע"ז הם אלא מעשה אבותיהם בידיהם. והקלו בזה לענין לפני אידיהן ולאלו החמירו כעובדי ע"ז גמורים אבל לענין קדושין הניחום כדין גר. ואם נבאר דבריו דפחותין מן הגוים לכל דבר קאמר וגריעי מגר שחזר לסורו מ"ש י"ל דמחלוקת שנויה (בקדושין ע"ה:) למ"ד גרי אריות היו כיון שלא באו אלא מחמת יראה והוכיח סופן על תחילתן י"ל דאע"ג דטבלו והחזיקו יותר מישראל באיזה מצות לרמות את ישראל היו עושין וראיה שפקרו בד"ס ולא החזיקו בכל המצות ואם היו גרי אמת היו מדקדקים יותר מישראל כמש"כ התוס' פ"ג דקדושין (דף ע:) בשם ר' אברהם הגר. אבל גר שבא מעצמו בלי הכרח ודאי גמר בדעתו להתיהד ואע"פ שחטא ישראל הוא (סנהדרין מ"ד.):
<b>ולמ"ד</b> גרי אמת הם י"ל דיש להם דין גר שחזר לסורו ומפני שהדבר ספק הוה עובדא ואצרכה גט רב יהודאי ומר רב שמואל ריש כלה כמ"ש הטור [אהע"ז] סי' מ"ד מדקאמר ואצרכה משמע מספק דהרי מוכח באותו סי' דהיכא דאיכא קדושין ודאי אומר הרי אלו קדושין גמורים:
(עי' בח"א סי' קכ"ו. וש"ך יו"ד סי' קנ"ט סק"ה) והרמב"ם אחר שמסר לנו בחבורו כלל שהכותים כגוים גמורים לא הזכירם עוד כלומר דין גוים יש להם לכל דבר עם הכלל:
<b>ונ"ל</b> דהא דנקט כותים בההיא סרכא דברייתא נקט ולאו דוקא:
<b>מנוסח</b> הברייתא שהעתיק הרמב"ם נולד לנו ספק דכיון דאיכא מדרגות במקום חולי שאינו של סכנה שצריך ישראל לחלל כדינו בשבותין אם יתן בהדרגה לאחד מאלו אם אין קטן יתן לעבד כההיא דמי שהחשיך (קנ"ג.) להרמב"ם לא תיבעי לן דטעמא שלא תהא שבת קלה בעיניו דלא שנא (מיהו תיקשי ליה ההיא דהנותן כיסו לנכרי אין שם נכרי יתן לקטן) כי תיבעי לן למ"ד לא ניתן שבת לידחות אצל פיקוח נפש אלא ע"י אלו ונראה דה"ה דלאו כולהו ידעו שאין סכנה ויאמרו אין שבת נדחה אבל חולה ובן בכל דבר איסור:

Teshuva 155

קנ"ה) <b>דקדקתי</b> בכתבים דהא דחביב קודם או מוקדם בפסוק כשישנם לפניו ואין קפידא לאכול זה קודם זה אבל אם דרך אכילתם ע"פ. הרפואה או ממנהג בני אדם להקדים זה לזה כגון לאכול פירות ולשתות אחריהם אין שם דין קדימה ואמרתי זה לפי' דברי התה"ד שהביא הב"י סי' רי"א דאלת"ה קשיא:

Teshuva 156

קנ"ו) מה שדחה ב"י או"ח ר"ס רי"ב דברי הכלבו שנסתפק הא דעיקר פוטר הטפלה אי הוי נמי מברכה דלאחריה וכו' ה"ל לאתויי מתני' פ"ו דנידה (נ"א:) כל הטעון ברכה לאחריו טעון ברכה לפניו הרי בהדיא שאין לברך לאחריה מאחר שלא ברך לפניו. ויש שם ברישא דתני ויש שטעון ברכה לפניו ואינו טעון לאחריו וקא טרח למשכח מידי לאתויי. הול"ל לאתויי אוכל פחות מכשיעור. וי"ל דבאורייתא לא קמיירי ועי' לעיל סי' י"ח:
<b>ולדעת</b> שאומרים דלברכת בורא נפשות לא בעי שיעורא עתו"ס ברכות ל"ט. ד"ה בצר) א"ש קצת דלא מייתי ליה משום דלא פסיקא ליה לומר אוכל פחות מכשיעור דהא איכא מילי דבעי שיעורא ואיכא דלא בעי ולמ"ש דבאוכל מליח ופת עמו אם שבע מן הפת טעון ברכה לאחריו אין להקשות דהתם הרי הוא מברך שהכל בשביל מליח ואפי' את"ל דנפטר בברכת פירות אכתי מיקרי יש ברכה לפניו:

Teshuva 157

קנ"ז) ירושלמי ר"פ הרואה רב אמר צריך לומר אתה ושמואל אמר אין צריך. צ"ע אם כללא דהלכה כרב באיסורי איתיה נמי בירושלמי ואין ראיה מההיא (ברכות נ"ד:) דבריך רחמנא וכו' דהתם תירץ ואיכא לתרוצי דאמר נמי אתה ומסתברה דאיתנאי נמי בירושלמי דכיון דחזי ליה דבקי באיסורא טפי מדשמואל אית לן למימר דבכל דוכתא הלכה כוותיה ולא דמי לכ"מ ששנה רשב"ג במשנתינו דהתם בדקו ומצאו (נדפס בספר תחילת חכמה):

Teshuva 158

קנ"ח) <b>שאלה</b> כלי שיש לו ב' פיות או צנורות קטנות א' גבוה מחבירו אם מותר ליטול מן העליון ובכלי שניקב שאמרו (סי' קנ"ט ס"ב) שיטול מן הנקב ולמטה איך אפשר שיטול ולא יעברו המים מן הדופן שאינו חשוב כלי.
<b>תשובה</b> כלי העשוי מתחילה לכך לא מבעיא דאפי' דרך הפה העליון מותר ליטול דהא כיור היו לו י"ב דדין (יומא ל"ז.) ולמ"ד בידי אדם נמי אי אפשר לצמצם (בכורות ח"י.) אפשר שהיה א' למעלה מחברו וא"ת דהתם לא בעי כלי הרי הכלים שלנו שקורין אגווה מאג"ל שיש להם ברזא ואנו נוטלין מהם והוי כההיא דפ"ד דכלים שולי קורפיות) אבל כלי שניקב יש לומר שאם יעלו המים על הדפנות שלמעלה מן הנקב ומשם יבואו לנקב דאין להכשיר אבל למצדד אצדודי ליכא למיחש שאין לצמצם שיהיה בכל הכלים המשפך שוה ושתהא שפה לפיו סביב שוה בעיגול (עבאה"ט או"ח סי' קנ"ט סק"ב ופח"י ע' נטילה):

Teshuva 159

קנ"ט) <b>שאלה</b> השומע ד"ת אם צריך לברך.
<b>תשובה</b> נראה דמאחר דשומע כעונה (סוכה ל"ח:) יש לברך מידי דהוי אשומע שופר ומגילה. ואפי' לדברי אגור דהביא ב"י סי' מ"ז (ס"ד) דהרהור לאו כדבור דמי ושאין לברך התם הוא דליכא שומע ומשמיע כ"ש דאפשר דההיא לאו דסמכא דלאו מר בר רב אשי חתים עלה [עי"ש בישויע"ק ס"ק ד'] דהרי אמרו (ברכות כ"ד:) אסור להרהר בד"ת במקום הטינופת ואנו מברכים לעסוק בד"ת וכי היושב כל היום ולומד ומעיין ע"י הרהור לא מיקרי עוסק בתורה ושאני ק"ש דכתי' ודברת בם ואפ"ה אם קרא ק"ש בלבו יצא כגון אם היה אנוס וכו'. ובס' לחם פנים' א"ח סי' פ"ה הוכחתי דרבינא דס"ל דהרהור כדבור דמי (שם כ':) כר' יהודה קאי דאמר הקורא ק"ש ולא השמיע לאזנו יצא (שם ט"ו.) וקי"ל כוותיה ובסוגיא שם מוכח בהדיא דלר' יהודה לאו דוקא שהוציא בשפתיו דה"ה ע"י הרהור (עי' בח"א סי' ו') ע"ש והא דנקט הקורא משום ר"י נקט ליה וסוגיין דעלמא שומע כעונה והכי משמע נמי בירושלמי בההיא דאם היה אנוס דהרהור כ"ד (או"ח סי' ס"ב ס"ד) ובהל' ט"ב (סי' תקנ"ד ובמג"א סק"ה) הביא משם אגור ומהרי"ל שאסור ללמוד ע"י הרהור ולא פליגי דהתם משום שמחה ולכל הפירושים המברך לא הפסיד שכל היום חלה עליו חובת לימוד וברכת התורה א"צ ללמוד אחריה מיד וכמ"ש ב"י (סי' מ"ז ס"ט) ע"ש (עשע"ת שם סק"ג ושד"ח כללים ה' סי' ע"ה ומג"א סי' פ"ה סק"ב ודג"מ שם ועי' ס' הגיד מרדכי דצ"ד ע"ג):

Teshuva 160

ק"ס) <b>שאלה</b> למה לא תקנו ברכה על שמיעת קול שיר כמו שתקנו על הריח ועל שמיעת בשורות טובות.
<b>תשובה</b> לא מצאתי לזה טעם מבואר ובספר מטה משה נ"ל שיש קצת טעם ואפשר לומר שכל ההנאות נשאר רושם התועלת בגוף אף משיעבור זמן הפעולה אבל השיר משמח בשעת שמיעה ברוחני ומשיעבור לא ישאר תועלת גשמי והו"ל כדבר שאין בו ממש דמש"ה ריח שאין בו עיקר אין מברך עליו: (עי' מג"א ר"ס רט"ז ושד"ח ד"ח סי' מ"ז אות י"א):

Teshuva 161

קס"א) <b>שאלה</b> אם אשה תברך הגומל.
<b>תשובה</b> למ"ד דעשרה ותרי רבנן מעכב אפשר דאשה לא מיחייבא דכל כבודה ב"מ פנימה. ואפשר דתברך שהחיינו כההיא (ברכות נ"ד:) דבריך רחמנא דיהבך לן דאם על קניית כלי חדש אומרו (כמבואר באו"ח סי' רכ"ג) על חדוש וקנין גופא לכ"ש ועוד ק"ו מרואה את חבירו (בסי' רכ"ה) אלא שלהודות שבחו של מקום מברך ברבים ולהודות על חסרון מעשהו ושהקב"ה גמל עמו לא בצדקתו תקנו ברכה זו אבל אם אין שם עשרה מי פטרו מלשבח את יוצרו בברכת שהחיינו ועיין בסי' א':
<b>אמר המני"ח:</b> ועיין בב"י סי' רי"ט (ובבאה"ט ס"ק א') דאין לברך הגומל על הצלת אשתו או שאר קרוביו החביבים עליו ואם בירך גוערין בו דשמא הוי ברכה לבטלה. ועיין מ"ש הרב בכה"ג ובשיירי:

Teshuva 162

קס"ב) בפירוש הש"ע הוכחתי מלשון רש"י (ברכות נ"ט:) דא"ל מת אביו ויורשו דמברך נמי הטוב והמטיב היינו כשלא היה יודע בו מתחילה שהיו לו נכסים ז"ש רש"י ולבסוף הוא אומ' הטוב והמטיב על בשורות הירושה שנשארה לו ירושה מאביו שכן בישרוהו מת אביו ויורשו כלומר הניח נכסים ע"כ. והכי דייק לשון הרמב"ם מת אביו וירשתו נרא' דאם ידע שהיו נכסים אין לו לברך דמסתמא נכסיו שלו לאחר מותו דאין לחוש שיעבור ויכתוב נכסיו לאחרים דאין רוח חכמים נוחה הימנו (ב"ב קל"ג) ולשון רש"י כפול ומכופל (עי' באה"ט או"ח סי' רכ"ג ס"ק ז' ובח"א סי' ר"ד):

Teshuva 163

קס"ג) <b>שאלה</b> השולח מעו' כסות וכלים בשביל מנות אם יוצא.
<b>תשובה</b> אם יוכל למכרם מיד ולקנות לצורך סעודה מהני דתנן (נדרים ל"ב:) אין בין מודר הנאה מחבירו למודר הימנו מאכל וכו' ורב מארי שלח לרבה זנגבילא ופלפלי (מגילה ז':) דהנאה המביאה לידי מאכל כמאכל דמי (עי' באה"ט סי' תרצ"ד ס"ק ז'):

Teshuva 164

קס"ד) מציעא דף פ"א א"ר פפא דא"ל שמור לי היום וכו' הקשו דאמאי אמרה רב פפא למילתיה תרי זמני חדא אמתני' וחדא אברייתא. וא"ת דאמרה אמתני' ומהתם ילפינן לבריתא הול"ל כדאמר ר"פ:
<b>ונראה</b> דלבתר דאמר לקמייתא אצטריך לר"פ לדבר על הברייתא כי היכי דתהוי בר סמכא:

Teshuva 165

קס"ה) ברכות פ' כ"מ (מ"ג.) א"ר בר ירמיה (לפנינו הגי' אר"ז א"ר בר ירמי' וכן נדה י"א: גיטין ע"ד. פסחים ל"ו. כתובות ק"ט. והרא"ש גריס א"ר אר"י ועי' במעיו"ט) מאימתי מברכין על הריח משתעלה תמרתו א"ל ר' זירא והא לא קארח א"ל וליטעמיך המוציא לחם מן הארץ דמברך והא לא קאכל אלא דעתיה למיכל ה"נ דעתיה לאורוחי קשה וכי לא ראה ר' זירא דבר זה דעל כל דבר יש לברך קודם אלא דעת ר' זירא לאו נראה שבא לומר דלאו שפיר לברך קודם שיריח קצת דלפעמים נסתם חיש הריח מחמת הנזילה ונמצא שברך לבטלה [עי' ריטב"א חולין ק"ו ד"ה א"ר וירושלמי פ' הרואה מובא בש"ך יו"ד סי' י"ט ס"ק ג'. ולעיל בח"א סי' מ"ח וקל"ט. ובס' מט"מ סי' תרס"ט כ' בשם מהר"ם מ"ץ דאיך יברך זמן על הספירה שמא ישכח יום א'. ונמצא ברכה לבטלה ובחק יעקב סי' תפ"ט סק"ו.] ולא חש ר' זירא להשיב לרבא בר ירמיה שאם הוא בנו של ר' ירמיה היה קטן הרבה בפני ר' זירא שר' ירמיה אביו היה תלמידו (עתוס' גיטין י"א: ד"ה יתיב) וכה"ג איכא טובא דלא חש להשיב (ב"מ ל"ה. ב"ב ט.) ומ"ש לעיל (בח"א סי' רס"ד) דברכות השבח אין שם משום ברכה שאינה צריכה (עי' שד"ח ברכות סי' י"ח והד"ט או"ח רס"י) היינו בדאיכא טענה קצת וכההיא נוסחא שכת' משם הרמב"ם (פ"ד דברכות) דספק ברך המוציא דמברך והוא ישרה בעיני:

Teshuva 166

קס"ו) <b>שאלה</b> המוציא תפילין מונחין בגניזה מהו.
<b>תשובה</b> לכאורה איכא למימר דכיון דהשליכום שיש בהם איזה פיסול בסתר אע"פ שמוציא אותם כשרים דשמא לא נכתבו לשמן או שמא לא נעבד עורן לשמן דהא אמרינן (ב"מ י"ב:) גבי שטר כיון דנפל איתרע וחיישינן דילמא כתב ללוות ולא לוה וכו' חששות רחוקות מיהו אפשר דלא דמי דהתם אמרינן המוציא מחבירו עליו הראיה ויד בעל השטר על התחתונה אבל גבי איסורא אין לחוש כל כך ואם מצאן דרך הינוח בכיסן ליכא למיחש אבל אם הם מושלכין שם בלא רצועות ופתוחות אפשר שאז יש לחוש ועיין המוציא תפילין (עירובין צ"ה.) ומי שאבדו לו תרנגוליו ומצאן שחוטין וכו'. (חולין י"ב.) ומיהו יש לומר דלא דמי כלל לשטר משום דאדם זהיר בשטרו ושמרו היטב ולאחר שנפרע אינו שוה כלום אלא לצור ע"פ צליחותו ולפיכך י"ל שכשנפרע השליכו אבל דבר שהוא שוה איזה מעות אין דרך להשליכו דאלת"ה מוצא כלים בשוק (ב"מ כ"ד:) אמאי יכריז (עי' באה"ט או"ח ס"ס ל"ט):

Teshuva 167

קס"ז) <b>שאלה</b> אחד ענה קדוש קדוש קדוש ועדיין ש"צ היה אומר וקרא זה אל זה מהו:
<b>תשובה</b> יש לדמותם לההיא (יו"ד סי' ש"מ סכ"ה) דמי שנתעלף קרובו וכסבור שמת קרע עליו וחזר בו ומת בתוך כדי דבור דאין צריך לקרוע שנית. ובר מן דין מכיון שאמר ש"ץ נקדישך אם ענה מיד אפשר דיצא (עי' באה"ט או"ח סי' קכ"ה ושער"ת שם):

Teshuva 168

קס"ח) <b>שאלה</b> תינוק שנולד כשהוא מהול כשמטיף ממנו אם צריך לבטל נפילת אפים:
<b>תשובה</b> שמחה מיהא איכא ואין לומר (עי' באה"ט או"ח סי' קל"א ס"ק י"ב):

Teshuva 169

קס"ט) סדר המילה טוב שראיתי בירושלים ת"ו מביאות נשים לתינוק לבהכ"נ ומוסרות אותו לאביו והוא תופס אותו ואומר בקול רם אם אשכחך ירושלים תשכח ימיני תדבק לשוני לחכי וגו' שמע ישראל יאי"א. ה' מלך ה' מלך ה' ימלוך לעולם ועד. אנא ה' הושיעה נא ב"פ אנא ה' הצליחה נא ב"פ ויש מקדימין קודם אם אשכחך הטיבה ברצונך את ציון תבנה חומות ירושלם אז תחפוץ זבחי צדק עולה ואז יעלה על מזבחך פרים. וכל הפסוקים הוא קורא והקהל עונים אותם אחריו ואח"כ מברך בא"י אמ"ה אקב"ו להכניסו בשא"א והש"צ אומר אשרי תבחר ותקרב ישכון חצריך ועונין כל הקהל נשבעה בטוב ביתך קדוש היכלך:
<b>במקהלות</b> ברכו אלקים וגו' בפרוע פרעות בישראל ומוסר התינוק למוהל והוא נותנו על הכסא המוכן לאליהו ואומר זה הכסא של אליהו הנביא ז"ל. ואח"כ נותנו לסנדק ומל והאבי הבן אומר שהחיינו (עי' יו"ד סי' רס"ה ס"ז) וש"צ מברך על היין ועל הבשמים וכל הקהל מריחין שכבר חלק להם בעל הברית ע"י השמש בד של הדס ואומר אשר קדש ואלהינו קיים וכו' וקדיש:
<b>גם</b> מנהג טוב שכל הלילה שלמחר נעשית המילה לומדין ת"ח בבית האבי הבן. וסועד אותם בסעודה של מצוה בלילה וביום אחר המילה:
<b>כבר</b> כתבתי שכשמלתי בני ברכתי על המילה שהבאתי ראיה שיש לברך על המילה:
<b>אמר המני"ח:</b> עי' סי' מ"ט מח"א ואפשר דבתר החזרה הוא דקאמר הכא (עי' כפי אהרן ח"ב יו"ד ס"ט והד"ט יו"ד סי' כ"ח ח'):

Teshuva 170

ק"ע) <b>שאלה</b> אם יש לחוש למה שבא בתרגום שני (דברים ח"י) בפי' לחיים דמתרגם לועא עילאה ולועא תתאה.
<b>תשובה</b> לא דאתי מעשה בכאן כי הכל פודין אותם במה שנותנין פרוטות לכהן ומדתנן איזהו הלחי מן הפרק של לחי וכו' (חולין קל"ד) אין ראי' דלא הוצרך לתת סימן אלא ללחי התחתון גם מדכתיב לחיים אין ראיה שיהיה גם העליון לפי שהתחתון מורכב משני עצמות כל א' בפני עצמו מקרי לחי ויש קצת דקדוק מן המשנה דפתח (שם ק"ל) בהזרוע והלחיים ואח"כ מפרש איזהו הלחי ולא אמר אלו הם לחיים משמע דלעולם תרתי בעינן והדבר בספק אצלי ועיין בס' פרי חדש' ששם הוכחתי שתרגום שני הוא מיוחס ליונתן ב"ע והוא לא היה המתרגם שיש בו הרבה תיבות משונות מתרגום נביאים גם הערוך כשמביא בשמו אומר בירושלמי תרגם וכשמביא מן הנביאים אומר תרגום יונתן. וכמדומה שראיתי בדברי רש"י כשמביא מתרגום שני שאומר ובתוספתא מצאתי: (עי' יד אפרים יו"ד סי' ס"א):
<b>אמר המני"ח:</b> עיין ביפה תואר במד"ר ר"פ ויגש ס"ג. חילוק בין תרגום שהוא הלכה למשה מסיני לשאינו הלכה למשה. תרגום של תורה ושל נביאים הוא הלכה למשה מסיני. אבל תרגום של כתובים אינו הל"מ אלא לפרש הענינים כפי הסברא וכתובים לא תרגם יהונתן ב"ע אלא רב יוסף:
<b>וכן</b> עקילס הגר ועקילס אינו אונקלוס עי"ש (עי' בס' אמרי בינה להגאון מהרצ"ח ז"ל סי' ד' באריכות):

Teshuva 171

קע"א) <b>שאלה</b> מי שאין לו יין לקדש בליל שבת וממתין שיהיה לו למחר מהו:
<b>תשובה</b> מסתברא דשאני עיולי שבתא מאפוקי דאינו בדין שיתענה ליל שבת ואפי' ההוא דבת טות (פסחים קז.) איכא טובא דאמרי דמשום חומרא ועיין תוס' פסחים (דק"א. ד"ה ובקידושא) גבי מתעקרא לכו שרגא (עי' שער"ת ר"ס רפ"ט):

Teshuva 172

קע"ב) מצאתי שהנהיג הרב כמהר"ר בנימין ז"ל כשמוציאין ספר שני קורא א' ואומר קדיש ואח"כ עולה המפטיר וזה בק"ק ת"ת שבע"ק ת"ו שאני מתפלל בו ומצאתי לו סמך בתוספות פ"ד דתענית והוא מנהג טוב (עב"י סי' רפ"ב בשם ר' ישעי' ובהג' לבושי שרד על ט"ז ס"ק ד'):
<b>ומה</b> שביטל מלומר והוא רחום בשבת אני הוכחתי שצריך להתודות בכל יום ובכל רגע ואין שום חשש דכתיב תלים נ"א) וחטאתי נגדי תמיד (עי' שו"ת שאילת יעב"ץ ח"ב סי' ק"כ וחיים שאל ח"ב סי' י'):

Teshuva 173

קע"ג) <b>שאלה</b> המתענה ביום שמת בו מרע"ה באיזה אדר יתענה.
<b>תשובה</b> מסתברא דכיון דאז"ל (ר"ה י"א) שהקב"ה יושב וממלא שנותיהם של של צדיקים מיום ליום ודאי שאם השנה שמת בה מרע"ה היתה מעוברת לא מת אלא באדר שני ואפי' אם השנה שנולד בה היתה ג"כ מעוברת ונולד באדר ראשון ובירושלמי (פ"ו דנדרים ה"ח מובא בשו"ת ר"י מינץ סי' ו'. ובש"ך יו"ד סי' קפ"ט ס"ק י"ג ובספר פני אריה פ' בראשית) דריש מלאל גומר עלי ולא ידעתי באיזה שו"ת שנדפסו מחדש שמדבר בזה (עי' מג"א סי' תק"פ ס"ק ח' ובבאה"ט סק"ז ויעב"ץ ח"א סי' קי"ז והד"ט או"ח סי' ל"ו אות י"ט וסי' כ"ט אות ד' ועי' או"ח סי' תקס"ח):

Teshuva 174

קע"ד) <b>שאלה</b> אשה שלא בכרה וילדה תאומים א' פטר רחמה בכ"ט דאדר ראשון וא' בר"ח אדר שני שזה נכנס לכלל שנותיו חודש א' קודם חבירו לענין ייבום מהו:
<b>תשובה</b> גזרת מלך היא בכה"ג דרב יעבוד צעיר ולענין כבד את אביך וגו' לרבות אחיך הגדול (כתובות ק"ג.) הקודם יכבד את המאוחר וכן לענין ייבום אע"פ שהראשון בכור לכהן אבל אינו בדין והיה הבכור אשר תלד כי אין לנו אלא דברי רבותינו (יבמות כ"ד) דבגדול האחים הכתוב מדבר והצעיר הוא הגדול. ומי יודע אם לידת יעקב ועשו היתה כעין זה אע"ג דאיפליגו (ר"ה י"א) או בניסן או בתשרי נולדו אבות אפשר דעל אברהם ויצחק (צע"ק דהא יצחק לכ"ע נולד בפסח) דוקא קאמרי (ועיין מוהרש"א ק"ד) (עי' שבו"י ח"א סי' ט' שחולק ע"ז):

Teshuva 175

קע"ה) <b>שאלה</b> אם יש לברך הטוב והמטיב על שינוי יין בבית האבל.
<b>תשובה</b> אין להביא ראיה (ברכות נ"ט:) מאמרו לו מת אביו ויורשו דמברך הטוב והמטיב דהתם הוי כמי שפודה בנו בין המצרים דמשום דלא יחמיץ המצוה יאמר שהחיינו (או"ח סי' תקנ"א ס"ז) אבל להרבות ביין כדי לברך אין ראיה וכן להביא לפניו פרי חדש לומר עליו שהחיינו. ונראה דאין ללמד מההוא דשאני אבילות בית המקדש דחמיר (עמג"א שם ס"ק מ"ב ושד"ח אבילות סי' ע"ט) והרי הרבה נמנעים באותם הימים מבשר ויין ובאבל יחיד אדרבא מרבים מהם משום ויין למרי נפש. ונראה דבין המצרים הנוהגים שלא לומר שהחיינו גם יש למנעם שלא ישנו ביין כדי שלא יברכו ברכת הטוב ומטיב דבמקום שהחיינו הוא אלא שזה ליחיד וזה לרבים ובתוס' דאם אין אחרים עמו בשינוי יין לא יברך הטוב ומטיב ע"כ. ואפשר שיברך שהחיינו. צ"ע דהתוס' ברכות נ"ט ע"ב ד"ה התם כ' להדיא דיחיד לא יברך על שינוי יין אפי' שהחיינו דלא אשכחן שהחיינו אלא על חדתא וכ"כ בתוס' ר"י החסיד שם וכ"כ האו"ז הלכות סעודה סי' קנ"ז. אולם הראבי' פליג עליהם דכ' בהלכותיו סי' קמ"ו וז"ל וכן בשינוי יין אי שתי אינש בהדי' או אם יש לו שותף בחביות מברך הטוב ומטיב ואי לא מברך שהחיינו. ועי' זכל"א או"ח אות ב' ד"ה סי' קע"ה סק"ו):

Teshuva 176

קע"ו) כתב הב"י (באו"ח סי' רכ"ג) דכלים חדשים שלא נשתמש בהם אם חזר וקנאם אינו מברך שהחיינו דכיון שהיו שלו פעם אחרת שוב אינן דבר חידוש כשחזר וקנאם ע"כ. והרשב"א הביא ירושלמי לא סוף דבר חדשים אלא אפי' שחקים חדשים הם לו וכתב הראב"ד דחדשים דנקט למעוטי מכרן וחזר וקנה אותם כמו שאמרו (פ"ח דסוטה [מ"ד.]) באשה חדשה למעוטי מחזיר גרושתו שאינו חוזר עליה מעורכי מלחמה ע"כ. ומאחר דמדמה דין קונה כלים לאשה היה לנו לומר דלא כדברי הב"י דחדשים שלא נשתמש בהם מברך כשחוזר וקונה אותם דהא איתא בירושלמי בפ"ק דמ"ק (ה"ז) גבי הא דתנן אין נושאין נשים במועד אבל מחזיר אח גרושתו מפני שאינו שמחה לו הדא דאת אמר מן הנישואין אבל מן האירוסין אסור ופסקו ב"י (או"ח בסי' תקמ"ו ס"ב) נמצא דכשלא נשתמש יש שם שמחה בחזרה ה"נ י"ל גבי כלים ומה שלא חילק בירושלמי גבי חוזר מעורכי המלחמה אפשר דהוא הדין (וכ"כ במנ"ח סי' תקכ"ו) א"נ משום דהתם בעינן אירוסין חדשים ממש דכתיב כי יקח איש אשה חדשה:
<b>ובפי'</b> הש"ע הארכתי ולשם הוכחתי דעת האומר דהם ב' שמחות א' בשעת קנין וא' כשמשתמש א"כ כשלא נשתמש בכלי וחזר וקנאו אפשר דחייב לברך ואפי' בישנים קשה הדבר שלא יברך דגדולה השמחה כשחוזר וקונה את שלו שנצטער במכירתו כדאמרינן בעלמא (ברכות ה'.) מוכר עצב ממה ששמח בקנייה של אחרים דהכא תרתי והתם חדא ועיין סי' א' (עי' בח"א סי' ר"ו ר"ח ולק' בסי' קע"ט):

Teshuva 177

קע"ז) כתב הב"ח (בסי' רכ"ד וע"ש בט"ז ס"ק ב') דהא דמברך שנתן ארך אפים לעוברי רצונו היינו ברואה' ע"ז עצמה אבל על הבית אומר בית גאים ע"כ ושם הוכחתי מלשון הרמב"ם (פ"ו דברכות ה"ט) להפך דקאמר הרואה מקום שעובדים בו ע"ז אומר ברוך שנתן וכו' ואפשר אפי' שלא יהיה בתוכו ע"ז אלא שמתקבצים שם להשתחות לשמש ולירח או לשאר ע"ז ולפי זה על הע"ז עצמה אין לברך דלאו משום ארך אפים הוא יתברך מניחם אלא כדי שלא לאבד עולמו מפני השוטים שאם באת לברך עליה היה צריך לברך על כל צבא השמים ואין לחלק בין דבר שיש בו תפיסת יד אדם כי אינו ענין לכאן ואין שייך נותן ארך אפים אלא בעוברים ואין נראה כן כן דעת הפוסקים. נקטינן מיהא דלא כהב"ח דגם על הבית יש לברך (עי' בח"א סי' ר"ט):

Teshuva 178

קע"ח) <b>שאלה</b> הרואה קבר אביו אחר ל' יום אם יברך דיין האמת.
<b>תשובה</b> לאי דמי (ברכות נ"ח: או"ח סי' רכ"ד סי"ג) לרואה בתי ישראל בחרבנן דאחר ל' יום חוזר ומברך וכן ערי יהודה וכו' דחרבן כל זמן שרואה י"ל דיין האמת דאפשר היה שיבנה בימיו וכל מי שלא נבנה בימיו כאלו נחרב בימיו (ירושלמי יומא פ"א ה"א) ואלו היה לנו זכות לא היה נחרב מעולם אבל המת א"א בלא"ה ומאחר שמברך בשעת חימום שוב אין להתאבל עליו ע"ד בנים אתם לה' אלהיכם לא תתגודדו ומההוא (יו"ד סי' ת"ג) דליקוט עצמות ליכא תיובתא דהתם איכא צערא דמת (עי' ח"א סי' רי"ב ופח"י ע' קברות):

Teshuva 179

קע"ט) <b>שאלה</b> קהל שבנו או שקנו בית הכנסת אם מברכין:
<b>תשובה</b> יעמוד הש"ץ ויברך בקול רם בא"י הטוב והמטיב. ואם נסתר וחזרו ובנאוהו נראה נמי דמברכין דפנים חדשות באו לכאן (ועי' סוכה כ"ז:) מהו דתימא האי אחריתי הוא וכו' קמ"ל. הר"ן בנדרים דמ"ז כ' דאם אמר בית זה ונפל אעפ"י שחזר ובנאו מותר דכיון דנפל אזדא לי'. אולם הרשב"א והריטב"א בחי' גטין דכ"א: פליגי על הר"ן עי"ש. ועי' מל"מ פ"ח דגירושין ה"ח שכ' בשם שו"ת מהר"ם קנגי שהביא ראי' ממד"ר קהלת דאם נפל וחזר ובנאו אמרינן פנים חדשות באו לכאן. ובפר"ד דרוש ח' כתב שהריטב"א דחה דברי הרשב"א. והביא ראי' ממה דאמרינן במד"ר קהלת אם יבואון אל מנוחתי למנוחה זו אינם באים אבל באים הם למנוחה אחרת אר"י אריב"ל משל למלך שכעס על בנו ודחפו והוציאו מן הפלטין שלו ונשבע שלא יכנס בנו לפלטין מה עשה היתה בנוי' וסתרה וחזרה ובנאה והכניסו נמצא מכניס בנו ומקיים שבועתו ע"כ. ובחי' הרשב"א על סוכה כ"ד דעתי' כר"ן עי"ש. וביו"ד סי' רט"ז ס"ה פסק דבנפל ובנאו מותר משום דהכי משמע בירושלמי ע"ש בש"ך ס"ק י"ד ומיושב לפי"ז קושית המל"מ פ"ז דמלכים ה"ח. שהקשה על פיהמ"ש להרמב"ם סוטה פ"ח דמנ"ל דאין הלכה כר"י דס"ל דבונה בית על מכונו אינו חוזר מעורכי המלחמה ע"כ. ולפמש"כ ניחא מאחר דהוכיחו הפוסקים מן הירושלמי ומן המדרש דבנפל וחזר ובנאו אפי' במקומו וכמדתו הראשונה מותר א"כ פשיטא דחוזר מעורכי המלחמה דפנים חדשות בא לכאן וכן לענין ברכה מברך כמש"כ הרהמ"ח ז"ל.) ולא דמי (או"ח סרכ"ג ס"ג ובבאה"ט סק"ט) למכר וחזר וקנה. (עי' שו"ת זית רענן ח"ב או"ח סי' ג' ושד"ח א"ד בהכ"נ סי' י"ב):

Teshuva 180

ק"פ) כתב הב"י או"ח סי' רמ"ה גבי ור"י היה מתיר בתנור שקבלו בשותפות דהטור דייק בלישניה לומר ור"י היה מתיר דמשמע היה מתיר בתחילה אבל לא בסוף ואין זה ראיה דבכמה דוכתיה אשכחן בהאי לישנא ובסי' תר"ע הר"מ מרוטמבורק היה אומר ובסי' תקס"ג ר"ת היה אומר דהוי קבלת תענית בהרהר בשעת מנחה והוא ז"ל פסק כן אלא אדרבא איכא למימר דהיה אומר ר"ל דמרגלא בפומיה כדאמרינן בהנהו היה אומר דמסכת אבות (עי' בח"א סי' רס"ג ושד"ח כללים אות ה' סי' ק"ח):

Teshuva 181

קפ"א) <b>שאלה</b> מה שכתב הרמב"ם (פ"ה דשבת) דישאל על הפתחים להדליק נר של שבת שזה בכלל עונג שבת קשה והרי אמרו (שבת קי"ח.) עשה שבתך חול ואל תצטרך לבריות ולמה לא כתב הטעם מפני שלום הבית.
<b>תשובה</b> איברא דמשום עונג בעלמא לא ישאל על הפתחים (אע"ג דלעיקר סעודה אפשר שישאל כדי שלא יתענה בשבת) אבל מוסף עליו הנר דאיכא עונג ושלום ואילו היה אומר הרמב"ם משום שלום הוה קשיא לן דטעמא דשלום בכל לילה איתיה לכך הניח טעמא דשלום דידוע והוסיף מדיליה דאיכא נמי עונג שבת וצ"ע אי אמרינן נר ביתו עדיף (שם כ"ג:) של כל לילה. (עי' בח"א סי' רמ"ז ומג"א סי' רס"ג ס"ק ד' ה' ופח"י ערך נר שבת):

Teshuva 182

קפ"ב) הביא הרמ"א בשם רוקח שנוהגים לכסות הקטנים בפני הנר של שבת וכי נר קדושה יש בו (שבת כ"ב ע"א) ודווקא גבי נר חנוכה אסור להרצות מפני שהוקצה למצוותו אבל נר שבת דלשימוש עביד ואפי' בסוכה דהוקשה לחג (סוכה ט'.) אמרינן (שם כ"ח:) דומיא דבית איש ואשתו ואין נראה לחלק בין הנר הגדול שמשמשין על השלחן לשאר נרות ויש קצת ראיה מההוא (שבת י"ב.) דאין פולין לאור הנר ושקיל וטרי אי טעמא שמא יהרוג וכו' ולא קאמר אי טעמא משום כבוד דגם לפלות כליו אינו דרך כבוד אלא שיש לדחות:

Teshuva 183

קפ"ג) <b>שאלה</b> מה שהביא ב"י (או"ח) סי' רצ"ז בשם א"ח י"א שאעפ"י שאינו נהנה מטעם הריח מברך אם יש טעם:
<b>תשובה</b> טעמו בצידו שאעפ"י שאינו מרגיש בריח הנאה יש לו שמחזיק ראשו וגופו ע"כ. ואפשר דמודה א"ח דאם יש לו נזילה אינו מברך שהרי מחמת האוטם אינו עולה הריח למוח ולא מיירי אלא במי שאין לו חוש הריח בטבעו שזה נמצא באנשים כמו שנמצאים סריסים שמזריעין ואין בהם כח ההולדה גם התותרן לא ניתן בו סגולת הריח אע"פ שהצינורות פתוחין ולזה יעלה הריח למוח ויחזקו אבל הדבר קשה שאם יתן מלוגמא עליו להחזיק את גופו ויסוך בסמנים טובים מפני שמגיע לו הנאה יברך והלא הברכה נתקנה על הנאת הריח כמו כשהחיך אוכל יטעם לו וראיה דשותה מים לצמאו ואוכל אוכלין לרפואה אע"פ שמחזיקין גופו ולמ"ד (ר"י מובא בב"י או"ח סי' ר"ד) אע"פ שיש בהם טעם אינו מברך:
<b>ואפשר</b> דטעמו משום דאמרו (ברכות מ"ג:) בריח שהוא דבר שהנשמה נהנית בו וכיון דאיכא הנאת נשמה מ"מ יש לברך דטעם הבשמים במ"ש בשביל נפש יתירה הם באים (עתוס' ביצה ל"ג: ד"ה כי) וא"כ חוץ מזו אין לברך. ועיין בס' "פרי חדש" שלי:

Teshuva 184

קפ"ד) עוד הביא בשם א"ח (בסי' רצ"ח) שאפי' מי שסובר שמברך סומא על הנר ה"מ במ"ש אבל במוצאי יוה"כ לא ע"כ. נראה הטעם דמה שאנו מברכין על האור במוצ"ש הוא זכר לבריאת העולם והאור היה תחילת הבריאה ולפיכך סומא מברך שיש לו הנאה בבריאה זו שאחרים יורוהו הדרך אבל טעם הנר במוצאי יוה"כ הוא להודות לה' שהבדיל בין יום גדול ונורא שאסור בכל מלאכה כשבת לימות החול שאנו מותרים במלאכה ולקחו הנר שהוא בנמצא יותר ועוד משום לתא דשבת והזהירו (בסי' תרכ"ה ס"ד ט"ז ומג"א שם) שיהא נר ששבת ממלאכת איסור לרמוז ממה שהתקינו דבר זה סימן להיתר המלאכות הוא וכיון דסומא לא היה יכול לעשות מלאכה לאור הנר אם היה רוצה א"כ לדידיה אין היכר בין נר האסור לנר המותר:

Teshuva 185

קפ"ה) <b>שאלה</b> למה לא תיקנו (עי' או"ח סי' תכ"ג) בר"ח שיקרא הראשון ג' פסוקים ואח"כ הלוי יחזור ויקרא הג' פסוקים שקרא ראשון עם שנים אחרים נשארו ג' פסוקים בפרשה לישראל ועוד למה אין מתחילין מפסוק שלמעלה:
<b>תשובה</b> במקום אחר כתבתי שבענין הקרבנות לא רצו להוסיף דבר אלא לקרות בעניינו של יום דוקא דמש"ה אין מוציאין שני ספרים בשבת לקרות וביום השבת לפי שאין בה אלא ב' פסוקים ולא רצו להוסיף אע"פ ששייך הוא ליומו ענין התמיד (עי' או"ח סי' רפ"ג) ומה שלא תיקנו שיחזור הלוי משום הנכנסין שרואין שהתחיל הלוי בתחילה וסבר דאין קורין בר"ח אלא שלשה ומחש"מ אין קושיא ששם רואין שחוזרין כמה פעמים שהפרשה קטנה. ובזה מתורץ למה לא תיקנו שכהן ולוי יקראו הח' פסוקים ארבעה לכל או"א וישראל חוזר ויקרא הד' פסוקים שקרא לוי והכא איכא חששא דנכנסין ויוצאין:

Teshuva 186

קפ"ו) <b>שאלה</b> מאי פריך בפסחים (ד') כתיב ז' ימים שאור לא ימצא וכתיב וכו' וכי לא ראה דבנדה אמרינן מקצת היום ככולו (נדה ל"ג.):
<b>תשובה</b> יודע היה המקום דאך חילק ומשמע דאין איסור חמץ עד חצי יום ט"ו והוקשה לו דבשלמא גבי נדה כיון דיכולה לראות בתחילת היום או באמצעיתו או בסופו אתי שפיר דקאמר שבעת ימים תהיה בנדתה אבל הכא הול"ל למימר ששה ימים וחצי שאור לא ימצא. וז' ימים דאבלות נמי אפשר שימשך כל היום עד בא המנחמים ולא קבע לה זמן. אמר המני"ח לפום האי כללא דמקצת היום ככולו יש לחקור אי הוי דוקא היום ולא הלילה. עיין פרק אין עומדין בהלכות הרי"ף דף כ"ד ע"א רבינו יונה ד"ה בנות ישראל הן החמירו על עצמן וכו' ומן הדין היתה טובלת למחר מיד שתנץ החמה ומותרת לבעלה דמקצת היום ככולו וכו' עכ"ל וצא"ל מאי דקאמר טובלת למחר מיד שתנץ החמה וכו' ולא קאמר טובלת מיד בלילה ביציאת הככבים משמע דדוקא מקצת היום הוא דאמרינן ככולו אבל מקצת לילה לא (עי' מגילה כ': קמ"ל וכו' ספירה ביממא הוא). ועוד צא"ל אי ילפינן מינה לשאר דוכתיה כפי מ"ש מעיקרא בשאלה הנז' כי כעת אין בידי כי אם ס' הרי"ף לבד:

Teshuva 187

קפ"ז) <b>שאלה</b> ספרים שבא"י כגון גמרות פוסקים ומפרשים. אי מותר להוציאם:
<b>תשובה</b> בירושלמי (פ"ג דסנהדרין סה"ט ובמרה"פ שם) איתא ספרים שזכתה בהם א"י אסור להוציאם לחו"ל ואם כתבם ע"מ להוציא מוציא וצריך לידע אם ספרים שזכתה דקאמר היינו שנכתבו בתוכה או שהובאו מן החוץ שאם כוונת שזכתה היינו כשנכתבו כל אלו הספרים של דפוס הובאו מחוץ ויהא מותר ואם כוונת שזכתה ר"ל אפי' הובאו לתוכה ע"מ להשתקע יהא אסור והדעת נוטה לזה. אלא דאיכא לספוקי אי ספרים דקאמר בירושלמי דוקא בס"ת דבימיהם לא היה שום תורה שבע"פ כתובה כמו שבא בהקדמת עץ החיים אלא שכבר כתבו הפוסקים (יו"ד ס"ס ע"ר) שבזמן הזה מאחר שכתבום משום עת לעשות לה' יש להם דין ס"ת מיהו דוקא בגמרות ומדרשים שהם דברי חז"ל אבל פוסקים ומפרשים שכל א' בונה במה בפני עצמו קרוב אני לומר שאינן בכלל זה. אמר המני"ח דבריו ז"ל צדקו לולי שההסכמה הקדומה שבע"ק ירושלם ת"ו היא על כלל ופרט מהספרים הנכנסים שם שלא יצאו חוצה לה כיון שבאו ע"מ להשתקע ולישוב ותיקון לומדי התורה ג"כ נראה מנוסחה שראיתי שנתקנה כדי שימצאו בזול ובני העניים ימצאו כלים והכנות לת"ת ולא יתרשלו מחמת חסרונם ויוקרה דילייהו. וא"א ז"ל אפשר שתשובתו היתה כפי הצעת השאלה שהיא בסתם א"י:

Teshuva 188

קפ"ח) <b>שאלה</b> זקן שאין לו שינים וחביב עליה מן האמצע שהוא רך מהו:
<b>תשובה</b> אע"ג דאמרינן בעלמא (ברכות מ"א.) חביב עדיף הכא שאני דבעינן מקום חביבותו דפת משום בוצע ברך מיהו אם אי אפשר לו לאכול מן הקשה יבצע מן הרך (עבאה"ט או"ח ר"ס קס"ז):

Teshuva 189

קפ"ט) נוסחת הטור (באו"ח סי' קס"ז) בדברי הרמב"ם (פ"ד דברכות) אם הוא מסופק אם ברך המוציא אם לאו יברך מספק י"ל דס"ל דק"ו דכשהוא שבע מברך כשהוא רעב לא כ"ש (ברכות ל"ה.) הוי ק"ו גמור. א"נ אפשר דמיירי כשהתחיל לאכול ועדיין יש לפניו דבידו להפסיק ולברך ברכת המזון יברך המוציא ולמה יאכל כל הסעודה בספק ברכות דאסור ליכנס בספק ברכות דנהנה בלא ברכה נקרא מועל (שם) ויש ללמוד מדברי הרמב"ם מ"ש סי' א' דס"ל דברכת השבח רשות מיהו לדידיה בעי תנאה כגון זה דנהנה מן העולם הזה בלא ברכה נקרא מועל גם ראיה דנהגו כל ישראל להרבות עולין הרבה ולא חשו לברכה לבטלה עיין (לקמן) סי' קצ"ג:

Teshuva 190

ק"צ) <b>שאלה</b> למה בסי' קס"ז (ס"ח) גבי אם נזכר שלא ברך המוציא עד שגמר סעודתו אינו מברך ובמסקנת הגמ' ובסי' קע"ב (עמג"א סק"ג) מביא רמ"א דעות הסוברים דמברך ברכה ראשונה גבי שכח והכניס משקין לתוך פיו דבולעם:
<b>תשובה</b> יש לומר כשנזכר בעוד שהמשקין בתוך פיו הרי גמר בלבו לברך וכאלו התחיל לברך דמי אבל אם לא נזכר שלא ברך עד אחר שבלעם יהיה דינם כדין המוציא:

Teshuva 191

קצ"א) <b>שאלה</b> מפני מה תקנו המוציא בה"א ולא תיקנו הבורא אלא בורא פה"א:
<b>תשובה</b> י"א דהמוציא משום פגישת ב' ממים עולם מוציא. ויש לצרף לזה דהמוציא לישנא דקרא ובורא לישנא דקרא אבל לא נמצא הבורא בה"א (עי' עטרת זקנים סי' קס"ז ס"ב וב"ח שם ובמג"א סק"ח שם). אמר המני"ח עיין ריא"ז שכתב דצריך שכל הברכות יהיו משמעותן לשעבר כגון שהכל נהיה שאינו אומר יהיה בדברו וכן בורא פרי משמעותו שברא כמו יוצר הרים ובורא רוח וכן ג"כ המוציא לחם מן הארץ עבר והביאו הרב בכה"ג סי' ר"ב עי"ש:

Teshuva 192

קצ"ב) <b>שאלה</b> למ"ד (או"ח סי' רכ"ה ס"ט) שאין לברך דיין האמת אלא על משונה שהוא מצטער עליו מ"ש אשתו של לוט (ברכות נ"ד:) תשובה ב"י הקשה עליו מן הפיל וי"ל מלתא דשויא לתרווייהו דלא מיירי הראב"ד אלא לאפוקי דגריע מבהמה עכו"ם וכן דייק התם לשון הטור ואשתו של לוט לא נמצא שעבדה ע"ז:

Teshuva 193

קצ"ג) בהגהות הרי"ף שבס' תומת ישרים דף י"ט על הר"ן דבשבת דמוסיפין כתב רשב"ץ שקבל מרבותיו שלא התירו להוסיף רק בזמן המשנה שלא היו מברכין כל הקוראין אבל השתא שכל הקוראין מברכים אין להוסיף כדי שלא נוסיף בברכות שאינן צריכות ע"כ. ואם הקריאה בתורה מצוה וכל א' רוצה לזכות ואם אינו יודע רוצה שיקרא לו ש"ץ למה ימנעו רבים מעשות מצוה יעשו מצות ויברכו אלף ברכות ומר דהוי ממלא להו באספרמקי ומגדי נאמר לו שלא יאכל הרבה משום ברכה שאינה צריכה. ועיין מ"ש סי' א' ח' קפ"ט ותאמר דאיכא תיובתא מהכא ליתא דלכתחילה מיהא בעי עלילה כל דהו (עי' באה"ט או"ח סי' רפ"ב סק"ג):

Teshuva 194

קצ"ד) <b>שאלה</b> מי שאין לו אלא אכסדרא לבער שאין צריך אור הנר אם יברך על ביעור חמץ:
<b>תשובה</b> אם אמרו (פסחים ח.) אכסדרה לאורה נבדקת שאין צריך אור הנר לא אמרו שאין לברך דהא ילפינן מציאה ממציאה וכו' (שם ז':) היא אסמכתא ואפי' אם במקום שאין שם נר וצריך לבער ביתו ביום יברך דמידי נר כתיב באורייתא (עשער"ת ר"ס תל"ג):

Teshuva 195

קצ"ה) הביא הרמ"א (בסי' תל"ד ס"ז) שאין לבטל ביום אלא לאחר ששרף החמץ כדי לקיים מצות שריפה בחמץ שלו ע"כ ולא נודע מה מצוה יש בשריפת חמצו יאכלנו או ימכרנו ואם לאחר זמן איסורו תו לא מהני ליה ביטול ויותר נכון שיבטל מתחילה וכשיגיע שש שעות ישרפנו לקיים דברי חכמים:

Teshuva 196

קצ"ו) <b>שאלה</b> בהלכות בשר בחלב (ס"ס צ"ה) גבי מלח הנתון בקערה של בשר הגיה הרמ"א דיש להחמיר ולמה לא הגיה כן בהלכות פסח דחמץ במשהו:
<b>תשובה</b> משום דיש ללמוד משם דעיקר דיני איסור והיתר הם ביו"ד וכל החומרות השייכות לשם מכש"כ שיש לנהגם בחמץ:
<b>אמר המני"ח:</b> הפרש גדול יש בין מדוכה לקערה של בשר שהגיה ביו"ד סי' צ"ה וק"ג וק"ה אף דלפי הטעם המותר בא"ח סי' תמ"ז סעי' ו' (עי' מג"א ס"ק ל"ב) נראה דיש במדוכה כדי כמו בקערה להפליט דהרי הכי אמרו טעמא דהיתרא משום דהמלח אינו מפליט מה שבלוע בכלים. ואינו מפליט בצונן. הא לא אריא דקערה חמורה יותר בלי ספק:

Teshuva 197

קצ"ז) קצ"ח) קצ"ט) <b>שאלה</b> המקדש את האשה בבשר סתם ונמצא שהיתה נבלה אי הוי מקח טעות:
<b>תשובה</b> יש ללמדה מדברי התוס' פ"ב דקדושין (נ"ו:) ד"ה המקדש בערלה דכיון דהאשה סבורה שיש לה ליהנות דרך הנאתה ואינו כן לא סמכה דעתא ע"כ ה"נ בנ"ד איכא למימר דכיון דסבורה דיכולה לאכלה וצריך למכרה הוי מקח טעות ויש לדחות דליהנות שלא בדרך הנאתה לא שכיחא אלא שאותו דבור מוקשה דהתם לאו משום מקח טעות נגעו בה דא"כ הול"ל אחריני אלא משום אסורי הנאה מקניא ואיהו ידעא נמי דהכי הוא. ומאותו דבור נולד לנו ספק אי פיגול נותר וטמא תופסין דמיהם. שמדברי התוס' משמע דפשיטא ליה דלא תפסי והוה נראה דתפסי כי קדש הם (עי' בס' חיי ארי' סי' כ"א ד"ה ונראה). שם דף נ"ז רש"י ד"ה בקדשים יש מוחקים הא דקאמר בס"ד ולא פרכינן אי מה קדש וכו' ואין צריך למוחקו דהיקש קרי לג"ש וכיון דאין אדם דן ג"ש מעצמו [אלא] א"כ כשקיבל [מרבו] (נדה י"ט:) י"ל דהכי קבל ולשון אין משיבין על ההיקש דקאמר הוא מושאל (עי' פנ"י שם):

Teshuva 198



Teshuva 199



Teshuva 200

ר') <b>שאלה</b> מ"ש הטור (או"ח) סי' תס"ו בשם הרא"ש דזיעת אדם אינו מחמיץ אי זיעת בהמה שוה מ"ט:
<b>תשובה</b> כשם שרוק אדם וריר בהמה שוין כך היה לנו לומר שזיעת אדם תחמיץ אם איתא שזיעת הבהמה מחמצת ר"ל שתה"ד נסתפק אי זיעת בהמה מחמצת ואמר דאין להקל (עי' סי' תנ"ג ס"ז) ואי פשיטא ליה דזיעת אדם אינה מחמצת כך היה לו לפשוט בזיעת בהמה דשקולים הם ועיין לקמן סי' רי"א דמי רגלים מחמיצין ולפי הרופאים השתן והזיעה כולם אב אחד לכולם הוא הדם ושוין הם:

Teshuva 201

ר"א) ר"ב) ר"ג) <b>שאלה</b> מ"ש בעוף שנדרס דלא חיישינן לריסוק אברים ומותר לשוחטו ביום טוב ומ"ש בעגל שנולד דחייש הרא"ש והטור.
<b>תשובה</b> מצאתי בב"ח (באו"ח סי' תצ"ח ועי' ד"מ שם ס"ק ה' ועט"ז יו"ד סי' ט"ו ס"ק ב') שהרגיש בזה וחילק דעוף שנדרס היה לו שעת היתר בעולם דבהמה בחייה בחזקת היתר עומדת אבל נולד לא היה לו היתר מעולם. וקשה דעודנו באבו בחזקת היתר היה עומד אגב אמו אבל נראה לחלק דבנדרס צריך ב' דברים שהייה ובדיקה מאחר שיצא ידי שהייה יש לומר דישתכח שפיר בבדיקה אבל בעגל שנולד לא היה שם דבר שיוציאנו מידי ספק לפיכך הצריכו שיפריס ע"ג קרקע.
<b>ומה</b> שפסקו להיתר בעגל שנולד אע"ג דכתב הר"ן דבעיא דלא איפשיטא איכא למימר דכי היכי דאתי עשה ודחי ל"ת ודאי ה"נ אתי ספק עשה דשמחת יו"ט ודחי ספק ל"ת דמלאכה אלא שיש לדחות דבשעה דעבר אל"ת לא מקיים ליה לעשה. ומיהו קשה דמנא ליה להר"ן דלא איפשיטא דהא דחי ר' ירמיה ההוא דרעפים דטעמא לאו משום שצריך לבדקן אלא מפני שצריך לחסמם ומשמע דקבלה מיניה ר' זירא ועוד מייתי תלמודא ההיא בריתא דא' הביא את האור דטעמא משום חסימה כדאמר דמשום ליבון רעפים נגעו בה משמע דהיינו טעמא ולא דחיישינן לבדיקה א"כ שפיר פסק הרמב"ם להקל דבעיא דאפשיטא היא. ואפילו את"ל דלא איפשיטא יש לפסוק להקל דבמידי דרבנן הוא דמאורייתא אמרינן הואיל דמקלעו אורחין ה"נ איכא למימר הואיל וישתכח כשירה מותר מן התורה לשוחטה וה"ל בעיא במדבריהם ונקטינן לקולא וכעין זה תמצא בב"י סי' תק"ג:

Teshuva 202



Teshuva 203



Teshuva 204

ר"ד) <b>שאלה</b> השוחט לחולה בשבת מותר לבריא באומצא אבל מבושל לא גזירה שמא ירבה ומה בכך חד טירחא הוא כההיא (ביצה י"ז.) דממלאה אשה קדרה בשר ביו"ט.
<b>תשובה</b> אפשר בשתי קדרות א"נ אם יצטרך להאכיל לחולה צלוי איכא גזירה דירבה בשבילו ויצלה בשר ויאכל והתם איכא חיובא מש"ה הכל אסור (עי' רשב"א חולין ט"ו: ור"ן פ"ב דביצה ד"ה מיהא משמע ותוס' מנחות ס"ד. ד"ה שנים ולעיל סי' קנ"ד):

Teshuva 205

ר"ה) הרמ"א (באו"ח סי' תק"ט ס"ה ובבאה"ט ס"ק י') הביא דמותר ללבן שפוד שצלו בשר שלא נמלח לחזור ולצלות בו ביו"ט ע"כ מתיבת, לחזור דקאמר משמע דצלו בו ביו"ט דאל"כ הוה ליה מכשירין שהיה אפשר לעשותם מעיו"ט וכן צריך להגיה בש"ע גם מותר ללבן ביו"ט כלי ברזל צ"ל שאפו בו ביו"ט וכן הובא בב"י ומה שסיים שם בש"ע אפילו לאפות בו דבר. הם דברי מותר:

Teshuva 206

ר"ו) <b>שאלה</b> מ"ש גבי תקיעות דשמע בתשע שעות יצא (ר"ה ל"ד:) ובק"ש אם שהה כדי לגמור את כולה יש אומרים דחוזר לראש (או"ח ר"ס ס"ה):
<b>תשובה</b> מסתברא דק"ש דבעיא כוונה לקבל עליו עול מלכות שמים ועול מצוות אין להפסיק בה כל כך אבל שמיעת הקולות משכיון לבו לשמוע יצא ואפשר דה"ה אם נטל ד' מינין שבלולב בד' שעות ביום דיצא אלא שקשה מה שהביא ב"י סי' תרנ"א (עי"ש במג"א ס"ק כ"ה) שאם סח ביניהם צריך לברך על כל או"א בפני עצמו דבשלמא אם היו ד' מצות כדברי ר' ישמעאל (מנחות כ"ח.) י"ל הכי אבל כיון שהם מצוה א' משברך בתחילה והתחיל לעשותם אע"פ שהפסיק בנתים אין צריך לחזור ולברך כמ"ש גבי ישיבת סוכה וברכת התורה (עי' בתוס' ברכות י"א ע"ב ד"ה שכבר) ועוד כיצד יברך על נטילת אתרוג ואח"כ על נטילת הדס ועל נטילת הערבה מה שלא תיקנו רז"ל. ואם הכוונה לומר שיברך עליהם על נטילת לולב שכולם נקראו על שמו הדבר קשה וצ"ע:

Teshuva 207

ר"ז) <b>שאלה</b> נטל מין א' ונאבד ואח"כ נטל מין אחר ונאבד וכן כולם מהו.
<b>תשובה</b> מסתברא דכיון שהיו כולם לפניו בשעת שיברך והתחיל לצאת בא' מהם כבר נגמרה מצוותו ומצוה תמה איקרית:

Teshuva 208

ר"ח) <b>שאלה</b> ר"ח טבת שחל להיות בשבת וצריכין לעלות הרבה לס"ת כיצד יעשו.
<b>תשובה</b> יחלק הש"ץ הפרשה לששה וישלימנה עם הששה ושאר העולים יחזרו לקרות ממה שכבר קראו שבזה אין עולין למנין. שבעה והשביעי יקרא בס' ר"ח (עי' זכל"א או"ח אות ס' ד"ה ס"ת):

Teshuva 209

ר"ט) <b>שאלה</b> הא דשליח מצי מבטל אי הוי הלכתא תשובה ב"י (באו"ח ס"ס תל"ד) כתב דלפי דעתו מהני מהטעמים שכתב וכן כתב הטור ויש לי עליו תשובה חדא דהוה ליה דברים שבלב. ואפי' יצטרך דבור הוה ליה כההיא [גיטין כ"ט.] דאמרינן מילי לא מימסרן לשליח ועוד אי דאמר ליה לך ובטל את חמצי הרי גמר בדעתו לבטלו והרי הוא מבוטל ואם בבא בהרשאה לעשות כל עסקיו מה שהוא תלוי בדבור אין בידו למסרו לשליח דהא אין שלוחו יכול לקרות ק"ש או להתפלל בעדו כ"ש דבר המסור ללב [עי' נובי"ת יו"ד קנ"ז ובחי' רעק"א גיטין דף ל"ב ושו"ת כפי אהרן ח"א סי' ט' ובקצה"ח סי' שפ"ב מש"כ בשם תוס' רי"ד]:

Teshuva 210

ר"י) <b>שאלה</b> מ"ש לא חילק הטור בין ביטל ללא ביטל בכל הספקות כמו שחילק בתחילה (בסי' תל"ח):
<b>תשובה</b> אפשר דעתו דלאחר זמן איסורו שאין יכול לבטל יש חילוק אבל קודם זמן איסורו מספק יבטל שהרי בידו לתקנו:

Teshuva 211

רי"א) <b>שאלה</b> אם הקום מחמיץ.
<b>תשובה</b> ממה שהביא הב"י [או"ח סי' תס"ו] בשם ר' ירוחם דמי רגלים מחמיצים ודם אינו מחמיץ יש ללמוד דאע"ג דלדידיה (לב"י) החלב אינו מחמיץ הקום מחמיץ אלא דאעיקרא דדינא קשה על דבריו בסי' תס"ב שהקשה על הכלבו שאמר דחלב מחמיץ מההיא (פסחים ל"ו.) דלושו לי בחלבא ואיך משמע מהתם דאינו מחמיץ דהא קאמר להו יומא קמא לא תלושו לי בחלבא משום מצה עשירה משם ואילך לושו לי בחלבא ולעולם ע"י שמירה כמו שעושין במים משום דמחמיץ. ודע דאיתא בגמרא (בכורות ו':) דהחלב בא מן הדם שנתלבן וכמו שכתבו הרופאים וכמו שהחלב מוציא הקום כך מדקיות ותמצית הדם העב יוצאין המי רגלים נמצא דאבוהון דכולהו דם שיש בכחו החלב והמי חלב והמי רגלים. והדם יש בו הד' חלטים ובעודו דם כתב ר' ירוחם שאינו מחמיץ משום דהו"ל כיון שנפל לתוכו מעט מים שמתבטל כך המי רגלים שהם החלק המימיי מן הדם מתבטלין במיעוטו בתוך הדם והדם אינו מחמיץ וכשפושרין המים מתוכו מחמיצין אבל בחלב אינו לומר כן שאנו רואין כי מין חלב הוא הקום שהוא החלק המימיי הרבה יותר מן הגבינה ואין לומר שמתבטלין בגבינה א"כ מטעם זה י"ל שהחלב מחמיץ מיהו אפילו לדברי הב"י הקום מחמיץ בלי ספק ואינו ענין לכאן מי חלב כחלב. דפ' בתרא דמכשירין (עי' באה"ט ס"ס תס"ו):

Teshuva 212

רי"ב) האי דיצא עליו ש"ר בילדותו אם עשה תשובה מהו. כגון (ב"מ פ"ד.) ריש לקיש ששב לה' בכל לבבו ובכל נפשו וראה כל העם את מעשהו הטוב ומן הקצה הפך כושי עורו זה משובח וטוב וארז"ל (ברכות ל"ד:) במקום שבעלי תשובה עומדין אין צדיקים גמורים יכולים לעמוד ורעק"א כשהייתי ע"ה אם ראיתי ת"ח אנשכנו כחמור (פסחים מ"ט:) וירד לפני התיבה ואמר אבינו מלכנו ונענה (תענית כ"ה:) נהי דרע"ק הוה צניע ומעלי (כתובות ס"ב:) כשהי' ע"ה אבל בהיותו ע"ה ודאי שהי' עובר על ד"ח וכשחזר ונתגדל בתורה היו מתכבדין בו אשריו ואשרי חלקו:

Teshuva 213

רי"ג) <b>שאלה</b> מהו הכוונה באמרם (ר"ה ט"ז:) ימחו מספר חיים זה ספרם של רשעים.
<b>תשובה</b> נראה דכוונת שלש' ספרים שלכל או"א יש לו ספר בפני עצמו שבו כותבין זכיותיו ועוונותיו כדרך התגרים שכותבין היציאה והכנסה בפנקס א' וכשנפתחין בר"ה נמצא כתוב על פנקסו של כל א' או רוב זכיות או רוב עבירות או בינוני וג' ספרים ר"ל ג' מיני ספרים ומ"ש ימחו מס' שלא ימצאו בספרם של רשעים לפי שגם בתוכו יש זכיות קצת:

Teshuva 214

רי"ד) <b>שאלה</b> דא"ר אבהו [ר"ה ל"ב:] מפני מה אין אומרים שירה בר"ה וביה"כ מה ענין שירה שאין לומר הלל אלא ביום שנעשה בו נס דאי משום מוספין הרי שבת יש מוספין ובפורים אי לאו דאכתי עבדי אחשורוש היו אומרים הלל (מגילה י"ד.) ואפשר במה שאמרו (ירושלמי פ"ק דר"ה) שישראל אוכלין ושמחין לפי שהן יודעין שהקב"ה עושה עמהם נס אלא שצריך לידע מהו הנס לזה יש לומר לפי שמדת הדין מקטרגת על העוונות כמו שהיה ביציאת מצרים (מדר' אבכיר) מה נשתנו אלו מאלו והב"ה עומד מכסא דין ויושב על כסא רחמים ומחיה המתים ר"ל שהיו חייבים מיתה וכן ביום מתן תורה החיינו כשיצאה נשמתנו ובסוכות ג"כ החיה את אבותינו שלא ימותו במדבר אם יכם שרב ושמש:

Teshuva 215

רטו) <b>שאלה</b> למה אין עומדין הקהל כשש"צ מברך ברכות המצות דאיתא בירושלמי (מובא בב"י או"ח ר"ס ח') דכל ברכות המצות מעומד ואין עמידת ש"ץ המשמיע מוציאה לשומעים דהא אמרינן (או"ח סי' קכ"ד ס"י) גבי מי שרוצה לצאת בתפילת ש"צ שיעמוד ויכוין ויפסיע ג' פסיעות.
<b>תשובה</b> איברא דמן הדין הכי הוה ליה למיעבד אלא דאפשר שכיון שלא נזכר דבר זה בתלמודא דידן לא נהגו קדמוננו לעמוד:
<b>אמר המני"ח:</b> שמעתי דשש מצות הן שברכתן מעומד וסימנם על"ץ של"ם ר"ל עומר לבנה בחידושה ציצית. שופר לולב מילה. והטעם שקריתי בספרים הוא כי בכולם כתיב לכם ומצינו בעומר שהוא מעומד שנאמר מהחל חרמש בקמה אל תיקרי בקמה אלא בקומה וחמשתן למדין בג"ש מלכם לכם דכתיב בכולהו ויש שרצה לרמוז (עי' בס' מטה משה סי' תרס"ה ותתק"ל) שלשה בפסו' עצ"ת ה' היא תקים דהיינו עומר ציצית תפילין וכל זה איננו שוה לי (עשו"ת רמ"ע מפאנו סי'ק"ב ובאבודרהם ד' ווארשא דף ט"ו ע"ג ד"ה כשמתעטף):

Teshuva 216

רי"ו) אם ביטל ע"ז שלו וקודם לזה זכה ישראל במשמשין מהו. אפשר די"ל בזה כיון דבטל העיקר בטל הטפילה ויש סמך בירושלמי פ"ד דע"ז א"ר זעירא כל שאלו מאליה בטילה ישראל וכו' מבטלה וא"כ הא דאמרינן (ע"ז ס"ד:) דאם נתכוון לזכות שוב אינה בטילה היינו בע"ז עצמה אבל במשמשין לא הוי מכתת שיעורה כיון שיבטל הגוי הע"ז וממילא בטילי משמשין [עי' יו"ד סי' קמ"ו ס"ב וי"ג וש"ך סק"א ועי' בס' פרשת הכסף על רמב"ם פ"ח דעכו"ם ה"ט ובמשנ"ח דצ"ז]:

Teshuva 217

רי"ז) אם קדח הזכרות בלבד ותקע בו כ' הר"ן (רפ"ג דר"ה) דלא יצא י"ל דהיינו מדאמרי' (תוס' שם ד"ה חוץ) בקרן ראם דלא איצטריך למעוטי משום דאינו חלול משמע דלא יצא וקדחו בזכרותו כשר דמין במינו אינו חוצץ וקשה דאי קרי ליה מין במינו אמאי לא יצא ועוד לטעמא דיהיב דלא מיקרי שופר אלא שהוא כשפופרת הא מדמפסלינן קרן הפרה משמע דלאו בשפופרת תליא מלתא אלא אי איקרי שופר אי לא איקרי [עי' חי' הריטב"א ר"ה בשם הרמב"ן שדעתו כר"ן והרגיש בקושיות הללו. ועוד לפירושו הו"ל כנותן שופר קצר לתוך שופר ארוך וקי"ל (ר"ה כ"ז:) דאם קול פנימי שמע יצא ואם קול חיצון לא יצא וכ"ש זכרות דפסול בפני עצמו. לכן יש לפרש קדחו בזכרותו דמכשרינן מטעם מין במינו ר"ל דלא מיקרי שופר בתוך שופר כיון שהוא מינו ודבוק בו לאפוקי אם אירע שנולד בתוכו איזה בשר או היו שם תולעים דבוקים דלא ולעולם אימא לך דזכרות קדוח כשר והכי משמע לשון הירושלמי [מובא בב"י סי' תקפ"ו] שופר קדוח ר"ל שכולו קדוח דאל"כ פשיטא דכל השופרות קדוחים ואם לומר שקדוח בזכרותו כגמ' דידן הול"ל שופר קדוח בזכרותו:

Teshuva 218

רי"ח) <b>שאלה</b> אם באמצע התקיעה נאבד השופר והביאו אחר אם יברך.
<b>תשובה</b> כמחלוקת בכשנמצא טעות בס"ת והביאו אחר אם מברך בתחילה באו"ח סי' קמ"ג יו"ד סי' רע"ט ועי"ש בט"ז ס"ק ב'] כך מחלוקת כאן אבל התם מטעמא אחרינא נגעו בה ואף אם לא יברך בתחילה היינו משום דהספרים בבית הכנסת אבל הכא מיירי שהביאו שופר מן החוץ ואפשר לדמותו לההיא דברך על הפרי ונמאס וכו' (או"ח סי' ר"ו ס"ו) אבל מה שכתב הב"י (בסי' תקפ"ה) גבי תוקע שנתעלף שאחר תוקע ולא יברך דדוקא כשהיה שם התוקע בשעת הברכה וכו' נראה דלא דמי דהתם כשבירך על הפרי ונפל והביאו אחר על מה שהיתה כוונתו ליהנות אבד ואבדה הברכה אבל הכא הוא אינו נהנה מן התוקע אלא מן השופר והכי דייקא הברכה לשמוע קול שופר ולא קאמר לשמוע קול תוקע שופר (עי' לעיל סי' קנ"ג):

Teshuva 219

רי"ט) <b>שאלה</b> איזה עדיף לומר בליל יו"כ כל נדרי להבא או לשעבר.
<b>תשובה</b> בפ"ד נדרים [דף כ"ג:] אמרינן רב הונא בר חיננא סבר למידרש בפירקא ההיא דהרוצה שלא יתקיימו נדריו אומר מר"ה כל נדר שאני עתיד לידור ה"ה בטל א"ל רבא תנא מסתם ליה סתומי כדי שלא ינהגו קלות ראש בנדרים ואת דרשת ליה בפירקא כ"ש שאין לעשות תנאי כזה ברבים:

Teshuva 220

ר"כ) <b>שאלה</b> ענף א' של הדס שיש לו סעיפים הרבה שהוא נחשב א' אם נקטם האמצעי ונשאר סעיף א' שלם מהו.
<b>תשובה</b> אפשר הוא שיתקן במה שיחתוך האמצעי וישאר כמו בית יד לסעיף העליון ולא יראה שהוא מחותך ונקטם ראשו כמו כשענפיו מרובות מעליו [עי' שער"ת ס"ס תרס"ו]:

Teshuva 221

רכ"א) <b>שאלה</b> אמאי לא סגי במה שיהיו הארבעה מינין ממינם אלא דבעינן שלמים בגופם.
<b>תשובה</b> משום דכתי' הדר ואע"ג דלרבנן דרשינן הדר למילתא אחריתי (סוכה ל"ה) מ"מ אין מקרא יוצא מידי פשוטו [שבת ס"ג.] ומש"ה אעפ"י שהוא ממין הדס הכשר כתבו המפרשים שצריך שיהא כולו עבות או רובו אלא שהראב"ד [מובא בטור סי' תרמ"ו] פסל בדיעבד וקשה דההיא דמייתי מר' טרפון דבעי הדס בת אמה דהשתא בת תלתא לא משכחינן ה' מיבעיא [סוכה ל"ב:] התם לאו משום דבעי עבות כל הענף אלא דהכי הוא דלא משתכח בת ה' טפחים שהבדים הם קצרים מטבעם ולטעם שכתבתי דהוי משום הדור אם ימעט בתפלות וישאר רוב מה שעומד עבות יהיה כשר כמו ענביו מרובות וכן בלולב עקום (עי' בס"ס תרמ"ה) אם יתננו במכבש וכל שיהיה אפשר לתקן יתקן:

Teshuva 222

רכ"ב) <b>שאלה</b> מ"ט בר"ה אמרינן את מוספי וביום ב' של פסח אין אומרים.
<b>תשובה</b> קרבנות ר"ח יש להם יום מיוחד בלא ר"ה אבל י"ט שני של פסח יום הוא שנתחייב הקרבנות והו"ל כיום כפור וככבשי עצרת אמר המני"ח עיין מהר"מ מטראני ח"א סי' מ"ו בשם מהריב"ר שכתב שביום השני של ר"ה אין לומר את מוספי עי"ש ונפקא מינה שבמקום שנהגו לומר את מוספי בשני ימים ואירע שהש"ץ אמר ביום ב' את מוסף אין להחזירו כי כדאי והגון הוא מוהריב"ר רבו של מרנא לסמוך עליו כי טעמו ונמוקו עמו ומסתבר טעמיה ולא כמו שטעה איש חכם בעיניו והרים קולו להחזיר לש"צ במעשה שהיה (עי' באה"ט או"ח סי' תקצ"א סק"א ושער"ת שם והד"ט ח"א סכ"ב אות נ"ב):

Teshuva 223

רכ"ג) <b>שאלה</b> מ"ש הב"י (יו"ד סי' כ"ח) בשם מרדכי גבי כיסוי שאם לא ברך שאסור לאכול משחיטתו אם יש שורש.
<b>תשובה</b> לכסוי יש רמז אבל לברכה לא ידעתי דהא קי"ל ברכות אינן מעכבות (ע"ס לקח טוב סי"א). בריש ביצה (דף ח') גבי חופר גומא וא"צ אלא לעפרה פריך בתוס' (ד"ה ואינו) נהי דפטור איסורא מיהא איכא והיכי שרי בי"ט ותירץ דמשום שמחת י"ט מותר שיחפור בדקר ויכסה ע"כ. משמע דאם לא יתירו לכסות יהא אסור לאכול וימנע משמחת י"ט (עי"ש בע"ב ושו"ע או"ח ס"ס תצ"ח ופרמ"ג שפ"ד יו"ד ס"ק ב') וזה יש לדחות דלאו משום איסורא אלא שאם אין לו במה יכסה לא ישחוט לבטל מצוה א' דכיסוי ואפשר דקנס הוא דקנסוהו הגאונים למי שהזיד וכיסה ולא ברך שהוא לא יאכל משחיטתו וקנס מועט הוא זה שהרי הוא עבריין וחייב נידוי שעובר על דברי חז"ל:

Teshuva 224

רכ"ד) בתשובת הרשב"א שהביא הב"י (יו"ד) סי' ט"ל בס"ה ובט"ז שם ס"ק י') גבי סרכא היוצאת מאונה לאונא וכו' והשיב רוב הבהמות כשרות ורובא דאורייתא וכיון שכן כל שנסתפק אם היא נפיחה כל כך במעי הבהמה אם לאו ואפשר שהוא כן העמדנוה על חזקת היתר ע"כ. קשה דא"כ יש להכשיר כל ספק טרפות מטעם זה ואפשר דעת הרשב"א הוא דבשלמא כשנולד הספק מחמת מכה אז יש לאסור כיון דאתרע חזקתה אבל כשהספק הוא מדרך הבריאה והטבע שמשתדל לקיים כל דבר יש לתלות שרוב הבהמות בריאות וטובות וכיון שרוב הריאות מולידות ליחות מחמת רירין יש לומר דריר בעלמא הוא:

Teshuva 225

רכ"ה) <b>שאלה</b> הא דתנן (כלאים פ"ח מ"ב) טמאה עם טהורה וטהורה עם טמאה אסורין לחרוש ולמשוך ולהנהיג נראה דכאן שנה ר' משנה שאינה צריכה.
<b>תשובה</b> אפשר דייתורא אתי לרבות את הכלאים או לפרה שילדה כמין סוס שאעפ"י שהוא נראה ממין הסוס אסור עמו מפני שהוא טהור עם טמא ועם אמו אפשר דמותר לחרוש דמילתא דלא שכיחא הוא וליכא למיגזר למראית העין דקלא אית ליה מיהו מההיא (יו"ד סי' י"ג ס"ב) דבן פקועה לא משמע הכי (עשו"ת יד אלי' סי' ב'):

Teshuva 226

רכ"ו) <b>שאלה</b> הא דאסור לישב נגד המתפללים (ברכות דף ל"א: ובאו"ח סי' ק"ב וע"ש בבאה"ט סק"א) היינו דוקא להפסיק כנגד פניו או אפילו מן הצדדין כל שהוא רואה:
<b>תשובה</b> מההיא דמצדד אצדודי משמע שאין אסור אלא כנגד פניו דוקא אבל לצפונו או לדרומו ליכא קפידא מיהו לדעת המחמירין כנגד פניו אפי' כמלא עיניו יש לומר דמחמיר נמי מן הצדדין כל שהוא לפניו. אמר המני"ח אשכחן כנגד שר"ל בצדו כגון ההיא דפרק תפלת השחר (דף כ"ז:) אל יתפלל תלמוד לא לפני רבו ולא לאחורי רבו ולא כנגד רבו ומייתי לה הרי"ף דף כ' וה"נ מתפרש קרא דפ' וישלח נסעה ונלכה ואלכה לנגדך עי"ש דפרש"י לנגדך בשוה לך (עי' פח"י ע' אין לישב כנגד המתפלל):

Teshuva 227

רכ"ז) <b>שאלה</b> היה אוכל וספק אם אכל כזית דגן בכדי א"פ או לא מהו.
<b>תשובה</b> למאן דבעי בפ"ד דכריתות (דף י"ז:) חתיכה משתי חתיכות כל שנסתפק אם אכל או לא אכל די"ל אין לו לברך וכההיא (ב"מ צ"ז:) דאיני יודע אם הלויתני והכי נמי אם אכל כזית בלבד וס' אם בירך אין לברך דמה"ת בעי' כדי שביעה (עבאה"ט סי' קפ"ד סק"ו) כי איכא לספוקי אי אכל כזית דגן ושבע משאר מאכלים אי מחייב מה"ת והיה נראה דכיון דפת פוטר כל מידי דמיזן שהכל בא בשבילו וקבעי עליה אנשי אם אכל ושבע אפילו משאר דברים הוי דאורייתא. וההיא דהוי כאיני יודע אם הלויתני אפשר דיש לחלק בין ממונא לאיסורא וכ"ש דהוי דאורייתא וכ"ש למ"ד (תוס' ברכות י"ב. ד"ה לא) ספק ברכות להקל ויברך (עי' זכל"א או"ח סי' קפ"ד אות ב' ושד"ח א"ד ברכות ס"א אות ח"י):

Teshuva 228

רכ"ח) <b>שאלה</b> הרוצה לשתות משאר משקין בסעודה שכבר התחיל וכדי שלא יכנס בס' ברכות נוטל פרי העץ ורוצה לברך עליו שהכל אי הוי כבדיעבד.
<b>תשובה</b> מי הכניסו בתגר זה יקח דבר שברכתו שהכל ואם אין לו למה יכנס בתגר זה לשנות לכתחיל' מה שרומז בקרא תן לו מענין ברכותיו (ברכות מ.) ובידו היה לתקן במה שישתה פחות משיעור קודם סעודה אלא שגם בשותה פחות מכשיעור יש ספק לענין ברכה אחרונה ואם אינו יכול לסבול ישתה כדי לברך ברכת מזון על השבע ודרכי לשתות קודם סעודה אפילו יותר מרביעית משאר משקין ולברך תחילה ע"מ לשתות בתוך הסעודה:

Teshuva 229

רכ"ט) <b>שאלה</b> מו"ט אין הבן נעשה גואל הדם להרוג את אביו (מכות י"ב.):
<b>תשובה</b> אם התורה לא עמדה בפניו כי יחם לבבו והתירה לו שפיכות דמים מה לי אביו או רבו או כל אדם בין בחול בין בשבת (עי' משל"מ פכ"ד דשבת) וכ"ש למ"ד מצוה ביד גואל הדם דגברא קטילא קטל דאין כל אדם חייבין עליו מיהו משום כבוד אביו לא הקלו ואם עבר והרגו אפשר דאין ממיתין אותו ב"ד דלאו עושה מעשה עמך ואם גואל הדם יהרגנו אפשר דב"ד ממיתין אותו:

Teshuva 230

ר"ל) ועוד נשאל אם יד העדים תהיה בו נאמר גם ברוצח או שמא על גואל הדם הוא ונראה דדבר המסור לב"ד הוא ואין לגואל הדם עליו כלום:

Teshuva 231

רל"א) <b>שאלה</b> מי שעשה עצמו טרפה והתרו בו אם ב"ד ממיתין אותו.
<b>תשובה</b> דרשו רז"ל (ב"ק צ"א:) ואך את דמכם לנפשותיכם אדרוש לרבות הממית את עצמו ולמ"ד (חולין מ"ב.) טריפה חיה לא קמיבעיא כי אבעיא למ"ד אינה חיה. (עתוס' סנהדרין ע"ח ד"ה ההורג) בחלק הראשון הוכחתי דמחלוקת זה הוא על הרוב דלמ"ד רוב טרפות חיות ולמ"ד רוב מתות ומיעוטם חיות שם תמצאנו בפסק הארוך (עש"ך יו"ד סנ"ז סקמ"ח בשם רש"ל ובחיי ארי' סי' נ"ב) וכיון דאין הולכין בנפשות אחר הרוב (סנדרין ס"ט) אפשר דהויא לה התראת. ספק דלר"ל לאו שמה התראה ולר' יוחנן שמה התראה (שבועות ג': ועתוס' נדה מ"ו: ד"ה ר' יוחנן) אמר המני"ח בחלק הראשון שכתב נראה שהוא מפסקים וכתבים שלו שעדיין לא זכיתי להם ובח"א של ההלכות קטנות לא מצאתי בהעתקה אפי' רמז לזה (עי' לימודי ה' סי' קס"ח):

Teshuva 232

רל"ב) נסתפקו הא דאב (קודם) [פודה[את הבן אם משל אב או משל בן כגון שנתנו לו מתנה וכן במה שמוציא לחנכו ויש ללמדה מכיבוד דקי"ל (קידושין ל"ב.) משל אב. ואם אין לו ואביו פודהו מיבעיא אם העשיר הבן אם יכול לתבוע ממנו וכן גבי כיבוד:

Teshuva 233

רל"ג) <b>שאלה</b> אם יש לסמוך למלוח הטלפים עם השער.
<b>תשובה</b> הרשב"א התיר דבר זה (עי' יו"ד סי' ס"ח ס"ח) אבל לפי דעתי שלא התיר אלא ברגלי השור שיש עליהם שער דק אבל ברגלי הכבשים שהם מלאים מצמר ארוך ב' או ג' אצבעות איך יעלה על הדעת שבזה דיבר הרשב"א והכי דייק לישניה שלא הזכיר אלא שער ולא הזכיר צמר:

Teshuva 234

רל"ד רל"ה) <b>שאלה</b> מאי שנא דלעצם הקדקד לא מהני מליחה ולעצם הקולית מהני (יו"ד ס"ס ע"א) ועוד מש"כ הרמ"א (שם סי' ע"ב ס"ג) דאין לך בהמה שהיא ששים נגד לבה מנא ליה.
<b>תשובה</b> איברא דאפכא מסתברא שעצם הקדקד עשוי שליבות והוא מורכב מכמה עצמות ונדבק עצם אל עצמו בכעין שינים דקים לזה מכאן כדרך התיבות ומחוברים בחכמת הבורא יתעלה ורוח לא יבא ביניהם שאם היה לנו לומר שהמלח שואב ומפליט מתוך העצם קרוב לומר שיפליט מן הקדרה ממה שיפליט מעצם הקולית שכולו עצם א' קשה כמרמרא ועצם הקדרה הוא ספוגיי אלא שלזה השיב הרשב"א שמטעם קרום של מוח שארוגים עליו סורייקי דדמא אבל מה שהתיר בקולית קשה דהא קי"ל (בסי' ס"ט סט"ז) אין מליחה להפליט מן הכלים ל"ש כלי עץ או כלי עצם אלא דצ"ל דס"ל להרשב"א דכבולעו כך פולטו ויש כח במלח להפליט מה שבלע עצם הקולית ע"י הנקבים הדקים שקורין פורו"ש שמוכרח שיש לה אעפ"י שאינן ובולע מתמצית הדם דקה מן הדקה ולזה מפליט הדם משא"כ כלי עצם שבלוע מאיסור העב. ויותר היה אפשר לומר שכשם שאמרו חולין קי"ג) אין מחזיקים דם בבני מעיים כך אין מחזיקין בקולית שאעפ"י שהאברים כולם שואבים מן הדם שם י"ל ששואבים מעביות הדם אבל עצם הקולית שהוא עב וקשה כששואב להבריא המוח שבתוכו מגיע אליו כזיעה בעלמא אבל לא נראה זה בעיני הרשב"א שבקש טעם אחר אפשר מפני שנמצא בתוך אותו מוח קצת אדמומית והיה שם מקום לומר שהוא כמו חמר בשר. ולשניה אין לנו להשיב דכמה גדולים דברו כן והרמ"י הקשה על זה (עי' בש"ך ס"ק י"ט) ומה שהקשה עלי דילפינן לאיסורי תורה בששים מזרוע בשלה (חולין צ"ח:) ואית דאמרי במאה והזרוע הם ב' פרקים ואפי' שתאמר שעצמות האיסור מעלין את ההיתר (עי' יו"ד רס"י צ"ט) נראה דבשר הב' פרקים גדול מן הלב הרבה ואפשר שלא אמרו אלא כדרך שהם היו נוהגים לבשל הבהמות בחסרון אברים שנתברר להם שלא היה נשאר ששים יש להכשיר דלאו מר בר רב אשי חתים עלה:

Teshuva 235



Teshuva 236

רל"ו) <b>שאלה</b> מה טעם שבועת שוא אין לה התרה.
<b>תשובה</b> כללא דשבועת שוא כל שאינה חלה על שום דבר כגון (שבועות כ"ט.) על העמוד של אבן שהוא של זהב וכן הנשבע על דבר אחד ב' פעמים דאין שבועה חלה על שבועה השניה שבועת שוא וכן שבועה שאוכל ככר זה (ה"ז שבועת ביטוי) שבועה שלא אכלנה ה"ז שבועת שוא ואפשר שימצא היתר לשבועת שוא במה שיתיר הראשונה שהיא שבועת ביטוי ואז השבועה שהיתה לשוא יש לה מקום לחול ונעשית שבועת ביטוי ויש לה התרה אבל כשאין מקום לחול כלל כגון אבל שהוא זהב לזו אין לו תקנה. ועיין לקמן סי' ש"ב:

Teshuva 237

רל"ז) <b>שאלה</b> אם נוהג דין שביעית ביערות ובמדברות.
<b>תשובה</b> בפ"ב דקדושין (נ"ז:) אמרינן גבי ושלח את הצפור החיה ע"פ השדה לאפוקי ים ומדבר ומי יודע אם יש לומר גבי שביעית שדך לא תזרע לאפוקי יער ומדבר:

Teshuva 238

רל"ח) <b>שאלה</b> אם מותר לגרש בלילה.
<b>תשובה</b> ממה שכתבו בתוס' בריש מגילה (ד"ג.) גבי חיישינן שמא שד הוא דהיינו בשדה אבל בבית לא דא"כ אם אמר לנו א' שנכתוב גט לאשתו בלילה משמע דפשיטא להו דמגרשין בלילה וכעין ראיה מן הגמרא כתבתי במקום א' ושכחתי:

Teshuva 239

רל"ט) <b>שאלה</b> מ"ש גבי אלם שחלץ דפסולה דבעינן ראוי לבילה (יבמות ק"ד:) וגבי יושב אם אינו יכול לעמוד כשירה (שם ק"ג.) דכדיעבד דמי.
<b>תשובה</b> אפשר דסבר דועמד ואמר לאו דוקא בעמידה אלא עמידה דרבנן ובדרבנן לא בעינן ראוי לבילה (עי' שד"ח כללים אות כ' סל"ז ובד"ח סכ"ג) ועיין בתוס' פ"מ חליצה (שם ד"ה בין):

Teshuva 240

ר"מ) הא דאמרינן (סנהדרין דף מ"ד.) גבי מומר אע"פ שחטא ישראל הוא לחומרא אמרינן הכי שאם קדש קדושיו קדושין אבל לטובתו לא ובריש ר"ה (ג':) הוא כורש הוא דריוש הוא ארתחששתא ואומר בתוספות דדריוש זה הוא בנו של אסתר וקי"ל (יבמות כ"ג.) בן הישראלית הוא ישראל ואפ"ה לבתר דהחמיץ לא חשיב ליה אלא כאומות העולם באומר סלע זה לצדקה בשביל שיחיה בני וכו' ועיין לעיל סי' קנ"ד (עי' עקרי הד"ט יו"ד סל"ה אות י"א):

Teshuva 241

רמ"א) <b>שאלה</b> אם אין שם עניים אין חייב בלקט שכחה ופאה מ"ט.
<b>תשובה</b> מדאמר מר בפ' הזרוע (קל"ד:) לעני ולגר תעזוב אותם ולא לעורבים וכו' משמע דאין צריך להניח כלל ולשקול לנפשיה כל התבואה דכל שהוא משום צדקה אם אין שם עני אינו חייב בה מיהו אם הפרישן וקרא שם ושמרם לעניי עיר אחרת י"ל דנותן ועיין תוס' פ"ק דר"ה (דף ד':) ד"ה לקט:

Teshuva 242

רמ"ב) <b>שאלה</b> בפ"ק דר"ה (ז':) גבי שאם היה הקרבן חולה ברגל לא יקריבנו אם היה רגל האחרון דעבר נמי בלא תאחר מהו.
<b>תשובה</b> אע"ג דאיכא עשה ול"ת. עשה דכבוד שמים עדיף דהקריביהו נא לפחתך והיה לו להקריבו קודם שיחלה:

Teshuva 243

רמ"ג) שם (דף ו') הרי עלי עולה ע"מ שאיני חייב באחריותה כתבו בתוס' לא דמי למתנה על מש"כ בתורה ע"כ פירוש דכיון דבידו לעשות בידו להתנות ולא דמי לע"מ שאין לך שאר כסות ועונה (ב"מ נ"א.) מיהו ק' אמאי לא מייתי כאן פלוגתא אי תפוס לשון אחרון או ראשון (תמורה כ"ה:) לזה י"ל דבאומר על מנת סיומא דמלתא הוא והכל דבור א':

Teshuva 244

רמ"ד) <b>שאלה</b> מי שהיה נשוי שתי נשים וגרש את אחת מהן ואח"כ מתה השניה אם יכול לכנוס את גרושתו תוך ג' רגלים.
<b>תשובה</b> טעמא דרגלים כדי שתשתכח הראשונה ולא יהי' ב' דעות במטה (עתו"ס מו"ק כ"ג. ד"ה עד) שתהא בדעתו כשיושב עם הב' כדאמ' ר' לא ישתה בכוס זה וכו' (נדרים כ'.) אבל גבי גרושה דדש בה בחיי הראשונ' עד האידנא מאן נטריה דהא אמרינן שם לא נצרכה אלא לשתי נשיו:

Teshuva 245

רמ"ה) <b>שאלה</b> הא דתניא בפ"ק דר"ה (ח':) מר"ה עד יה"כ לא היו עבדים נפטרים לבתיהם ולא משתעבדים אם היו מותרים בשפחה.
<b>תשובה</b> מסתברא דכיון דלא נשלם דרור עד יה"כ רשות הוא בידם אבל אין רבו מוסר לו וכו':

Teshuva 246

רמ"ו) <b>שאלה</b> אי אמרינן הואיל לחומרא.
<b>תשובה</b> סתם הואיל אמרינן להקל כגון (פסחים מ"ו:) הואיל ומקלעי אורחין מיהו אשכחן פ"ד דתרומות תרומה עולה בא' ומאה ולא אמרינן הואיל ואי בעי מיתשיל עלה משום דאין מצוה בשאלה (נדרים נ"ט.) הא לאו הכי אמרינן ואי הוה משאיל עלה הו"ל חומרא דהויא דבר שיש לו מתירין דאפי' באלף ל"ב מיהו לעיל (בסי' מ"ג) כתבתי דלהמית אותו נראה דלא אמרינן הואיל (עי' פסחי' דס"ב. יומא ס"ב):

Teshuva 247

רמ"ז) <b>שאלה</b> למ"ד תרומה בזמן הזה דרבנן (יבמות פ"א) אם יש לתרום מעציץ שאינו נקוב על הנקוב:
<b>תשובה</b> היה נראה דהכא נמי איכא למימר דלא אתי תרי דרבנן ומפיק חד דרבנן. כההיא (עתוס' מגילה י"ט: ד"ה ר"י) דקטן במגילה אלא שיש לדחות דכיון דבטלה קדושה ראשונה נשאר הכל שוה בין נקוב בין אינו נקוב אלא שא"א לומר כן דהרמב"ם (בסוף פ"א דתרומות) דסבר [תרומה[בזמן הזה דרבנן מייתי [הא[דאין תורמין (בפ"ה דתרומות הט"ז) [עי' מנחות ל"א. וב"י בשם מ"כ יו"ד סי' של"א. ובסידור דה"ח הל' חלה]:

Teshuva 248

רמ"ח) <b>שאלה</b> מי שאין לו ישן לאכול מצה בליל פסח אם יקח חדש.
<b>תשובה</b> בירושלמי הביאו תוס' פ"ק דר"ה דף י"ג (ד"ה דאקרובי) משמע דמותר אלא שיש לדחות דדוקא התם שהיו כל ישראל ולא מצאו אלא חדש היה מותר להם אבל לא אתי עשה דיחיד ודחי ל"ת דרבים ואע"ג דלא דמי דהא עשה דרבים מיקרי מיהו ה"מ דדחי עשה ל"ת היכא דלא היה אפשר לתקן אבל אפשר היה שימצא ישן דאל"כ מי שאין לו לקיים ושמחת בחגך ישתה יין ערלה או כלאי הכרם (וכפי אותו ירושלמי משמע דלצבור מותר) אלא שצ"ע גבי קן צפור דתנן (חולין קמ"ב.) לא יטול אדם אם על הבנים אפי' לטהר בו את המצורע דמשמע דהוה אתי עשה דטהרת מצורע ודחי ל"ת דשילוח והתם איכא נמי עשה ואמאי איצטריך למתנייה. ומצורע דחי ל"ת דגילוח ומה שהקשיתי מיין ערלה יש לחלק דחדש מותר לאחר זמן הפרי עצמו (וצ"ע מפסחים מ"ח. דפריך אי איסור מוקצה מה"ת מה לי איסור מגופו מה לי איסור מדבר אחר. עי' בח"א סי' רי"ח ולימודי ה' סי' קפ"ג ובשאג"א סי' צ"ו יד אלי' סי' מ"ח ושד"ח מער' אכילה סי' ד' וי"א ובד"ח ס"ס מ"ז):

Teshuva 249

רמ"ט ר"נ) איבעיא להו ר' יעקב ור"ש הלכה כמאן.
<b>תשובה</b> לכאורה היה נראה דהלכה כר"ש שהוא נזכר יותר במשנה ובברייתא כדרך שאומרים הפוסקים בענין האמוראים דהוא מאריה דתלמודא טפי מיהו ה"מ בשוין אבל ר' יעקב קשיש טפי דבירושלמי פ"ב דחגיגה גבי ייטב לך לעולם שכולו טוב ולא ידע מזה אלישע אחר שדבר זה דרשו ר' יעקב לפנים ממנו ור"ש תלמיד ר"ע ור"ע בזמן אחר היה נמצא ר' יעקב קודם ר"ע וקשיש טפי מר"ש. אחרי כתבי זה מצאתי לס' יוחסין שכת' שר' יעקב סתם הוא בן בתו של אחר איברא דהכי משמע דאיתא בסוף חולין (קמ"ב) וקדושין (ל"ט:) גבי אלמלא דרשיה אחר להאי קרא כר' יעקב בר ברתיה וכו' ואע"ג דכתב דעת י"א דסתם ר' יעקב הוא אביו של ראב"י מ"מ זה הדורש לעולם שכולו טוב א"א לומר כן דבפי' איתא בגמרין שהוא בן בתו של אחר ואולי אביו של ראב"י הוא זה נכדו של אחר ואינו רחוק שאחר היה קודם החרבן כשנתהפך וכבר היה גדול ודאי שנכנס לפרדס וראב"י אחר החרבן היה אלא שהקשה ס' יוחסין שהיל"ל ר"א בר ר' יעקב כמו ר"א בר ר' שמעון ואין זה כלום שמצינו הרבה שאינו אומר בר רב כמו ר' יוסי בר יהודה והוא בן ר' יהודה. בר אלעאי וכן רשב"ג והרבה כיוצא באלו אבל לשון הירושלמי ק' דאמר ולא היה יודע אחר שדרשה ר' יעקב לפנים ממנו ואפשר שר' יעקב נכדו דרש זה קודם שיצא לתרבות רע והוא לא ידע ואשם. מ"מ אפשר דיש לסמוך דמדמזכיר ר' יעקב קודם ר"ש (בפ"ב דקדושין דף נ"ז. גבי שחטה שלא באזוב) דהלכה כמותו דהכי אורחא למיקבע הלכתא בפוסקים וגם אפי' שיהיה אביו של ראב"י קשיש מר"ש דר"ש חבירו של ראב"י בנו (עי' בהון עשיר מכשירין פ"ו):

Teshuva 250



Teshuva 251

רנ"א) <b>שאלה</b> מי שנדר להתענות ארבעים יום רצופים וחלם בתוכם חלום בשבת והוצרך להתענות בו וליום מחר למיתב תעניתא לתעניתיה מיבעיא אם עולים לו מן החשבון.
<b>תשובה</b> ספק זה מתהפך לארבע רוחות ספק אם עולים לו שניהם (דתענית חל בשבת בכולל) או אחד מהם ואיזה הוא. או אם לא יועיל שום א' אם נלמוד מאותו (באו"ח סי' תקס"ח סעיף י' ויו"ד ס"ס רי"ז בהג"ה) שנדר לילך על קברי הצדיקים או למי שקבל תעניות רצופים ואירעו בהם תעניות צבור שעולין לו (שם באו"ח סי"א) י"ל דשבת עולה לו ויש לדחות דהתם ימים הם שראוים להתענות בהם ובדעתו היה עליהם. אבל שבת לא היה דעתו עליו מ"מ יום השילום היה נראה דאין עולה לו דומיא דכל דבר שהוא בא חובה אינו בא אלא מן החולין (ביצה י"ט:) מיהו ההיא דקברי צדיקים פליגי (עי' שו"ת סמא דחיי חיו"ד ס"ט והד"ט או"ח סי"ב אות ד' ובאה"ט סי' תק"ע):

Teshuva 252

רנ"ב) <b>שאלה</b> אם בעלי ההפסקות אם יפה הם עושים.
<b>תשובה</b> הרבה עשו ועלה בידם אבל יש לחוש לזה שהרי בזמן שהיו מקדשין ע"פ הראיה לא רצו לגזור ב' ימים יה"כ מפני הסכנה (עי' ר"ה דף כ"א.) בחזקה שאין ב"ד מתעצלין בו ובירושלמי פ"ק דר"ה אמר להו רב חסדא להנהו דהוו חיישי לצומא רבה תרין יומין למה אתם מכניסין עצמכם לספק זה אבוה דר"ש בר רב יצחק חש על גרמיה וצם תרין יומין אפסק כרוכה ודמך פי' כרוכה אפשר שנפסק א' האברים הפנימיים מחוסר לחות השרשי שנתאכל ומת ואע"פ שלא ימותו בתוך שנתם אפשר דמתחיל ליפסד או לינקב איזה מן הגידים או מן הוורידים או שיתיבש המוח שבעצמות וברוב הימים תמצאנו ובכל דברי רז"ל לא הוזכרו הפסקות לענין תשובה כנראה שאסור לאדם ליכנס אפי' במיעוטא דמיעוטא דסכנתא דאין הולכין בנפשות אחר הרוב (יומא פ"ד.) ומה היו הפסקות משמשות. והא (חגיגה כ"ב:) דהושחרו שיניו מפני הצומות. דבר יום ביומו הוא. ואם לאיסור כרת דיה"כ לא חשו מס' נפשות כ"ש לדבר אחר בימינו אלה הרבה שלא הספיקו לגמור את הדבר עד שיצתה נשמתם:

Teshuva 253

רנ"ג) מ"ש בס' תה"ד (מובא באו"ח סי' קל"ח ועי"ש במג"א סק"ב) דאין חשש לשייר בפרשה של ב' פסוק' נראה דהתוס' לא ס"ל הכי בפ' הקורא עומד (דכ"ב.) ד"ה אין דאין לחוש במה שהשלישי לא קרא בר"ח אלא ב' פסוקי' מביום השבת שהרי הדבר ידוע לעולם משמע דטעמא דהדבר ידוע כמו שאר פרשיות ידיעות שכתבו למעלה מזה דאין לחוש (עי' לקמן סי' רנ"ו) הא לאו הכי יש לחוש וק"ו הוא ומה היכא דהוי סיומא דעניינא בלא תחילתו כשמניח ב' פסוקים בפרשה עצמה חיישי' היכא דהויא פרשה שלמה בב' פסוקי' כ"ש שיש לחוש ליוצאים שיסברו דודאי יקראם א' שכולו ענין בפני עצמו מראש ועד סוף וכמ"ש בפ' ויבא עמלק ובזה אין מקום למה שהשיב הב"ח דהיכא דאיכא קושיא חיישינן דאי משוה קושיא חיישינן כ"ש במקום דאיכא ק"ו דאין עליו פירכא ומה שדייק התה"ד מן הגמ' אינו דיוק דידע עולא בודאי שצריך בר"ח לעבור קצת על התקנה אלא שהיה מהפך כל הצדדין עד שתתברר לו האמת ושום פוסק גם הב"י לא כתב כן כנראה שהוא פשוט כדברי התוספות:

Teshuva 254

רנ"ד) <b>שאלה</b> מים שיש עליהם קש או שום דבר שצף אם מותר לנפח בו לסלקו לצד אחד כדי שישתה בשבת.
<b>תשובה</b> במלאכות בעץ החיים' תמצא דזורה ובורר ומרקד שלשתן שם א' הן ואם יש חשש ברירה אסור לזרות ודבר שמותר לבררו מותר לזרותו כל אחד כדינו המפורש:

Teshuva 255

רנ"ה) <b>שאלה</b> נוהגין כאן בירושלם תוב"ב שמקיפין בס"ת פתוח בכל הבית הכנסת להראות את העם אם יפה הם עושין.
<b>תשובה</b> בירושלם הוצרכו לעשות כן מפני שהבית הכנסת הגדול הוא ארוך וקצר אורכו פי ג' או ארבע מרחבו וכשהעם רבה מפני העולים לרגלים ישארו הרבה בעזרה ולא די כדי שיראו כולם פני הכתב במה שיגביהו ס"ת בתיבה ולכך הוצרכו לסבבו ג"כ בעזרה גם בק"ק ת"ת עושין כן מפני הרואים שיזכו לחזות בנועם ה' ועוד שכולם רואים בראש הפרשה:

Teshuva 256

רנ"ו) בהבנת ס"ד התוס' (מגילה כ"ב. ד"ה אין) שכתבתי לעיל סי' רנ"ג. ז"ל וגם יש להם לחשוב שא"כ לא הי"ל להניח כשהגיע לפרשה שהרי גם זו מעין פרשה שהניח בה ע"כ. נראה דה"פ מאחר שפרשת שבת קשורה עם התמידים שבת שבה ג"ר קרבים א"כ כשסיים פ' התמיד ופגע בו ביום השבת לא היה לו להניח לקרותה בפני עצמה היה לו ל עם התמיד שהיא מעין מה שהניח כי מה ענין שבת אצל ר"ח לעשותה קריאה בפני עצמה דבשלמא תמידין קריבין בר"ח:

Teshuva 257

רנ"ז) <b>שאלה</b> מהו לברך שהחיינו על האתרוג.
<b>תשובה</b> מסוגיית פ"ק דר"ה (י"ד:) משמע דאין בו חידוש שדר ב' וג' שנים באילן ומדינא הו"ל לידון כירק לכל דבר וכבר תירצו זה בתו' בד"ה ולשביעית ירק נמי וכו' (עי' בח"א סי' רל"ג ושו"ת שע"א סי' ל"ה עקרי הד"ט או"ח סי' י' אות נ"ה ואות ס"א כת"ס או"ח סי' כ"ג ופח"י ערך אתרוג באה"ט או"ח סי' רכ"ה ס"ק י"א):

Teshuva 258

רנ"ח) <b>שאלה</b> הסורק זקנו ונופלות לבנות מתוך שחורות אם אסור משום לא ילבש.
<b>תשובה</b> אע"ג דבשבת דבר שאינו מתכוין היכא דלא הוי פסיק רישיה מותר התם משום דבעינן מלאכת מחשבת אבל בשאר איסורין הוה משמע דלא הוי הכי אלא שמצאתי להפך בכמה דוכתי (שבת פ"א: בכורות ל"ד.) מיהו בנדון זה נראה דהוי פסיק רישיה ואיכא למימר דאי ניחא ליה שאסור ואי לא ניחא ליה אין בכך כלום לכ"ע ולא דמי לשבת (עי' רא"ש שבת פי"ד סי' ט' ובעקרי הד"ט יו"ד סי' י"ט אות ט"ו):

Teshuva 259

רנ"ט) <b>שאלה</b> אם יכולים חכמי העיר במעמד ז' טובי העיר הם המנהיגים להסיע קצת מסים על קצת מהקהל בלא מעמד כולם.
<b>תשובה</b> אם מכח הדין הם באים שרואין שראוי הוא להעריכם שיתנו לערך שאר פורעי המס כופין על זה כמו שכופין על הצדקה (ב"ב ח':) דהא כתיב ונוגשיך צדקה ואף אם לא יסכימו כי מה לנו בהסמכתם ודאי שאין שום א' רוצה לפרוע ואפילו אם לא קבלום כ"ש מאחר שקבלום עליהם גזרה שלהם קיימת ולא שייך הכא נוגע בדבר שתקנת הקהלות כך הוא:

Teshuva 260

ר"ס) <b>שאלה</b> מ"ש גבי גט דלא סגי במה שתטול האשה גיטה מיד בעלה וגבי קדושין אע"פ שנטלתן מע"ג קרקע שפיר דמי.
<b>תשובה</b> בגט הקפידה תורה ונתן בידה ולא שתטול ואע"ג דהקיש יציאה להוייה לא לכל מילי הוקשו כההיא (קידושין דמ"ד:) דצווח ר"ל ככרוכיא ויצאה והיתה. ויש סמך לדבר נתתי כסף השדה קח ממני שאם כבר פשט עפרון ידו וקבל הכסף לא שייך קח אלא כלומר מוכנים הם בידי קחם בידך וטעמא איכא דהתם דלרחוקה קאתי לא מקדים איניש פורענותא לנפשיה (גיטין ע"ה:) ושקליה מדידיה עד דיהבי ליה אבל היכא דלקרובה קאתי אשה בכל דהו ניחא לה (עי' באה"ט אהע"ז סי' כ"ז ס"ק ג' וסי' ל' ס"ק ח' ופת"ש שם):

Teshuva 261

רס"א רס"ב) <b>שאלה</b> ראובן א"ל לשמעון תן לי חפץ זה שבידך שתשחק בו בתי השיב שמעון בפני שנים שהיו שם יהיו אלה עדים אם תקבלנו לקדושין בעד בתך אתננו לך ואז חטף ראובן החפץ מיד שמעון ונתנו בחיקו בלא שום דבור וכל א' הלך לדרכו מהו.
<b>תשובה</b> מלבד שהלשון גרוע יש לצדד להתיר במה שחטף החפץ וגרוע משתיקה דלמ"ד כהודאה דמיא (ב"מ ל"ז:) ולא בעי שיאמר הן דמאחר שהתחיל לשואלו לשחוק בו וכששמע הדברים חטפו על דעת הראשונה חטפו שאם הוא שהודה לדבריו למה לו לחטפו ודמי לאשקיי אשקיין (קדושין ט' (ואולי עדיף טפי ויש צד אחד להחמיר במה שייחד עדים והלה שתק דבשלמא בלא ייחד הו"ל כמנה לי בידך א"ל אין דמצי טעין משטה הייתי בך אבל בייחד עדים אזלא לה טענת השטאה דאין אדם מזמין עדים להשטות שיודע שלמחר יעידו עליו בב"ד ולא ישכחו הדבר מאחר שהוזמנו לכך ולפי זה אפילו לא היו שם ידים מוכיחות הזמנה תוכיח (ובפרט למ"ד ספק קדושין דאורייתא) וא"כ הלכה רופפת וקשה הדבר למה לא צדדו גדולי האחרונים צד זה דייחוד עדים וצל"ע:

Teshuva 262



Teshuva 263

רס"ג) <b>שאלה</b> זכיות ועוונות לפי מנין או לפי משקל.
<b>תשובה</b> דבר זה תלוי במדת אל דעות וכפי הנראה היה דלפי משקל שיש עון ששוקל הרבה כנגד כמה מצוות או להפך ד"מ אם ישימו חמש עוונות בכף מאזנים וזכות גדול מצד א' מכריע הוא את כולם אבל מדברי ב"ה לא משמע הכי דקאמרי (ר"ה י"ז) דמחצה על מחצה רב חסד מטה כלפי חסד ואי איכא מפושעי [ישראל] בגופן לא סגי בלא והבאתי את את השלשית באש. ואי במשקל לפי חומר העבירות הרי כנגד פושעי ישראל הושמו בכף של זכות כ"כ מצוות שהושוו ואין שם הכרע. אלא נראה כפי זה דלפי מנין משלם ואפשר דבהא פליגי אמוראי (שם) דר"א אומר כובש ס"ל דלפי משקל נידונין שנשקל חומר הזכות כנגד קולי העונות ור' יוסי בר חנינא אמר נושא לאו בכף מאזנים מיירי כמ"ש רש"י דמגביה כף מאזנים אלא דרך מנין נמנה הכל ומבליע בחשבון וזהו נושא עון ועובר על פשע שדולגו ואינו מכניסו במנין ותנא דבי ר' ישמעאל דאמר (שם) מעביר ראשון ראשון וכך היא המדה סבר דבמדה הדין נידון וכל א' מיקל מחבירו דתנן (תרומות פ"ד מ"ו) המונה משובח והמודד משובח ממנו והשוקל משובח מחברו:

Teshuva 264

רס"ד) <b>שאלה</b> אי דרשינן לשון הדיוט בזמן הזה.
<b>תשובה</b> נראה דדוקא בזמנם שהיה להם סופרי הדיינים ומתוקנים לשונותם בלשון קצרה והיו מדקדקין בתיבות והא דקרי לשון הדיוט שהיו רגילין לכתוב כן מסתמא אדעתא דהכי סביר וקביל מאן דמוזיף ומאן דיוזיף (ב"מ ק"ד ע"א) אבל בימינו שרבו הסופרים שגורעין ומוסיפין ואין דורשין איך יעיין הדיין באותם דברים כמי שמעיין בגפ"ת ומילתא דלא צריך אי לטפויי אתא או לפטומי מילי ואפילו יהיה הסופר חכם לא רמי אנפשיה לפלפל כמו שעושה בישיבה כ"ש אם הוא ע"ה אשר ע"כ י"ל דדוקא בדבר הניכר בסתירה ראשונה יש מקום לדון ע"פ השטר אבל מה שהוא חוץ ממנו אין פותחין בנולד ובמילתא דלא שכיחא מ"מ הכל לפי מה שהוא אדם ועיני הדיין רואות וכעין זה הביא ב"י [חו"מ] ס"ס ס"א משם משרים והרשב"א ע"ש:

Teshuva 265

רס"ה רס"ו) שם (בס"ס ס"א) הביא הב"י מתשובות הר"ן דכשם שאין אדם מקנה דבר שלא בא לעולם כך אינו יכול למחול דבר שלא בא לעולם וקשה דאיך נוהגים בשטרות לכתוב שכל מין טענה וערעור שיפול באותו דבר עד סוף העולם הכל מחול לו מעכשיו. ועוד קשה על דבריו דבשלמא מקנה משום דקונה צריך שכנגד מה שנותן יחול כנגדו דבר הנקנה ואם אינו בעולם היאך יקנה אבל מוחל הוא מפקיע עצמו ומפקיד דבדיבורא בעלמא סגי ואין צריך קנין כמו שהוכיח בתוס' פ"ק דסנהדרין (דף ו'. ד"ה צריכה) ואיך מדמה מחילה לקנין. והא דפשרה צריכה קנין משום דלא ידע כמה מחיל כמש"כ התוס' וא"כ שפיר כתיבנן האידנא מחילה על מה שלא בא לעולם ולמאי דלא ידע במה מחיל קונין בשטר והוא דומיא דפשרה אבל להר"ן קשיא:
<b>וכדי</b> לצאת לדעת הר"ן אפשר לתקן במה שהביא בתוס' פ' יש נוחלין דף קל"א (ד"ה וש"מ) בשם רש"י משום דמפיק בלשון ירתון ואין זה מקנה לדבר שאין בעולם כיון שאין המתנה באה אלא לאחר מיתה ואז הבנים כבר בעולם ע"כ. משמע דהא דאין מתנה למי שלא בא לעולם כשרוצה שתחול המתנה מעכשיו אבל באומר שלא תחול אלא לכשיבא חיילא ה"נ לדעת הר"ן אם יכתוב לכשיבא דבר טענה הרי מחולה לו בלא מעכשיו מהני והתוס' הקשו שם על פרש"י:

Teshuva 266



Teshuva 267

רס"ז רס"ח רס"ט ר"ע) <b>שאלה</b> הא דלא תהוי בעבורי אחסנתא (ב"ב קל"ג:) אי הוי בקרקעות דווקא. ואי הוו בר נידוי. ואם נתן לאחרים ע"מ שכשיהיו בניו נוהגים כשורה יחזיר להם מהו.
<b>תשובה</b> אפשר היה לומר שלא דברו חכמים אלא בקרקעות כי אחוזת עולם הם ומלא תסוב נחלה איכא למילף דלאו שפיר למיעבד הכי והתם משום קרקעות היו נידונין בני יוסף והיינו דמייתי פ' יש נוחלין (שם) שכתב נכסיו ליונתן ן' עוזיאל בקרקעות איירי מדתני מכר שליש דהול"ל ונטל שליש לעצמו ומההיא דיוסי בן יועזר דאקדיש עליתא דדינרי הוה אפשר למילף דאפי' במטלטלין אסור אע"ג דבגמ' דחי לה לאו משום האי טעמא דחי לה משמע דבכל דבר אין רוח חכמים נוחה הימנו ויש במפרשים באותם שמרבים בנדוניאות לבנותיהם דאיכא משום אעבודי אחסנתא וסתם נדוניא מטלטלין עיין מהרשד"ם אה"ע סי' קפ"ח וקשיא לן עלה דבפ' נערה שנתפתתה (נ'.) א"ר אלעאי באושא התקינו המבזבז אל יבזבז יותר מחומש שמא יצטרך לבריות ולא נגעו בה משם אעבורי אחסנתא ובפ' המקדש שדהו (כ"ח:) גבי אראב"ע ומה אם לגבוה אין אדם רשאי להחרים את כל נכסיו עאכ"ו שיהא אדם חייב להיות חס על נכסיו ומייתי עלה הא דהמבזבז דלראב"ע אית ליה ולר' אליעזר לית ליה אלא כל מה שמשייר קצת יכול לבזבז. ובפ' מציאת האשה (ס"ז:) מר עוקבא כי קא נייחא נפשיה אייתי ליה חושבנא דצדקה אמר זוודאי קלילי ואורחא רחיקתא קם בזבזיה לפלגיה ממוניה והיכי עביד הכי והא אל יבזבז יותר מחומש ה"מ מחיים שמא ירד מנכסיו אבל לאחר מיתה לא (עי' ברא"ש כתובות פ"ד סי' ט"ו ועי' רמ"א יו"ד סי' רמ"ט ס"א. שכ' אבל בשעת מותו יכול ליתן צדקה כל מה שירצה עי"ש. ועי' מש"כ שאלתות דר"א גאון פ' תשא ושאילות שלום שם.) מכל הני משמע דליכא אעבורי אחסנתא אלא בנותן או מקדיש כל נכסיו ולא שייר כלום והכי דייק מתניתין הכותב כל נכסיו לאחרים והניח את בניו אין רוח חנ"ה דמאי והניח את בניו דקאמר. ולמאי דמיבעיא לן אי הוי בר נידוי לא בא זה בכלל הכ"ד (ברכות י"ט. ויו"ד סי' של"ד סמ"ג) ואולי הוא בכלל המזלזל בדבר א' מדברי סופרי' ומיהו מאחר דבכלל זה איכא רוב הכ"ד דברים וזה לא נזכר י"ל דכיון שלא נזכר בגמרא אין לנדותו. ואם עבר החכם ונידהו נראה דצריך להתירו וז"ל רשב"ם אין לחכמים נחת רוח ממעשיו אלא חרון אף גורם להם שכועסין עליו דקעקר נחלה דאורייתא. ולמאי דאיבעיא תו אם מותר לתת לאחרים וכו' אלו לא הוה טעמא אלא משום דילמא נפיק מיניה זרעא מעלייא ניחא אבל איכא טעמא דעקר נחלה דאורייתא והרוצה לעשות דבר זה יניח דבר מועט משום ירושה והשאר יעשה מה שלבו חפץ. מיהו משמע דאיסורא איכא בכל גוונא דאם לא יהיה בנו אפשר בבן בנו עד סוף כל הדורות:

Teshuva 268



Teshuva 269



Teshuva 270



Teshuva 271

רע"א) הטוען את חבירו בדבר שלא היה חייב לו ומביא עליו עדים שנתחייב בפניהם בקנין והלה טוען אנסתני עד שהודתי אי מהימן במגו דפרעתי.
<b>תשובה</b> אפשר דאין כאן מגו דבשלמא גבי מלוה ופקדון וכיוצא בהן יש להאמין במגו דפרעו דאם איתא דיזף פרע דאין אדם מעיז פניו בפני ב"ח ואחזוקי אינשי ברשיעי לא מחזיקינן ומש"ה טענינן ליה מגו דאיבעי אמר פרעתי די"ל דפרעו אבל היכא דליכא דררא ממונא כגון בנדון זה שלפי דבריו אינו חייב כלום מעיז ומעיז וכל טצדקי דמצי לאשכוחי משכח:

Teshuva 272

רע"ב) <b>שאלה</b> הא דאמרינן יבמות (כ"ה.) אשה דייקא ומינסבא והא קחזינן דלא דייקא דאין בידה אלא מעשה ב"ד.
<b>תשובה</b> בכתבים הוכחתי דתנן בסוף עירובין שכל מה שהתירו לך חכמים משלך נתנו לך דמן התורה רוב הנטבעים מתים ורוב ההולך ולא ישוב לביתו ונאבד שמו מן העולם ונשתקע בחזקת שמת או שנהרג הוא (עי' מבי"ט ח"א סי' שכ"ו ולעיל בח"א סי' רכ"א) ומ"ש דייקא ומינסבא כי הוא יודעת ומכרת בבעלה אם רואתהו שמתקוטט עמה ושונאה אינה נישאת כל כך במהרה שיש לה לחוש שמא הניחה והלך למקום אחר ולמחר ישוב או יוודע ותשאר בחרפה (וחילוק זה ישנו בפוסקים לענין מזונות) ואם תראהו מתנהג באהבה ושלוה ואוהבה כגופו ואוהב את בניו והלך ולא בא יש לומר מקרה הוא כי לא טהור מיהו מדברי המפרשים לא משמע הכי (עפח"י ע' אשה עגונה):

Teshuva 273

רע"ג) בפ"ק דר"ה דף י"ו תוס' ד"ה ליום הדין קאמר דיש אשר הם בגהינם וביום הדין יזכו משמע מדבריו דיום הדין הגדול אינו אלא לאותם דגהינם ובהם יש הג' כתות ואפשר לשמוע מדבריהם דלכולם יהיה יום הדין וקשה דאותם שכבר זכו לג"ע מה דין יש עליהם ולדידי חזי ליה דיש מיני דינים על דברים פרטיים שנידונין בר"ה ויש בכל יום או בכל רגע ויש ביום המיתה ויש דברים כלליים שאין עומדין עליהם לדין עד אותו יום הגדול והנורא ואלו ישנים בקבר לא דין ולא רוח לא חיים ולא נידונין עד עת התחיה ואז רבים מישני אדמת עפר יקיצו אלה לחיי עולם וגו' וכל זה הוא לשכך האוזן כי מי אשר יחובר לדעת א' מרוב רובי רבבות ממחשבות אל דעות כי לא מחשבותי מחשבותי':

Teshuva 274

רע"ד) <b>שאלה</b> למה אמרו (אבות פ"א מ"ח וע"ש בתיו"ט) וכשיהיו בה"ד יושבין לפניך יהיו כרשעים יאמר כצדיקים.
<b>תשובה</b> קיל"ן (שבועות מ':) אין אדם תובע אלא א"כ יש לו וקי"ל אין אדם מעיז פניו בפני ב"ח אלא דלשתמוטי ואם יהיו בעיניו כצדיקים יחייב מיד ללוה ועוד על שהביאו עצמם לידי כך שהיה להם לתקן מתחילה בשטר ועדים שלא יבואו מעולם לידי ריב ומדון ולכך אומרים בשעת שבועה סורו נא מעל אהלי הרשעים וכו' (שם ל"ט:). אמר המני"ח כ"ף הדמיון (עי' שד"ח כללים כ' סי' ע"ה ע"ו) וקושית הלא ימנע דאיכא במתניתא דא המה הכריחוני לפרש באופן אחר שתכלית היותם שניהם כאחד בתחילת הדין דומים לפניו כרשעים ולא רשעים ממש ולא כצדיקים הוא לסיבת שידון ביניהם דין אמת לאמתו ולא יצדיק צדיק ודל בריבו אלא יש לו לדרוש ולחקור היטב בטענת התובע והנתבע ולא יסמוך אחזקת דאין אדם מעיז ואין אדם תובע אלא יש לו לחשוד ולומר דיש מעיז ויש תובע דבר שאינו שלו וכיון ששניהם בעיניו בחזקת הרשעים ודאי שיחקור היטב בטענתם עד מקום שידו מגעת ואין לדיין אלא מה שעיניו רואות (סנדרין ו:) ולפיכך אין לו להחזיקם לרשעים ממש ולא לצדיקים ממש כי לעולם לא יגמור דין ביניהם אבל על האופן האמור אחר החקירה יוציא הדין לאמיתו ולא ירחם בדין יען שניהם שוין בעינו ברשע וכשקבלו עליהם את הדין אינו יכול להחזיקם לצדיקים גמורים יען כי סוף כל סוף הא' מהם יצא חייב בדין והא' לפי שנשתתף עמו והביא עצמו לידי כך ראוי להחזיקו כמוהו אבל מאחר שסוף כל סוף אותו שחייב בדין כבר קיבל עליו את הדין ראוי להחזיקו כצדיק בהתנצלות המפורסם כי אינו מן התימא שאין אדם רואה חובה לעצמו ודוק:

Teshuva 275

רע"ה) <b>שאלה</b> אם נתן ב' שופרות בפיו ותקע מהו:
<b>תשובה</b> אם כיון לצאת בשניהם נראה דלא יצא דשופר א' אמר רחמנא ולא שנים וג' שופרות (ר"ה כ"ו.) ודומה לנוטל שני לולבים שאם לא ביטל א' מהם לא יצא (עתוס' ר"ה כ"ח: ד"ה ומנא וסוכה ל"ד: ד"ה ערבי. ותוס' סוטה י"ח. ד"ה כתבה. ומג"א סי' ל"ד סק"ג. ושו"ת חיי ארי' סי' י"ז. והרי בשמים סי' י"ז ד"ה ומה שהביא. ומנ"ח מצוה שכ"ד ותנ"ד). והכי איתא בתוס' (שם כ"ז: ד"ה אם) גבי נתן שופר בתוך שופר שהקול יוצא באויר שבין חיצון לפנימי ובירר עוד הרא"ש שאף קול הפנימי שומע והוו ב' שופרות ע"כ משמע דטעמא משום דקול א' יוצא מבין ב' שופרות ה"נ בנ"ד מיהו אם נותן דעתו לא' מהם בלבד אפשר דיצא:
<b>ומתוך</b> דבריהם אולי נשמע לדברי ר' ירוחם שהביא הב"י שאם סתם פי הפנימי ולא שמע אלא קול היוצא באויר שבין חיצון לפנימי דיצא משום דמין במינו אינו חוצץ והו"ל כקדחו בזכרותו:

Teshuva 276

רע"ו) <b>שאלה</b> היו יושבין במערה וקורין את המגילה וא' שומע מרחוק הבת קול וכן בשופר אם יצא ולא ששמע קול הברה אלא בת קול ברור.
<b>תשובה</b> אפשר דכיון דבעינן (ר"ה כ"ט.) שומע ומשמיע ואותו בת קול שנעקר ונצטייר באויר ופורח אין לו עוד קשר עם המשמיע דלא יצא רמז לדבר מפיו (דבר) [יקרא] אלי (ירמי' ל"ו) דבעינן שומע מן הפה ולפי זה אפשר שעדים ששמעו בת קול של מגדף שאין מעידין ואין ב"ד מקבלין בת קול ויש כעין ראיה מאריתא דדלאי דפרק כל הבשר (דק"ז. לפי"ז לא יצא אם שמע ת"ש או מגילה ע"י פאנאגראף וטעלעפאן עי' בחיי ארי' סי' ל'):
<b>אמר המני"ח:</b> לתועלת הקורא ולהגדיל תורה אכתוב פה מרגלית ואבן יקרה שזכרתי ממרי הרב מר זקני זלה"ה כדי שתעמוד לעד ולא תשתכח מפי זרעו איתא בר"ה פ"ג (כ"ד:) מי שהיה עובר אחורי ב"ה או שהיה ביתו סמוך לב"ה ושמע קול שופר או קול מגילה אם כיון לבו יצא ואם לאו לא יצא אעפ"י שזה שמע וזה שמע זה כיון לבו וזה לא כיון לבו ע"כ. שכל חכם לב יתקשה במה שאמר אע"פ שזה שמע וכו'. שהם דברים מיותרים ובלתי מיושבים והוא ז"ל היה אומר לנו שראה בכתיבות הרב כמהר"מ אבולעפייא ז"ל מהרב הגדול אביו ז"ל נתקשה בזה ושלא השיב ובמה שהוא השיב לא נתיישבה דעתו אך שבהיותו הולך בשליחות מצוה בלומדו ספר כנסת הגדולה שהיה מוליך עמו למבחר הספרים שהאיר ה' את עיניו עם מה שהביא שם בסימן תקפ"ט משם מהרדב"ז. וז"ל מי שבא לבית הכנסת לצאת י"ח עם הצבור אעפ"י שבשעה ששמע לא כוון לבו אלא סתמא יצא אפי' למ"ד מצות צריכות כוונה. אבל מי שבא לב"ה בסתמא לא יצא עי"ש ואת זה היה אומר מ"ה ז"ל שכוון במשנתנו לומר שהנה א' במי שהיה עובר אחורי ב"ה או שהיה ביתו סמוך לב"ה שצריך שיכוין לבו בפירוש. ואם לא כוון לבו רק בסתמא לא יצא ואל תתמה אם קרית ושנית שאדם הבא לב"ה לצאת י"ח עם הצבור אעפ"י שבשעה ששמע לא כוון לבו. אלא סתמא יצא י"ח ולמה באלו הנז' במשנה אמרנו שצריך שיכוון לבו בפירוש לזה אמר דע וראה שאע"פ שזה שמע וזה שמע דהיינו אלו שנזכרו במשנה דהיינו מי שהיה ביתו אחורי ב"ה או עובר אחורי ב"ה כיון שלא עשו מעשה בעצמם צריך כוונה בפירוש משא"כ באדם הבא לבהכ"נ לצאת י"ח שאע"פ שבשעה ששמע לא כוון לבו אלא סתמא אמרינן כיון שעשה מעשה ובא לב"ה סתמו כפירושו שכיון ממש קרינא ביה אך זה שמדי עוברו שמע קול שופר או מי שהוא ביתו אחורי ב"ה לא עשה מעשה ותנועת הגוף עד שניכרים מעשיו שרוצה לכוון לכך אע"פ ששמע צריך שיכוין בפירוש משא"כ אותו שבא לב"ה לצאת י"ח עם הצבור אין לך כוונה גדולה מזו וכן הביא מרן בב"י סי' תקפ"ט בסופו משם הירוש' עי"ש: (עי' באה"ט ס"ס תקפ"ז ולק' סי' רע"ט):

Teshuva 277

רע"ז) <b>שאלה</b> מי שהוא ספק אם אכל שיעורא דאוריי' אם מוציא למי שאכל כשיעור.
<b>תשובה</b> למאי דקי"ל דספקא דאורייתא לחומרא הוי דרבנן כמ"ש הרמב"ם בכמה דוכתיה (פ"י דכלאים הכ"ח) לא אתי דרבנן ומפיק דאורייתא אלא אפילו אי הויא דאורייתא אין ספק מוציא מידי ודאי כדאיתא פ"ק דפסחים (דף ט' עי' עקרי הד"ט או"ח סי' ט' אות מ"ו זכל"א או"ח סי' קפ"ד אות ב' ובשו"ת סמא דחיי או"ח סי' ו'):

Teshuva 278

רע"ח) <b>שאל</b> מאן דהו ספק אכל ס' לא אכל מהו ורצה לדמותה לההיא דספק קרא ק"ש דחוזר וקורא (ברכות כ"א.) ודחו אותו דהתם איקבע זמן חיובא הכא לא איקבע ודמי לאיני יודע אם הלויתני דפטור מלשלם (ב"מ צ"ז:) ואע"ג דאיסורא מממונא לא ילפינן. (שם כ'.) היכא דמסתבר טעמא ילפינן. ואין צורך לזה דהתם לאו חד ספקא היא דהא איכא ספק אכל ס' לא אכל ואת"ל [אכל] ספק ברך ס' לא ברך דכשם ששכח האכילה דתלוי במעשה כ"ש ששכח הברכה ולפי זה מי שתוכף בה"מ לאכילה ומורגל בכך שאינו מתעסק בדברים אחרים אפי' ספק אין שם ואת"ל אכל ספק אכל כשיעור דאורייתא או אפי' דרבנן ואעפ"י שאינו מתהפך אין בכך כלום וכן הסכימו האחרונים (עי' באה"ט או"ח סי' קפ"ד ס"ק ו' ובס' בן אברהם דף נ'.):

Teshuva 279

רע"ט) בפרק ראוהו ב"ד (כ"ז:) אעפ"י שזה שמע וזה שמע זה כיון לבו וכו' הא תו למה לי. י"ל דלר"ג איצטריך דאמ' בסוף ר"ה (ל"ד:) מתוך שש"ץ מוציא את שאינו בקי מוציא את הבקי והכא נמי ס"ד שאם היו שנים שומעין א' כיון לצאת וא' לא כיון לצאת מתוך שמוציא את שכיון וכו' קמ"ל (עי' לעיל סי' רע"ו):

Teshuva 280

ר"פ רפ"א) <b>שאלה</b> כל דבר שהוא למצוה ולא לעכב ולא עשהו אם עובר משום לא תגרע.
<b>תשובה</b> מההיא דפ"ח דזבחים (פ'.) כשלא נתת עברת על בל תגרע משמע דעבר דהא מתן ארבע למצוה היא ולא לעכב כדתנן (שם ל"ו:) הניתנין על מזבח החיצון שאם נתנו מתנה א' כיפר וה"ה לא יצק לא בלל (מנחות י"ח:) והכי איתא בכמה דוכתי מה שעשה עשוי אלא שחיסר מצוה וצריך להגיה שם כן בעה"ח" וצ"ע כפי זה אם לוקה הכהן שהקריב מנחה שלא בללה משום לא תגרע (עי' מנ"ח סי' תנ"ה) ואי חשבינן לא תוסיף ולא תגרע לאו שבכללות ובהא דאמרינן ניחא טפי דבעינן ראוי לבילה דאם מביא דבר שאינו נבלל נראה כמתנה לעקור דבר מן התורה אבל מאחר דראוי לבילה אלא שעבר ולא בלל אעפ"י שעבר אלא תגרע מה שעשה עשוי:

Teshuva 281



Teshuva 282

רפ"ב רפ"ג) <b>שאלה</b> השותה מים ביה"כ אם חייב כרת תשובה אפשר דמן התורה אינו חייב אלא אכל מידי דמיזן אבל מים אינן זנין כלל כמו שכ' הרמב"ם (בפהמ"ש) בפ"ג דעירובין דאין מערבין במים שהמים הן להוליך המזונות למקומות הצריכים ואין בהם אלא הרחקת הנזק הוא הצמא אבל תועלת הזן אין בהם כלל ובר"פ יוה"כ (ע"ד.) מייתי ברייתא מוהאבדתי הנפש עינוי שיש בו אבידת נפש (בתוך חלל הגוף) ואיזה זה אכילה ושתיה ע"כ ר"ל עינוי מדברים שבהעדרם יאבד הנפש מן הגוף ובקחת מהם תתקיים הנפש בגוף וזה הוא האכילה מדברים הזנים לאפוקי ציר ומוריס ודברים המרים והשתיה מיין ודבש וחלב שאם לא ישתה אלא מהם יקיימו הנפש בגוף ולא יאבד אבל המים אם לא ישתה אלא מהם יבלה ויאבד כי אינן זנים כלל וא"ת למה תיקנו ברכה על שותה לצמאו ולא תיקנו על הרחיצה אין זה כלום דהא אי חנקתיה אומצא אינו מברך על המים ואי חנקתיה ושתי חמרא מברך כמ"ש בתוס' (ברכות מ"ח. ד"ה דחנקתי') אלא בדין היה שלא לברך על המים כלל מיהו בשותה לצמאו החשיבו ההנאה הגדולה שהוא נהנה כאלו אכל כל מעדני עולם כי כן הוא האמת מש"ה תיקנו ברכה אע"פ שאין בהם תועלת אחר והנאת רחיצה לא חשיבא כל כך כמו שותה לצמאו ויש כעין ראיה לזה מהא דמייתי התם דף פ"א דרש רב גידל אין הלכה כרבי דאמר השותה חומץ חייב לשנה נפקי כ"ע מזגו (מפרש"י נתנו בו מים להתיש כחו) ושתו חלא שמע רב גידל איקפד אמר אימור דאמרי אנא דיעבד לכתחילה מי אמרי אימור ד"א פורתא טובא מי אמרי:
<b>אימור</b> דאמרי אנא חי מזיג מי אמרי מעתה קשה דתיפוק לי' משום מים ואיך לא הרגישו עליהם אי אמרת בשלמא מים דרבנן סברי דבדרבנן מבטלין איסור לכתחילה ומים לבד לא היו שותין דיודעים דאסור מדרבנן אבל חומץ טעו כדראבי"ה שהביא הטור (או"ח סי' תרי"ב) דדברים שאינן ראויין לאכילה מותרין לכתחילה אלא אי איסור מים דאוריי' וחייבין עליהן כרת היאך חשבו כזאת למזוג במים ועוד דלא קאמר אלא איקפד ולא קאמר רתח. משמע קפידא בעלמא דלא עברי אלא אדרבנן מיהו מדברי המפרשים לא משמע הכי דכתבו דשתה חומץ מזוג חייב. ומיהו לא מחייבו משום מים שבו אלא דחומץ מזוג הו"ל כיין מזוג ומייתבא דעתיה (עי' בס' רוח חיים לר"ח פאלאגי או"ח סי' תרי"א):

Teshuva 283



Teshuva 284

רפ"ד רפ"ה) ובגמרא שם דף ע"ו קאמר דשתיה בכלל אכילה דיליף שכר שכר מנזיר וכתיב ואכלת לפני ה' אלהיך מעשר דגנך תירושך ויצהרך תירוש הוא יין וקרי ליה ואכלת והביאו לזה משו' דפריך הני ענויין ה' הוו ואנן שיתא תנן ומשני שתיה בכלל אכילה. וקשיא לן עלה מאי דמקשה בתוס' דאמאי לא חשיב כי כל הנפש אשר לא תעונה ודוחק מה שתירץ שם אשר אני אחזה לי דאיכא חמש' עינויין לבד מאכילה ושתית שאר משקים דאורייתא. דהיינו שתיית מים רחיצה סיכה נעילה ותשמיש וכנגדן באו החמשה עינויין דכתיבי ואין כתוב בהם עונש והיינו דקבעי הני חמשה עינויין כנגד מי אבל כי כל הנפש אשר לא תעונה מיירי באכילה ושתיה דאורייתא ושם נאמר ונכרתה ופריך הני ה' הוו ואנן שיתא תנן כלומר אי קחשיב כולהו הוו להו שבעה הני ה' דרבנן ואכילה ושתיה דאורייתא והיכי תנן שיתא ותו לא ומשני שתיה בכלל אכילה א"כ הא דתני יה"כ אסור באכילה ר"ל אכילה ושתיה דשאר משקין דהיא דאוריי' ובתר הכי תני החמשה עינויין שתיית מים רחיצה סיכה וכו' ודוק. ואין להקשות דמים נמי אם הוא צמא הרבה ולא ישקוהו מים ימות בצמא דזה חולי רע הוא ה"ז דומה לחולה שאם לא ישקוהו סם מר ימות והשותהו ביה"כ אין חייב עליו דהרחקת הנזק הוא ולקיחת המזון הוא הקרבת התועלת אחר כתבי לעיל סי' רפ"ב מ"ש דקדקתי בדברי תוס' שם דף ע"ז ד"ה מנין לסיכה שהיא כשתיה שנא' ותבא כמים תימא לי אמאי אצטריך תלמודא למיגמר סיכה מוסוך לא סכתי הא מהאי קרא נפקא ונ"ל דאצטריך דאי לא כתיב אלא האי קרא דותבא כמים היינו אוסרין אפי' סיכה שאין תענוג כשתיה להכי מייתי קרא דדניאל הא קמן דקארי לשתיה שאין תענוג ואע"ג דמסיר הצמא הרי כתבתי שזה הרחקת הנזק ה"ז דומה למי שנתלהב בשמש ויורד וטובל בים שאין לך תענוג גדול מזה אבל אינו דבר הזן את הגוף. וא"ת כי היכי דמייתי גמ' ראיה לד' עינויים אמאי לא מייתי למים לאו מילתא היא דמתני' היא (שבת פ"ו.) מנין לסיכה שהיא כשתיה ביה"כ שנא' ותבא כמים בקרבו וכשמן בעצמותיו דהתם אתא לאשמעינן כדכתבו התוס' דלא תימא אפי' סיכה של תענוג תשתרי מקרא דסוך לא סכתי דכמה עניינים של צער שהיה מענה ומצטער נפשו ולא גמרינן מהתם ע"כ לפיכך איצטריך לאקושי סיכה לשתיה דמה שתיה (דמים) אסורה מדרבנן אף סיכה. וממילא שמעינן דשתיה אסורה ולא איצטריך לאשמעינן דאין היקש למחצה (מנחות ד'). עי' בס' בית המנוחה דף מ"ו:

Teshuva 285



Teshuva 286

רפ"ו רפ"ז) <b>שאלה</b> מי ששדך אשה ובא חבירו ולקחה הימנו אם יש בזה משום עני המהפך בחררה:
<b>תשובה</b> היה נראה דאין לו עליו אלא תרעומת אבל רשע לא איקרי מההיא (קדושין נ"ח:) דהאומר לחברו צא וקדש לי אשה פ' והלך וקדשה לעצמו מקודשת לשני ואיתא בגמ' מה שעשה עשוי אלא שנהג בו מנהג רמאות. משמע הא רשע לא מיקרי (צע"ק מרמב"ם פ"ט דאישות הי"ז ועי' ב"ש אה"ע סי' ל"ה סק"כ) מיהו איכא למידחי דהתם בדלא שדיך. ולמדנו מדברי התוס' שם (דנ"ט. ד"ה עני) דבמציאה ליכא דין עני המהפך בחררה ואשה איקרי מציאה (ברכות ח') ואמרינן מותר לארס במועד שמא יקדימנו אחר ברחמים (מו"ק י"ח:) ולמה התיר לקדש יאמרו שישדך ואחר שידוכין לא יבא אחר ללקחה שלא ליקרא רשע אלא ודאי ליכא בהא דין עני המהפך בחררה ועוד דמן השמים הוא בת פ' לפ' וגדולה מזו כתבו התוס' שם דמלמד שהשכיר עצמו אצל בעל הבית יכול בעה"ב אחר לשכור אותו ולא יאמר הראשון לך ושכור מלמד אחר דנימא ליה אין רצוני אלא בזה שהרי כמדומה לי שזה ילמד בני יפה מאחר ע"כ. כ"ש הכא שיאמר איני מוצא אשה טובה מזו:
<b>ועוד</b> היה אפשר לומר דלא שייך עני המהפך בחררה היכא דאיכא דעת אחרת מקנה כגון הכא גבי אשה שהיא אינה חפצה בראשון וחזרה בה ורוצה להקנות עצמה לאיש האחרון ודמי להא דמייתי שם בגמר' רבין חסידא אזיל לקדושי איתתא לבריה וקדשה לעצמו והא נהג מנהג רמאות ומשני דלא רצו ליתנה לבנו. הוה ליה לאודעי. סבר אדהכי אתא איניש אחרינא מקדש לה (עי' פח"י אות ע' דף קי"ט ע"ב):
<b>וצ"ע</b> בתשובת דר"מ מינץ סי' צ"ח שדנו לכנ"ד דגרוע טפי מעני המהפך בחררה וכמדומה דס"ל כפירש"י שם ואם לאו י"ל דהויא לה כשגגה היוצאת מלפני השליט כי שר וגדול היה והוא מזמן מהר"י קולון והרב בעל תה"ד והר"י ווייל ומהר"י מרגלית כולם דור דעה היו גם הזכיר בשאלותיו מהר"י מינץ והר"י מינץ שקיל וטרי עם הרא"ם ז"ל תא חזי כמה גברי רברבי שהיו בימיו ז"ל וזכר כולם לברכה:
<b>מידי</b> עברי בדברי הרב הנז' ז"ל נפשטה לי שאלה א' קטנה והיא אם א' נתחייב נידוי לפני חכם וקלל אותו ואת אביו או אותו וזרעו מהו:
<b>לשם</b> ראיתי שנתרעם עם מהר"ר ליווא לנדיא שנידה מי שיעבור על גזרתו אותו ואת זרעו ואמר שהוא דבר שלא נשמע ואפשר היה לתרץ דברי מהר"ר ליוא לנדא דבאוחזין מעשה אבותיהם קאמר ועל אותם שבחיים דמסתמא מחזיקין בדברי קרוביהם מיהו קשה הדבר לקלל את מי שאינו חייבו אע"ג דלרשע בן צדיק קורין רשע ן' רשע (סנדרין נ"ב.) אבל מילט לא לייטינן ליה אע"ג דאיכא למיתלי הסרחון קצת באביו שלא לימדו ואפשר שלימדו ולא קיבל ולמה יקללוהו. והא דאמרי' ארור שזה ילד ארור שזה גידל לשון בני אדם הוא לדבר כך אבל אין לדיין אלא מה שעיניו רואות כ"ש שלא לקלל זרעו דאפשר דנפיק מיניה זרעא מעליא (עשו"ת ר"מ פאדווא סי' ס"ט ובס' חיים ושלום אהע"ז ח"ב סע"ג):

Teshuva 287



Teshuva 288

רפ"ח) מעשה בהאי צורבא מרבנן בוכרא ברא דכהנתא הנישאת לישראל ואיתיליד ליה בוכרא מישראלית ורוצה לפטור את עצמו מדתנן (בכורות מ"ט) הוא לפדות ובנו לפדות הוא קודם לבנו. השתא קאמר אם מת אבא והיה כהן תובע ממני ה' סלע אמינא ליה מזרעא דאהרן קאתינא:
<b>ומה</b> אבא שאינו יורש את אמי בקבר נפטר מפדיוני בשבילי אני שיורש את אמי בקבר אינו דין שאפטר מפדיוני בשביל אמי ועוד ק"ו אם פטרתי את עצמי מפדיוני שאני קודם לבני אינו דין שאפטר מפדיון בני עכ"ד.
<b>תשובה</b> לכאורה היה נראה מההיא (בכורות מ"ז.) דבפטר רחם תלה רחמנא דדוקא אמו הכהנת פטרה אותו משום דבעינן כל פטר רחם מישראל אבל הוא שהוא ישראל דלבית אבותם כתיב ואשתו הישראלית איך תפטור מן הכהונה הא איכא כוליה רחם מישראל. ולאו מילתא היא דההיא דבפטר רחם תלה רחמנא לא אתיא לאפוקי כה"ג אלא לומר דלא דוקא כהן שנשא ישראלית פטור אלא אפי' כהנת שנשאת לישראל פטורה וזכות זה הביאה מביה אביה והורישתו לבנה. וכיון דירושה אין לה הפסק יכול הוא לפטור זרעו וזרע זרעו עד עולם. דלבית אבותם לענין קריאת שם הוא דכתיב אבל לשאר דברים הוא כרוך אחריה ואלו לא היו זכרים לבית אהרן היא היתה יורשתו ומרישה לזרעה הישראלי א"כ זכות זה שהביאה עמה מבית אביה לפטור ה' סלעים וליטול מתנות הזרוע וכו' אין לו הפסק וטעמא דהני משום דלא כתיב בני אהרן (צע"ק מרא"ש סוף בכורות) כמו בתרומה ולא בנות אהרן אבל היכא דכתיב כהן דרשינן בגמ' (חולין קל"א:) ואפי' כהנת הנישאת לישראל וכן מצינו בדוד מלך ישראל שהנחיל הנשיאות לר' שהיה מצד האם ובפסקים שלי הארכתי הרבה וגם מההיא דכהן שהוא שותף אפי' באזן דבהמה (טהורה) [טמאה] פוטר מן הבכורה כ"ש כשחצי זרעו משותף דין הוא שיפטור מכל זכות שהביאה הבת עמה מבית אביה כל זה כתבתי להלכה וכשבא מעשה לידי ברכתי הב' ברכות בשם ומלכות ונתתי חמשה גרושש שלמים לכהן ולא החזירם לי שע"מ כן נתתים לו מההיא דר' יוסי יודע אני בעצמי שאיני כהן וכו' (שבת קי"ח) וכתבו התוס' משום. ברכה שאינה צריכה. ומכאן נמי ראיה דהויא מדרבנן (עי' מג"א סי' רט"ו):

Teshuva 289

רפ"ט ר"צ רצ"א) <b>שאלה</b> מי שהניח תפילין היום ונשבע שלא להניחם עוד היום אם עבר משום שבועת ביטוי.
<b>תשובה</b> בפ"ג דשבועות דכ"ה: גבי לא אכלתי היום ולא הנח' תפלין היום משביע' אני וא' אמן חייב בשלמא לא אכלתי איתיה בלא אוכל אלא לא הנחתי מי איתיה בלא אניח כתבו בתוס' וליכא לאוקומה בשבת וי"ט דלמאי קתני לא הנחתי אי לאו לאשמעינן אע"ג דליתיה בלא אניח א"נ משני אפי' למ"ד שבת זמן תפילין הוא ע"כ. השתא לתירוצא קמא ליכא למיפשט בעיין דאיכא למימר דלעולם פטור אלא דאתא לאשמעינן היכא דליתיה בלהבא. וק"ל על האי תירוצא דלימא דקתני הנחתי דומיא דאכלתי דאיתא בלהבא ואשמעינן דשבת זמן תפילין וסתמא כוותיה. ומתירוצא בתרא איכא למיפשט בעיין דלא אשכח בתוס' זמן שיהא הנשבע שלא להניח תפלין בדין ביטוי ואפי' בהניחן כבר היום וקשה על דבריהם דהא בפ"ק דנדרים (ח'.) גבי או' אשנה פרק זה פריך והא מושבע ועומד היא ואין שבועה חלה על שבועה ומשני וכו' כיון דאי בעי פטר נפשיה בק"ש וכו' ומה בין זה לתפילין דכי היכי דמשמע מדבריהם דאע"ג דלבש תפלין היום אם נשבע שלא ללבשם עוד היום אין שבועה ביטוי חלה עליו כיון דאי בעי לביש ועבד מצוה ה"נ הול"ל גבי תורה (עי' בס' מנ"ח סי' שפ"ו שכ' דאם נשבע שלא לילך בציצית דהשבועה חלה ולא הוי נשבע לבטל את המצוה משום דאינו מחויב ללבוש בגד של ציצית אולם התשב"ץ ח"ב סי' קס"ג כ' על אדות א' שנשבע שלא לעבור לפני התיבה דאין השבועה חלה דהוכיח דהא דארז"ל (ברכות כ"א:) אין דבר שבקדושה פחות מי' הוא מה"ת (וצ"ע בזה) ועל מצוה מה"ת לא חלה השבועה לכ"ע. ואע"ג דלאו אדידי' רמיא שיעבור לפני התיבה מ"מ אם עובר ומקיים המצוה אין השבועה חלה דבעינן הרעה רשות) מיהו אפשר דאיהו מפרש התם כמ"ש הר"ן שם ולאו מידי הוא כמו שאכתוב לקמן ולפי פרש"י והרא"ש שם אפשר שנלמוד לנ"ד דכיון שלבש תפילין היום ונפטר איתא בשבועת ביטוי כמו באשנה פרק זה ולקושית התוס' יתרצו כלישנא קמא מיהו יקשה להו מה שהקשיתי לעיל. ועוד קשה לדברי התוס' דהיכי לא אשכחו זימנא שיעבור בתפילין משום ביטוי דלהבא דהא בפ"ק דר"ה (י"ז.) גבי קרקפתא דלא מנח תפילין (הרי"ף גריס מעולם) מייתו התם דעוסק בתורה פטור מתפלין ועוד אור"ת שאם דואג שמא לא יוכל לשומרם בטהרה אין לו דין זה. וא"כ ישנם בלהבא בכה"ג ולא סגי במה שיפרשו כדברי הר"ן כמ"ש לעיל דר"ן ס"ל דכל שאינו מפורש בכתוב חייל עליה שבועת ביטוי והיכן כתיב שיניח לעולם תפילין בפעם א' סגי דלא להוי קרקפתא דלא מנח תפילין מעולם וכ"ש היכא דאיכא פיטורא לגמרי כדברי התוס':

Teshuva 290



Teshuva 291



Teshuva 292

רצ"ב רצ"ג רצ"ד רצ"ה רצ"ו) בההיא דנדרים דף ח' קשיא לן דא"ר גידל א"ר מנין שנשבעין לקיים את המצות שנאמר נשבעתי ואקיימה דמשמע דאתיא כר"י ן' בתירא פ"ג דשבועות דף כ"ז נשבע לקיים את המצות חייב דאלו לרבנן אין שם שבועת ביטוי והכי משמע התם בתוס' וא"כ היכי מייתי הטור בסי' רי"ג ההיא דר' גידל אשנה פ"ז דאתיא כריב"ב ובשאר נשבע לקיים המצוה כרבנן דפטור:
<b>עתה</b> אפרש. הר"ן פירש בהדיא קמייתא דרב דנשבעין לקיים המצות דנהי דאין שבועת ביטוי חל על קיום המצות אבל קאי בבל יחל ע"כ:
נמצא נשבע לקיים המצות מלבד שמושבע ועומד מה"ס קאי בלא יחל. לפי דבריו וא"כ אינה שבועת שוא. דהא חיילא בלא יחל. וק"ל על דבריו דהא גמר' פריך התם והרי מושבע ועומד הוא והיכי נשבעים ומשני לזרוזי נפשיה ואי אין שבועה חלה ע"ש וכל שאין מקום לשבועה לחול. איכא שבועת שוא היכי מזרז נפשיה בדבר איסור. וי"ל דהיא גופה קמ"ל דוד דבדבר מצוה חיילא לזרוזי וקאי בלא יחל נהי דאימעיטא משבועת ביטוי לקרבן ליכא שבועת שוא:
<b>והיה</b> נראה לו' דהא דאין חלה שבועת ביטוי במצוה היינו בגוף המצוה אבל בזהירות ומהירות לעשותה חיילא והיינו דקאמר בתר הכי האומר אשכים ואשנה פ"ז נדר גדול נדר (פירש הר"ן שהוא שבועה) ודייק לומר אשכים שעל ההשכמה הוא נתפס והקשה גמר' על מימרא בתרייתא זו דר' גידל מאי קמ"ל דאפי' לזרוזי כלומ' דלא מיבעיא שחפץ באשנה פ' זה אלא אפי' על הזריזו' נשבע היינו דר' גידל קמייתא ומשני כיון דאי בעי פטר נפשיה בק"ש שחרית וערבית מש"ה חייל שבועה עליה השתא לאו מטעם זריזות נגע בה אלא אפי' אעיקר שבועה חיילא לקרבן מטעם דאי בעי פטר נפשיה בק"ש וכו' ומ"ש אשכים לאו דוקא. וכן הטור לא אמר אשכים:
<b>והשתא</b> האי מימרא מצי אתיא אפי' כרבנן דפליגי עליה דריב"ב ומש"ה פסק הטור כוותה אלא דאכתי קשה עליו וז"ל האומ' אשנה פ"ז הוי נדר גמור כיון שנדר דבר מצוה ע"כ ואין זה הטעם דמסיק בגמ' אלא כיון דאי בעי פטר נפשיה בק"ש:
<b>ועוד</b> דאי מטעמא דנדר חל ע"ד מצוה נגע בה הו"ל לאתויי דין זה בסי' רט"ו אבל הכא בסי' רי"ג לא שייך:
<b>ע"כ</b> אני אומר דלאו מדרב גידל נפיק ליה להטור האי דינא אלא איידי דאיירי בסי' רי"ג דאין נדר חל ע"ד שאין בו ממש קאמר דבדבר מצוה חל אע"פ שאין בו ממש כמו אשנה פ"ז ופליג אאבוה הרא"ש שפירש שם בנדרים דאין נדר כזה חל דאין מתפיס בדבר איסור וכו' אפי' אמר קונם נבלה עליו לא חיילא וכו' עיין עליו:
<b>מדברי</b> התוס' שכתבתי סי' רפ"ט למדתי כשתופס להקשות על דברי המקשן ומתרץ דשפיר משני וכל בני ישיבה נותנין קולות בזה צ"ל דמעיקרא כוונתו להקשות למקשן למה לא עלה בדעתו תירוץ זה והתרצן למה לא דחה כך וטורח ליישב דעת שניהם:

Teshuva 293



Teshuva 294



Teshuva 295



Teshuva 296



Teshuva 297

רצ"ז) <b>שאלה</b> אם נשים חייבות בתקיעת שופר של יובל תשובה אפשר דכיון דאיתנהו בשילוח עבדים איתנהו נמי בתקיעת שופר אע"ג דאי לא תקעו נמי עבדים יוצאים דדרשינן (ר"ה ט':) יובל היא אע"פ שלא תקעו מ"מ שופר סימן לחירות היא וכתיב וקראתם דרור בשופר א"כ אשה נמי מחייבא אע"ג (דזמן) [דיובל[עשה שהז"ג הוא. ואין להקשות דנימא נמי דאשה פטורה משילוח מהאי טעמא לאו מילתא הוא דיובל אפקעתא דמלכא היא דכתיב ושבתם איש אל אחוזתו ואיש אל משפחתו תשובו וגוזר על ישראל שלא יחזיקו בעבדיהם א"כ אקרקפתא דגברי ודנשי מנחא:

Teshuva 298

רצ"ח) <b>שאלה</b> יהודי היה מהלך עם פליל בדרך וא"ל מסיח לפי תומו איך בזמנו נהרג פ' מהו.
<b>תשובה</b> אע"ג דאיתא פ' כל הגט (כ"ח:) שמע מקומנטריסין של גוים איש פ' נהרג לא ישיאו את אשתו דעבדי לאחזוקי שקרייהו אפשר דה"מ היכא דקביעי בדותייהו דלהטיל אימה הם עושין כדברי הרמב"ם אבל פליל זה שעבר יומו ובטל מקומו מה לו לשקר. ובמה שפי' ר"ח פורסי שנמג דיין גדול שלהם משמע דלא עביד לשקר מיהו יש לדחות דהתם מוקי לה בדחתם דכולי האי לא עביד למחתם בשיקרא דנתפס כגנב אבל על פה אשר פיהם דבר שוא. עכ"ז היה נראה דבמקומות שמסבבין את הנידון בעיר וכרוז יוצא לפניו ותולין אותו בפהרסיא כדי שכל העם ישמעו ויראו הוה ליה מילתא דעבידא לגלויי וכל כי האי לא משקרי מיהו לפרש"י דפירש דמידי דשייכי בה דמשקרי שמתפארים שהרגו בדין משמע דבנ"ד אין להתיר דכדי להתפאר לפי שעה שקורי משקר כדי להתנאות בפני בני אדם שהתנהג בדין:

Teshuva 299

רצ"ט) <b>שאלה</b> מי שקדש אשה וא"ל ע"מ שאם יארע ממנו העדר ולא יהיו שם עדים שיהיו המעות מתנה מעכשיו מהו.
<b>תשובה</b> אפשר יועיל תנאי זה לקודם שכנסה אבל אם כנסה כיון דקי"ל (כתובות ע"ג.) א"א עושה בעילתו ב"ז איכא למימר דבטליה לתנאיה:

Teshuva 300

ש') <b>שאלה</b> אמאי הדר תנא ותני חולין נ"ו.) בטרפות העוף נקובת הוושט רש"י פירש מה שפי' ואין מתישב דכיון דקי"ל כל טרפות שמנו חכמים בבהמה כנגדן בעוף ואין לך בטרפיות אלא מה שמנו חכמים היכי תיסק אדעתין להוסיף שום דבר ועוד תינח אי הוה תני גבי כשרות דעוף ניקבה הגרגרת או שנסדקה כי היכי דתני גבי כשרות דבהמה היה מקום לומר מ"ש רש"י דלא תימא עוף דזוטר חיותיה בכל שהו מיטריף קמ"ל ומדתני גבי טרפות איכא למימר איפכא דלטפויי איסורא הוא דאתא דאע"ג דלא איפסיק רובא טרפה.
<b>תשובה</b> נראה דנקובת הוושט איצטריכא ליה לרבויי הא דאמר רבה (שם ע"ב) גגו של זפק נידון כוושט כל שנמתח עמו. ופסוקת הגרגרת נמי איכא למימר לטפויי איסורא דזוטר הכשרו משל בהמה דמגיע עד כנפי הריאה משא"כ בעוף (עי' יו"ד סי' כ'). בחלק ראשון כתבתי דמטעמא שכתבו בחסרה המרה טועמין בכבד דדוקא כשהכיס קיים ולא ניקב אלא שנתרוקנה דכבד כועס אינו בולע וכן מצאתי בפסיקתא (עי' שבו"י ח"א ס"ס כ"ג ופת"ש יו"ד סי' מ"ב):

Teshuva 301

ש"א) <b>שאלה</b> גגו של זפק שניקב אי הויא טרפה או נבלה.
<b>תשובה</b> ממאי דאמר רבה (חולין נ"ו:) שנידון כוושט היה מקום לומר דמה וושט אם ניקב נבילה אף גגו של זפק נבילה וא"כ יהיה שם מקום שחיטה דהכי כתב הרמב"ם פ"ג מה"ש ניקב הוושט בכל שהוא במקום הראוי לשחיטה ה"ז נבלה מחיים כתב הכ"מ כלומר דאלו שלא במקום השחיטה טריפה הויא. וכשמנה הרמב"ם הטרפיות בפ"ו לא מנה אלא תורבץ הושט ואם איתא דגגו של זפק אם ניקב טריפה הוי ולא נבילה אמאי לא חשיב ליה אלא ודאי להרמב"ם מקום שחיטה הוי ואם ניקב שם נבילה דמקום שחיטה הוא דהכי משמע לישנא דגמ' כמ"ש. ובפ"ק (ה"ו) כדיהיב שיעור לסימנים כתב ובעוף עד הזפק דמקום השחיטה בושט עד הזפק בגגו של זפק בכלל דגג של זפק איקרי זפק סתמא לא איקרי דהוה ליה ככיסוי שע"ג קדירה כמ"ש הרשב"א מובא בב"י ס"ס ל"ג) זהו מה שנ"ל ויש חולקים כמ"ש באחרונים (עבאה"ט יו"ד סי' כ' ס"ק ו'). ואין להקשות על דברי הרמב"ם פ"ו כתב וזפק דניקב גגו במה שהוא טריפה דכיון דמיירי בטרפות אישתמיט אגב שיטפיה דכה"ג משני הכ"מ פ"ק (דהל' שחיטה ה"ו) גבי שחט למעלה ממקום זה פסולה דלאו דוקא אלא דמשום דרוב הנזכרות באותו הפרק נבלות נקט לשון נבלות ועיין כשמנה הע' טרפות לא מנה ניקב גגו של זפק אלא ודאי שהוא בכלל ניקב הוושט דהוי נבילה:

Teshuva 302

ש"ב ש"ג ש"ד ש"ה) <b>שאלה</b> הנשבע לפרוע לחבירו אם עובר משום שבועת שוא.
<b>תשובה</b> מהא דאמרינן (ב"ב קע"ב) פריעת ב"ח מצוה היה נראה כל שנשבע לפרוע אחר ל' יום הו"ל כנשבע לקיים את המצוה דאין שבועת ביטוי חלה וכמ"ש סי' רפ"ט ע"ש (עפח"י נ' דצ"ג:) אלא [לענין[בל יחל כמ"ש הר"ן בנדרים דף ח' (עי' בארעא דרבנן מהדו"ב סי' קע"ז ותוסד"ר סי' רנ"ח) ובשו"ת הרא"ש כלל ח' סי' ב' הביא ב"י ח"מ סי' ע"ג על ראובן שנשבע שלא למכור וכו' ובי"ד סי' רל"ח הביאה ג"כ יש לגמגם במאי דקאמר אם קדמה שבועה או קדם החוב דמה לי זה או זה אם פריעת ב"ח מצוה כשנשבע מתחילה שאם ילוה משום אדם שלא ימכור כדי לפרעו הוא נשבע ומתנה לעבור על ד"ת ה"ז דומה למי שנשבע שכשתבא לידו הנבלה שיאכלנה או לכשיבא חבירו או ממונו לידו שיזיקנו אם לא שנאמר דה"ק שלא ימכור את חפציו אבל ישתדל לפרעו מיגיע כפיו אלא דאכתי לא הונח דא"כ אפי' אם קדם החוב תחול השבועה ואם היו לו קרקעות למ"ד שעבודא דאוריי' לא חלה שבועה עליהם ואפי' קדמה לחוב כדאמרינן. ועוד קשה אפי' את"ל דחיילא. מה לנו ולשבועתו ירדו ב"ד לנכסיו במקל על קדקדו ונמצא שהוא לא עבר (עי' בט"ז חו"מ סי' ע"ג ס"ה) דדכוותה איתא בתוס' פ"ק דשבת (ד'.) גבי הדביק פת בתנור מהו לרדותה קודם שיבא לידי איסור סקילה והקשו שם (בתוס' ד"ה קודם) פשיטא שלא ישמע אם נאסור לו ותירץ ריב"א דאם לא התירו לא מחייב סקילה כיון שמניח מלרדות על ידי מה שאנו אוסרין לו ע"כ הכא נמי ב"ד הוא דקא מעשי ליה והביא שם דעת זה בהגהת הרא"ש ומסתמא לא פליג הרא"ש אתוס' אע"ג דדברי התוס' איכא למידחי דאם הוא לא ישמע ישמיעוהו אחרים וימנעוהו מלרדות ואם יסקלוהו ב"ד איהו דאפסיד אנפשיה ודמי להא דהניזקין (נ"ה:) אוקמוה רבנן ברשותיה כי היכי דליחייב כרת. גם במ"ש ואם מתוך המלקות יתחרט וימצא פתח לשבועתו ראשונה יתירוה לו ויפרע שבועה שניה ואין פותחין זה בנולד כי הדבר ידוע הנשבע שמכין אותו מכת מרדות (עי' ט"ז יו"ד ס"ס שכ"ג) ע"כ קשה דמה ענין המכות שלוקה על השבועה השניה שהיא שוא להתיר הראשונה ואין לומר דה"ק אם כשנשבע בתחילה היה עולה בדעתו חדא שהיה בא לו צורך. וב' שלא ימצא מי שילוהו בלי שישבע לפורעו. ג' ומשישבע ילקוהו ב"ד אין כאן נולד א' בלבד אלא ולד ולדי וולדות ולמה לי כולי האי די לפתוח לו אלו היית יודע שמצוי אדם להעני כדאמרינן (גיטין ל':) מת חברך אישר איתער לא תישר) דעניות שכיח וצריך ללוות ולא ימצא אלא בשבועה ויש לדחוק דהב"ע שכבר היה עני כשנשבע וכעת צל"ע. הנה בש"ע י"ד סי' רל"ח סי"ז הביא תשובת הרשב"א סי' תש"ב דיש להסתפק אם התיר הראשונה אם חלה שניה ובסעיף כ"א פסק בהדיא דאם הותרה ראשונה חיילא שניה וכן בח"מ סי' ע"ג סתם כההיא דהרא"ש דלעיל וצ"ל דאיזה תלמיד טועה כתבה להא דרשב"א. (עי' לעיל סי' רל"ו) והש"כ תירץ דברים שאין להם שחר דמאן דפסק כרבא בכל גוונא חיילא וכמ"ש סי' רל"ו ומ"ש בסוף דה"ק יקיים שבועתו שנית מטעם מחויב לפרוע מבלי משים כתב כן דכשהמכות הם כדי שיפרע בלבד בלא שבועה דייק הרא"ש לומר מכין אותו עד שתצא נפשו וכשמכין אותו משום שבועת שוא דייק לומר מכין אותו מכת מרדות היינו ארבעים במקל (עתוס' רפ"ד דנזיר ותוס' דרבנן סי' קע"א):

Teshuva 303



Teshuva 304



Teshuva 305



Teshuva 306

ש"ו) <b>שאלה</b> כהנים שלא התחילו ברכת כהנים עד שסיים ש"צ המברך את עמו ישראל בשלום קודם שיעקור רגליו אם יש להם לברך.
<b>תשובה</b> לכאורה היה נראה דכיון דהכל שלום יבא יניח שם דאיתא פ"ב דמגילה (ח"י.) ומה ראו לומר שים שלום אחר ברכת כהנים דכתיב ושמו את שמי עב"י ואני אברכם ברכה דהקב"ה שלום. א"כ כולה חדא מילתא היא אבל מסתברא דחוזר לרצה ואומרה במקומה דבגמ' שם יהיב טעמא לסדר הברכות וכי היכי דבשאר ברכות אם הקדים ברכה לחברתה לא יצא דאפי' אמצעיות דאין להם סדר היינו שאינו חוזר לראש אבל אומר משם ואילך על הסדר (ברכות ל"ד.) הכי נמי הכא ואם עקר רגליו חוזר לראש דקי"ל (או"ח סי' קכ"ו ס"ג) כל מקום שיחיד חוזר ש"ץ חוזר וכשם שאם לא אמר היחיד ברכת השלום חוזר כך הצבור שנתחייבו בברכת כהנים זו מאחר שעלו כהנים לדוכן חוזר:

Teshuva 307

ש"ז) <b>שאלה</b> מה שמפסיקין הש"צ אחר תפלה קודם שיאמרו תתקבל ועושה שלום מהו.
<b>תשובה</b> אי לדידי הוו צייתי היו פוסעים אחר שהתפללו תפילתם מיד כי הרבה הפסקות עושין ואין רוח חכמים נוחה מהם כי מה שתקנו תקנו כגון קריאת התורה ואשרי ובא לציון. ונראה דמש"ה הנהיגו לומר קדיש תתקבל אחר תפילת שחרית של שבת מיד ולא המתינו עד אחר קריאת התורה ואשרי כמו בחול. וז"ל הרדב"ז הביאו בכנה"ג ואם רגיל לפסוע אפילו אחר התפילה בקול רם אין למונעו ע"כ. גם נוהגים שלא לומר קדיש אחר קריאת התורה בשבת במנחה ומפסיקין ולמה לא יקדשו תיכף אחר הקריאה כמו בשאר הימים ונראה שכיוונו שהקדיש קטן יעלה לכאן ולכאן על הקריאה ועל תחילת התפילה שי"ל קדיש זולתי בתפילת שחרית כדי שיסמוך גאולה לתפילה ומפני כך תקנוהו קודם יוצר מה שלא תיקנו בערבית שלא היו מתחילין אלא והוא רחום וגו' וברכו ובערבית של ליל שבת לא היה צריך אלא להתחיל ברכו שהקדיש קטן על התחלת התפילה אומרו אחר השכיבנו ולהיות כי כבר נהגו כל זה שכתבתי יהיה לענין דינא בעיר חדשה או אם יתרצו לחזור ולתקן (עי' באה"ט או"ח ס"ס קכ"ג):
<b>אמר המני"ח:</b> ומטעם זה אין אומרים קדיש ליל יוה"ך עיין בא"ח סי' נ"ד בהרב המגיה וז"ל כי לעולם אין אומרים קדיש בלא תהלה שלפניו ולכן לעולם מתחילין ערבית בלא קדיש עי"ש והספרדים נהגו לומר בימות החול איזה פ' ולומר קדיש דערבית ובשבת אומרים מזמור שיר ליום השבת ובמועדים כל חג וחג משירי דוד השייכי לחג כגון בר"ה הרנינו וכו' אבל ביה"כ שאין מזמור קבוע מדבר בו ואין אומרים אלא בקשות וכל נדרי לכן אין אומרים קדיש וכדי שנדע שאין אומרים קדיש אלא על מזמור לכך תקנו שבליל יוה"כ לא יאמרו מזמור ולא קדיש כדי שאגב זה ההמון יתנו לב לדעת על מה זה. וילמדו כי אין לומר קדיש אלא בתהלה ואם נאמר איזה מזמור כיון שאינו מדבר בעניינו של יום גנאי לאמרו ולא נכון לעשות כן ודוק:

Teshuva 308

ש"ח ש"ט ש"י) <b>שאלה</b> בפ"ב כותים (ל"ו) אנא איסי ן' יהודה דהוא איסי בן גור אריה דהוא איסי בן גמליאל דהוא איסי בן מהללאל מה ענין לכל אלו השמות.
<b>תשובה</b> בפ"ע פסחים (קי"ג:) איכא תנא שהיו לו כל אלו השמות מוסף עליהם יוסף איש הוצל הוא יוסף הבבלי ומה שמו איסי בן עקביא שמו ואותו דפ"ב כותים היה אמורא תלמיד של רב כמו שמוכיח שם וקשה על דברי התוס' דכתב והכא לא מייתי אלא שמות דאיסי דדמו לרב אסי ע"כ. כי אפשר שזה האמורא לא נקרא אלא אלו. ולענין בעיין אפשר מפני השמד היו משנים שם אביהם כשהיו בורחין ממקום למקום שלא יכירום. ה"ג התם פע"פ הוא ר' יצחק ן' טבלא הוא ר' יצחק ן' חקלא הוא ר' יצחק ן' אלעא הוא ר' יצחק ן' אחא דשמעתא הוא ר' יצחק ן' פנחס דאגדתא פרש"י ר' יצחק סתם האמור באגדה ר' יצחק ן' פנחס ובשמעתא יצחק ן' אחא. כפי זה היה נראה אם כל החמשה שמות היו של א' שהיה נקרא ן' פלוני ע"ש ממי שלמד ממנו ד"מ ר' יצחק ן' טבלא היה שמו ושם אביו. הלך אצל ר' חקלא ולמד ממנו מקרא נקרא ר"י ן' חקלא בא אצל ר' אלעא ושנה עמו משנה נקרא ן' אלעא וכן השאר כי התלמידים קרויים בנים ואולי שהיה. יתום ור' חקלא גדלו איזה זמן עד שלמדו מקרא וכן כולם כמ"ש. ובפי' רשב"ם ל"ג הוא גבי רבי יצחק דשמעתא דמלתא באפי נפשיה הוא ואם היה בא ד"מ איסי ן' יהודה לכתוב גט אפשר היה כותב כמו שבא בגמ' אנא איסי ן' יהודה דהוא איסי בן גור ארי' דהוא וכו' לפי שנראה שבכל א' משמות אלו היה ניכר בפי איזה בני אדם ולא ידענא אמאי לא תיקנו לכתוב כן בגיטין כשכותבין ב' שמות יאמרו אנא שמעון דהוא ראובן דכוונת דהוא ר"ל שהוא כמו דהיינו ואינו כינוי לשלא לנוכח ועד שכותבין דמתקרי יותר היה ראוי לכתוב דמתקרינא דכל לשון הגט נסדר כמדבר בעדו ולפיכך נמנעו מלכתוב תיבת איך ואפשר לפרש דמתקרי כמו כל הנקרא בשמי קרוי שהוא שם הנקרא בלעז ליא"מדו ולא קיסי ליאמה שהוא שלא לנכח וכבר כתבתי ע"ז בח"א (סי' רמ"ב) עי"ש (עי' לק' בקונ' לגיטין סי' כ"ח שנדפיס אי"ה בתואר ח"ב):

Teshuva 309



Teshuva 310



Teshuva 311

שי"א שי"ב) <b>שאלה</b> אם יש לקרות לאבי זקנו זקני.
<b>תשובה</b> חזינא ליה להרא"ש דקרי ליה לראב"ן זקני והטור מזכיר סתם כתב ראב"ן ולטעמיה אזיל דמשמע בטח"מ סי' ל"ג דמכשיר שלישי בראשון דהביא סברת הרי"ף והרמב"ם דמכשרי ולא הביא אחריהם אלא דעת ר"ת דפוסל משמע דאתא למימר דכרבים ס"ל. וכיון שכן איפלג דרא ואין להקפיד. אבל מאן דפוסל שלשי בראשון יש לקוראו זקני כי עדיין הוא נושא משך הזרע. (עי' שו"ת חיים שאל ח"א ס"ס ס"ח) והואיל והזכרנו לראב"ן ז"ל יש לספר בשבחו שזכה לבנים ובני בנים גדולים בישראל הוא היה זקנו של הרא"ש כנודע וזקנו של המרדכי כמ"ש כנה"ג בא"ח דף קמ"ו ריש ע"א והוא היה חמיו של רבינו יואל שהיה אביו של ראבי"ה כמ"ש מהר"י מינץ בתשוב' עשירית והוא ז"ל כתב שם שקבלה בידו שהוא אביאסף הוא אבי העזרי זכר כולם לברכה:

Teshuva 312



Teshuva 313

שי"ג) <b>שאלה</b> מי שנסתפק אם אכל כזית מפירות בתוך אכילת פרס אם מברך בורא נפשות רבות.
<b>תשובה</b> נ"ל שכבר כתבתי (בח"א סי' ט') בענין הקאו"י דאפשר לברך דאיכא ספיקי טובא ספק אם הלכה כהר"י (בתוס' ברכות ל"ט. ד"ה בצר) דאפי' על פחות מכזית מברך כיון שאינה ברכה חשובה כ"כ מברך ואת"ל דאין הלכה כמותו שמא הלכה כמ"ד דשיעור שתיה כשיעור אכילה ובמידי דרבנן ס"ס כי האי אינו בכלל ס' ברכות להקל וכש"כ למ"ד ס' ברכות להקל ויברך (תוס' ברכות די"ב ד"ה לא ושבו"י ח"א סי' א' ושד"ח א"ד ברכות סי' א' ח"י) ועוד דברכה שאינה צריכה דרבנן (עתוס' ר"ה ל"ג. ד"ה הא ועי' מג"א ס"ס רט"ו.) ה"נ בנדון דידן (עי' בארעא דרבנן סי' תמ"ט):

Teshuva 314

שד"י) <b>שאלה</b> אם מותר להשתמש באותיות שד"י להפכם לרמוז למספר שי"ד.
<b>תשובה</b> שאר שמות מצינו משתמשים קדש וחול אהיה עמך אלהים לא תקלל וכן שם אדנות. וגם שם זה מצינו מתנובות שדי. אבל שם ההויה אע"ג דאפשר שישמש לפועל ביו"ד שו"א ה"א פת"ח וא"ו סגו"ל על משקל יגלה לא נכון לעשות כן דאין שמות דמיכה ראיה (עי' עקרי הד"ט או"ח סי' ז' אות ח' ויו"ד סי' כ"ו אות ל' ובקונטרס באר בשדי להרב בעל שד"ח ני' סוף אות כ'. שהביא תשובות חכמי דורינו יצ"ו שהאריכו בנד"ז ולפלא שנעלם מכולם תשובת רבינו המחבר ז"ל):
<b>חתימת הספר</b> <br>מי שאמר לעולמו די יאמר די לצרותינו אכי"ר. תמו להו הלכות קטנות חלק שני.
השבח וההודאה לאל אלהי ישראל שזיכני להשלים ספר זה נקרא זבח תודה לזכות בו את הרבים כן יזכני להשלים פי' הש"ע שאני מתעסק בו עם ספרים אחרים וימלא בידי ללמוד תורתנו הקדושה וללמדה לשמור ולעשות את כל מצותיו חוקותיו ותורותיו ולעבדו בלבב שלם וישימני מאוהבי שמו וימנעני מחטא לפניו ומעשות דבר נגד רצונו תודיעני אורח חיים שובע שמחות את פניך נעימות בימינו נצח כה מעתיר העבד ישראל חאגי"ז ה"ה יעקב בכמוהר"ר שמואל זלה"ה אכי"ר וכהיום כ"ו שבט שנת התל"ב הגיעני הי"ת בחמלתו לחמשים ושתים שנים כן יגיעני לשנים רבות לעבוד עבודתו וימלא בידי לעשות רצונו בלבב שלם יראני נפלאות מתורתו ואזכה לחזות בנחמת ציון ובנועם ה' ולבקר בהיכלו אכי"רא:

Teshuva 315

אמר המני"ח: ראיתי להעתיק ג"כ ארבעה סימנים אחרים שמצאתי בקונטריס אף כי זוטרי נינהו בהשקפה ראשונה לב' סיבות האחת לפי שהשלים המנין רסי' שי"ח שאפשר רצה לרמוז בו את שמו הטוב דר"ל שלי יעקב חאגיז וגם לסיבה אחרת שנגמר עמהם חשבון תרי"ג בהצטרף יחד חלק א' וב' כי הואיל שהדבר נרמז שלא בכיוון וכך עלה סכומם אמרתי מה' יצא הדבר ואולי בזכותם תגן עלינו זכות אבות ברמ"ח אברינו ושס"ה גידנו ונזכה לקיים התרי"ג מצוות ככוונת הבורא ית':
שט"ו) לספירת דברים הוא דאתא (גיטין כ"א:) יש שפירשו שירבה בדברים מענינו של גט וטעות הוא בידם אלא הכוונה דלאו דוקא ספר כריתות אלא כל שהוא מענין כריתות כגון גרושין פטורין תרוכית הכל אחד:

Teshuva 316

שט"ז) <b>שאלת</b> מה ענין רואין את הנשמע (רש"י יתרו) תשובה היה לך ללכת אחר הבחורים ללקט מן הפסקים וכתבים אבל אפשר שלא ליקטוה וזה דעתי בקיצור שניתנה כח הראיה לאוזן והכי דייק מה ראתה אוזן אוזן ששמעה (רש"י משפטים) ואל תתמה שמי שאמר לעין שתשמע יאמר לאוזן שתראה שהחושים מוצאם ממקום אחד גם אמרו רואין את הנשמע והיל"ל שומעין את הנראה:

Teshuva 317

שי"ז) נשאל הרדב"ז (ח"ג סי' תק"מ) אם היה בא בדרך והוצרכו ללכת בשבת איזה עדיף להלך ברגל או לרכוב על הגמלים. והשיב דיותר טוב לילך ברגליו מלרכוב על הבהמה דאיכא תרי איסורי איסור בהמה ואיסור תחומין ע"כ ונראה שאם היו גמלים שגבוהים עשרה היה מותר אלא שהרב הנז' הביא משם הריב"ש דלא חילקו בין בהמה לבהמה מ"מ אם מצטער בהליכה יש להתיר לו דבמקום צער לא גזרו. אמר המני"ח ראיתי למהריק"ש שכתב וז"ל כתב הרדב"ז כשיודע שמוכרח לצאת חוץ לתחום לילך ברגליו יש להתיר להערים ולישן תוך המוחר"ה והגוים ישימוה על הגמל עכ"ל ולע"ד קולא גדולה היא זו דהא מוכרח להשען ע"ג צדדי הגמל כנודע וצדדין אסור ועיין סי' ש"ה סי"ח בדין הקרון מש"כ בעל המפה ואפי' את"ל דלא שייך שמא יחתוך זמורה והאי לא פלוג רבנן ותו דהכא הוי צדדין ממש כמש"כ ונראה דלא אמרה הרב אלא ע"ד בחור הרע במעוטו וניחא ליה למעבד איסורא זוטא ולא רבא דהיינו כשיש איסור תחומין דהיינו י"ב מיל דהוי מדאורייתא:

Teshuva 318

שי"ח) <b>שאלו</b> לי למה סתמת דבריך באיזה מקום.
<b>תשובה</b> ויותר שהיה קהלת חכם עוד לימד דעת את העם. אמר המני"ח הרואה יראה שבתשובה סתם יותר את דבריו ואני אפרש מה ששמע' משמו שהי' אומר שיובן האי קרא בההיא (עירובין י"ג:) דרבי מאיר דלא פסקו הלכה כמותו משום שלא ירדו חכמים לסוף דעתו. זהו שאומר ויותר שהיה קהלת חכם לא מפני זה שהיה חכם ביותר תעלה על דעתך שאין הלכה כמותו מפני שלא ירדו לסוף דעתו אלא עוד לימד דעת את העם והיה אומר מלתא בטעמא כדי שיבינו העם ואיזן וחיקר תיקן משלים הרבה דהיינו שעשה אזנים לתורה ולמד ותקן ערובין וכן כל כיוצא בזה אלו דבריו ז"ל ומרוב ענותנותו סתם כאן דבריו כי כל חכם לב ישכיל וידע דבמחלת ה' עליו ובהיותו שוקד על לימודו יומם ולילה הוו נהירין ליה שבילי דתלמודא כשבילי דנהרדעא ושמעתי עליו דקרא ושנה התלמוד בבלי שלש עשרה פעמים ולכן כל דבריו באו בשאלותיו ותשובותיו בדקדוק הלשון צח ומתוק בתכלית הקיצור כדרך הגדולים אשר בהעמיק עליהם העיון תמצאם על קו הדין והיושר אין בהם נפתל ועקש כי דבריו צדקו יחד אחר השקפה בעין החמלה. הי"ת ברחמיו יזכני להיות היכולת בידי לאחוז מעשה אבותי בידו להיות כמוהו שקד על התורה ועל העבודה לשמו ולשמה כתאותי וחפצי אכי"ר:
<b>תושלב"ע</b>