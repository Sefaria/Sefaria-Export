Yakar MiPaz
יקר מפז
merged
https://www.sefaria.org/Yakar_MiPaz
This file contains merged sections from the following text versions:
-Yakar MiPaz, 1912.
-https://www.nli.org.il/he/books/NNL_ALEPH001945123
-Yakar MiPaz, Lvov 1874
-https://www.nli.org.il/he/books/NNL_ALEPH001945123

יקר מפז

עמוד שער

<big><b>יקר מפז</b></big>
דברי אדמו"ר הרב הגאון החסיד נשיא ישראל בוצינא קדישא חסידא ופרישא אספקלריא המאירה מופת הדור והדרו כקש"ת מוהר"ר <b>ישראל</b> מ"מ דק"ק <b>קאזעניץ</b> זלה"ה אשר נמצאו בכתובים דבריו הקדושים על תורה ועל הפטורות ועל שו"ע ושאר לקוטים אשר נשמטו מס' <b>עבודת ישראל</b> ועדן לא באו בדפוס וכאשר תעיד ע"ז מהדורא תנינא הסכמה מעבר לדף: 

הסכמה

הסכמת הרב הגאון המובהק ראש גולת אריאל עטרת תפארת ישראל נ"י ע"ה פ"ה רשכבה"ג כקש"ת מוה' <b>יצחק שמשון הורוויץ מייזעלש</b> נ"י אב"ד דק"ק <b>טשערנאוויץ</b> וכעת אב"ד דק"ק <b>זאלקווא</b> והגליל: 
הן הראני שארי המופלג השנון זית רענן הרבני מוה' <b>מרדכי</b> ראבינשטיין נ"י דפה מכתבי קודש מחצב' ממקור ספיר מראש צורים לקוטים יקרים מפנינים אשר יצאו מאיש קדוש רם ונשא קודש הקדשים הגאון הגדול איש האלקים כקש"ת מוה' <b>ישראל</b> זלה"ה המ"מ דק"ק <b>קאזעניץ</b> והם כתבים יקרים אשר מידי ניתן לידידי מהר"ם נ"י הנ"ל אשר הי' ספונים בידי מאיש נאמן רוח והגיד לי כי מהקדוש הגאון הנ"ל המ"מ דק"ק <b>קאזעניץ</b> יצאו לזאת הנני מאמץ ידי ידידי נ"י המוציאם לאור להפיצם בישראל והנני מגביל באיסור גמור לבל ישיגו גבולו להעלות הדברים בדפוס שנית בלי רשותו של הרבני מהר"מ הנ"ל: 
דברי המדבר לכבוד התורה ומסלסלי' ואוהבי' מצותי' הבעה"ח היום יום ד' נח בה ברכה וישועה פה"ק זאלקווא. הק' <b>יצחק שמשון</b> הורוויץ מייזעלש החונה פה"ק הנ"ל והגליל: 

חידושים על התורה

נח

<b>עשה לך תיב(ו)ת עצי.</b> תיב(ו)ת הוא מלשון תיובתא ר"ל שמזהיר הכתוב על התשובה: עצי גופר פירש"י ע"ש הגפרית כי בוודאי לא כל אדם יכול לבוא מיד לתשובה עילאה מאהבת ה' לזה אמר הכתוב שיראה עכ"פ מתחילה לשוב מיראת עונש גיהנם וזה ע"ש הגפרית: קינים תעשה לתיבה ר"ל אח"כ תעשה חבילות מצות בכוונה שלימה שיכול הבורא ב"ה לשכון בהם. וכפרת אותה מבית ומבחוץ בכופר הוא לשון כפרה וגם הוא לשון קינוח שיטהר מחשבתו וגם ישיב ויתוודה על חטאיו ויעבור בדמעת מצחו וזה מבית ומבחוץ בכופר וזה אשר תעשה כו' ר"ל שתעשה תשובה כ"כ עד שתוכל לעמוד נגד הבורא ב"ה פנים בפנים וזה הרמז בתיבת וזה, אזי תדע שעשית תשובה שלימה: שלש מאות אמות אורך התיבה ג' מאות הוא שי"ן. חמשים אמה רחבה היא נו"ן ושלשים אמו' קומתה הוא ל' שמעתי בשם מ"ו הק' מוה' דובער זצ"ל שגמטרי' הנ"ל הוא לשון ומרמז על הלשון שתשובתו יהיה כ"כ שלימה שתוכל לעמוד לפניו י"ת פני' בפני' להתפלל בלשונך כנ"ל. ול"נ בדרך רמז ברחמים הוא גימט' שלש מאות לרמז שצריך הבע"ת להתנהג במידות הרחמים לא באכזריות כי עבירות גורמים אכזריות ח"ו וחמשים אמה רחבה רמז לנו"ן שערי בינה ושלושים אמה קומתה רומז לשלשים מעלות שתורה ניקנית בהם. צוהר תעשה לתיבה ר"ל שתעשה צורה לתיבה והאותיות ואל אמה תכלנה מלמעלה רמז לאחדות ר"ל שהתשובה יהי' לאחדות הפשוט. ופתח התיבה בצידה תשים הוא מלשון צדיה ר"ל התשובה צ"ל בצדי' וערמה גדולה שלא יפתה אותו יצה"ר עוד ח"ו. תחתיים שניי' ושלישי' רמז לשלשה מדריגות בע"ת תחתי' הוא מדריגה תחתונה היינו שהם פורשין מן החטא בלבד ושנים הוא מדריגה יותר גדולה שעושים גם חבילות מצות ושלישים הוא מדריגה ג' שעושים תשובה רק לנחת הבורא ית' לא לשום דבר אחר וזה תחתי' שני' ושלישי' תעשיה ר"ל שבע"ת צריך לכל ג' מדות הנ"ל. והקמותי את בריתי אתך דהנה יש פלוגתא בגמ' ח"א אחד מעיר ושנים ממשפחה ממש וח"א אחד מעיר מזכה כל העיר ושני' במשפחה מצילין כל המשפחה וי"ל דמר אמר חדא ומא"ח ולא פליגי דודאי אי ב"א מתקרב אל הצדיק ורוצה בחברותה אז א' יכול להציל כל העיר ואם אינו רוצה בקרבותו אזי א' ממש וזה והקמותי את בריתי אתך שהקב"ה הבטיח לו שיהיה כולם מתקבצים אצלו וזה ובאת אתה אל התיבה ובנך ואשתך הם המקבלים ממך: 

וירא

<b>ויאמר יצחק אל אברהם אביו ויאמר אבי ויאמר הנני בני.</b> לכאורה ויאמר אבי הוא למותר ונראה הפירוש דידוע דאברהם הוא מידות חסד ויצחק גבורה לזה הי' שאלת יצחק ואברהם אבי ר"ל הלא אתה הוא אברהם אבי בעל החסד ואיך תעשה זאת והשיב לו הנני בני ר"ל עתה הנני במדריגה שלך. 

חיי שרה

<b>וישתחו אברהם לעם הארץ ולבני חת.</b> כי באמת הצדיק אינו שונא ליצה"ר כי השכר בא לו מחמתו אבל הרשע משורת הדין צריך להיות לו שונא שהחטיאו תמיד. ויען עפרון הוא היצה"ר את אברהם כו' ארבע מאות שקל כסף ביני ובינך ר"ל הת' עלמין דכסופין שיהי' לך. ממני וממך הוא. וזהו ביני ובינך מה הוא ר"ל ששנינו גורמים לזה כמשל זונה ובן מלך כו': 

ויצא

<b>ויצא יעקב מבאר שבע</b> יש מקום למעלה שהנשמות נובעים משם כמעין הנובע וזה נקרא באר ולזה בק"ש שעל המטה כשאומר פסוק בידך אפקיד רוחי צריך לכוון ר"ת שלו הוא באר שצריך להחזיר הנשמה שלו לאותו באר שלא תתחלף בנשמות גוי או עבד וזהו ויצא יעקב מב"ש שהנשמה יצאת מאותו באר כשנולד שבע שמשביעין אותה הוי צדיק ואל תהי רשע ואפילו כל עולם אומרים כו' הי' בעיניך כרשע לא שיחשוב בדעתו שרשע הוא רק שיהיה כל ימיו בתשובה לפניו י"ת והגם שהוא צדיק ידמה כלא התחיל ויכנוס בעבודה יתירה. וילך חרנה ר"ל שהנשמה הולכת לעו"הז שהיא מלא חרון ואדם חושב שהאי עלמא דיליה וישתאר בה לדרי דרין כמ"ש בזוה"ק. ויפגעו במקום וילן שם ר"ל כשזוכה האדם לישב בדעתו שהוא בזה העולם רק כמו לינת לילה כי בא השמש רש"י פי' שלא בעונתה שמישב בדעתו כמה אנשים מתים בילדותם ח"ו. ויקח מאבני המקום וישם מראשותיו אבני נקראים אותיות התורה כמ"ש בספר יצירה ב' אבנים בונים ב' בתים ר"ל כשלומד תורת ה'. א"י מאבני המקום שמצער א"ע על גלות השכינה ויחלום והנה סולם מוצב ארצה ר"ל שחושב שהוא מוצב בע"הז וראשו מגיע בעולמות עליונים אם זוכה אדם במעשה המצות שלו הוא מביא שפע בעולמות עליונים ואם פוגם ח"ו אזי מביא פגם גם בעליונים ומלאכי מעלה וזהו והנה מלאכי אלקים עולים ויורדים בו ר"ל שגם להם עלי' וירידה ח"ו ע"י מעשה ב"א. והנה ה' נצב עליו שאם זוכה האדם הוא מזכך ומאיר השם הוי"ה ב"ה ההולכת לפניו ולהיפוך חלילה פוגם גם בשם הקדוש ולזה תקנו בוידוים פגמתי בשמותיך הק' או יאמר וילן שם מלשון תלונה שהתרעם על גלות השכינה ולזה הבטיח לו השי"ת הארץ אשר אתה שוכב עליה הארץ הוא המלוכה כמו שפרשתי במ"א ר"ל המלוכה שאתה חושב ומיצר עליה לך אתננה ולזרעך שאתה וזרעך הם יעבדו וימליכו אותי תמיד אין זה כי אם בית אלקי' וזה שער השמים ר"ל ע"י מצות ומעשה העוה"ז יכול לבוא לשלימות עוה"ב. ונתן לי לחם לאכול ר"ל שאוכל לעשות יחודים באכילתי. ובגד ללבוש ר"ל גם מדברים הנקראים בגידה הוא הגשמי' אוכל לעשות לבושין לנשמה. וישא יעקב רגליו שהיה יעקב מנשא ומעלה את הרגליות שהיה רגיל בהם להשי"ת. וילך ארצה בני קדם ר"ל שהי' הולך ברגליות האלו אל קדמונו של עולם: 
<b>ויאמר לבן לא יעשה כן במקומינו</b> י"ל ע"ד ששמעתי בשם הק' איש אלקים מו' ברוך זצ"ל ע"פ כי תהיה לאיש שתי נשים אחת אהובה כי יש שני מדריגות שיכול לעבוד בהם השי"ת א' בדברים גשמיים היינו אכילה ושתי' וכיוצא והב' הוא בתורה ותפלה וזה נקרא אהובה שהכל יודעים שתורה ותפילה היא רק צורך גבוה והדרך הא' שנואה לפי שהכל סוברי' שאינם שייכים לצורך גבוה וז"ש לא יוכל לבכר. כי את בכור בן השנואה יכיר ר"ל שעיקר העבודה הוא רק בדברים גשמים לתת לו פי שנים שעי"ז מקבל שכר יותר וזה ג"כ ויאמר לבן לא יעשה כן במקומינו דהנה יעקב אבינו רצה לעבוד את ה' העיקר בתורה ותפילה ולא בדברים גשמים שנקראים בשם לאה ע"ש כי הם ליאות וקשות כי קשה העבודה בדבר גשמים ע"כ ויאמר לבן הוא הלובן עליון שמלבין עונותיהן של ישראל לא יעשה כן במקומינו לתת הצעירה לבני הבכירה שתעשה עיקר העבדות בתורה ותפילה אלא תעבוד לה' גם בדברים גשמים הנקרא בכירה ע"ש שהוטבע באדם מעת הוולדו כגון אכילה ושתי' ושינה וצריך לעבוד ה' גם בזה היינו שיאכל כדי שיוכל לעבוד ה' וכן בשאר דברים ועוד מעלה יתירה שיברר הניציציות הק' שבמאכל לפי שבעת שאמר הקב"ה תדשא הארץ דשא. ועץ עושה פרי וישרצו המים היו נכנסים האותיות הק' ונשמות ק' בארץ וע"י אכילתו בקדושה מברר הנשמות ונגדל גופו בקדושה ואם אינו אוכל כזה נתגשם וגם תורה ותפילה שלו אינם להועיל וזה ג"כ פי' הכתוב ויעבוד ישראל באשה ובאשה שמר ר"ל שבשני מדריגות הללו עבד לה' ב"ה וב"ש: 

בא

<b>וידבר ה' אל משה כו' החדש הזה לכם ר"ח</b>. נ"ל ע"ד שנפרש פלוגתא דר"א ור"י ח"א בתשרי נברא עולם וח"א בניסן נברא ולכאורה קשה האיך פליגי בדרך מציאת. ונ"ל דבוודאי אלו ואלו דברי אלקים חיים דוודאי בתשרי נברא עולם רק דידוע שעיקר בריאות היה בשביל ישראל והתורה שנקראו ראשית היינו שישראל ילמדו תורה וישמרו מצות ה' הכתובים בה ויתגלה מלכותו על כל וזה אר"י בניסן נברא כי תכלית הבריאה היינו התגלות מלכות ה' היה בניסן ע"י יציאת מצרים ואח"כ קיבלו התורה בסיון ונתגלה מלכותו על כל העולם אבל וודאי בריאות העול' הי' בתשרי אלא התגלות מלכותו הי' בניסן וזה שאנו אומרי' בר"ה היום הרת עולם שאז הי' רק בבחי' הריון כי לא הי' ניכר הלידה ר"ל התגלות המלוכה עד ניסן עת י"מ וזה באחד בניסן ר"ה למלכי' ומסיק הג' למלכי ישראל ר"ל דא' בניסן ר"ה למלכי' שימליכו ב"י את הקב"ה וז"פ החודש הזה לכם. לכם דייקא שלמלכי ישראל דייקא מונין מניסן ולא לאומות גם לכם הוא אותיות מלך ר"ל שאז יקדישו וימליכו אותו לקבל אדנותו ולהמשיך קדושה משם אדנ"י דהיינו מאחד בניסן עד עשרה בו צריך להמשיך עליו מאות יו"ד של שם אדני ומעשור עד הפסח הם ד' ימים צריך להמשיך עליו מאות ד' ומפסח עד עצרת הם נו"ן יום כנגד הנו"ן מאדני ובשבועות מתגלה הפלא עליון מא' של שם אדני ובזה ממליך הקב"ה שהוא אדון עולם מא' בניסן עד שבועות ועוד א' בשנה צריך להמשיך עליו הקדושה מד' אותיות של שם אדני היינו מת"ב עד ר"ה הוא נו"ן יום נגד הנו"ן של שם ומר"ה עד יוה"כ י' ימים נגד אות י' ומיו"כ עד סוכת ד' ימים נגד אות ד' ויום ראשון של סוכה נקרא ראשון כש"כ ולקחתם ביום ראשון הוא נגד הא' של שם אדני: 
<b>דברו אל כל עדת ב"י בעשור.</b> ר"ל דברו הוא מלשון מלכות כמו דבר א' לדור מפני שמדת מלכות הוא שגוזר ועבדיו מקימים דבריו שהעם אינם יודעי' מה שהמלך חפץ רק אם מדבר אליהם מה חפץ ולכן נקרא דבר א' ולזה עתה שהתחיל הגאולה ונתגלה מלכותו התחיל הקב"ה לדבר להם המצות לזה דברו הוא מדות מלכות. ואם ימעט הבית מהיות משה ר"ל מי שאינו במדריגה זו שיוכל בעצמו להמשיך הק' עליו. ולקח הוא ושכינו ר"ל שיתחבר א"ע אל צדיקי' כי שכן הוא הצדיק כדכתיב טוב שכן קרוב מאח רחוק היינו הצדיק מחמת שקרוב לבורא ב"ה ושוכן אצלו: 

בהעלותך

<b>דבר אל ב"י איש איש כי יהיה טמא לנפש.</b> ר"ל מי שטימא א"ע בעבירות ח"ו ולא היה יכול להמשיך עליו את הקדושה בפסח א'. או בדרך רחוקה פרש"י נקוד עליו לומר לא רחוקה ממש אלא אפילו חוץ לאסקופת העזרה ר"ל שהוא אינו יכול לעמוד ולשרת לפניו י"ת ולדבר לפניו נוסח התפילה כאשר ידבר איש אל רעהו פב"פ. לכם ר"ל שטימא רק לעצמו או לדורותיכם ר"ל שמחמת עוונות שלו ח"ו מביא פגם גם בהצדיק באפס מה כמו שפירשתי פ' טוב מעט לצדיק מהמון רשעי' ר"ל שהטוב מתמעט מאת הצדיק מחמת המון רשעי' ומחשבות'. ועשה פסח לה' בחודש השני בארבעה עשר יום לחודש בין הערבי' יעשה אותו ר"ל שימשוך עתה הקדושה עליו ע"י תשובה כמבואר בזוה"ק האי יומא כרוזין מפיק מאן דבעי למיחזי למטרוניתא יחמי ומהאי יומי עוד ז' יומין תרעין פתוחין והאיש אשר הוא כו' וחדל לעשות הפסח ונכרתה כו' כי קרבן ה' לא הקריב במועדו כי בכל מצוה צריך ליחד שם י"ה בו"ה כמו שאנו אומרי' קודם כל מצוה לשם יחוד קב"ה ושכינתיה ליחד שם י"ה בו"ה. וזה כי קרבן ה' לא הקריב ר"ל שלא קרב ולא עשה היחוד בהשם הוי"ה ב"ה. במועדו ר"ל שאל יאמר האדם מה בכך שלא עשיתי יחוד הק' הלא יש כמה צדיקי' שעושי' יחוד הזה ומיחדים שמו באהבה לזה אמר במועדו ר"ל שכל אחד יש לו מקום בפ"ע בעולמות עליונים ומה שזה מתקן לא יכול אחר לתקנו וזה כי את קרבן ה' לא הקריב במועדו שלא תיקן מקומו שצריך לתקן: 
וכי יגור אתכם גר ר"ל שלא יאמר אדם הן בעונינו כנכריה נחשבנו והאיך נוכל לעשות הפסח הוא היחוד הק' לזה אמר הכתוב וכי יגור אתכם גר ר"ל אע"פ שהוא גר ועשה פסח לה' ר"ל שיכול לעשות תשובה כ"ז שהוא בחיים ולעשות יחוד שזה תשוב ה' שהיה עד עתה בדרך רחוקה שריחק ה' מהשם הוי"ה ב"ה ועתה יעשה תשובה תשוב ה': כחוקת הפסח וכמשפטו כן יעשה ר"ל שיהיה יכול לעשות היחוד כשאר הצדיקי'. 

חוקת ופרה

<b>זאת חוקת התורה אשר צוה ה' לאמר</b> נ"ל מלת לאמר שאפילו בזה"ז שאין לנו ב"המק לעשות פרה צריך לאמר הפרשה ויהיה כעשית הפרה לטהר אותנו כדעת האומרים שפ' פרה הוא מדאורייתא. ויקחו אליך פרש"י כל הפרות נקראו ע"ש משה נ"ל הטעם כי מצות צריכות כוונה ואמרו חז"ל לך אני מגלה טעם פרה ולאחרים חוקה לכך צריכים לעשות ע"ש משרבע"ה ועל כוונה שלו ולכן כולם נקרא ע"ש משה. פרה אדומה תמימה אשר אין בה מום אשר לא עלה עליה עול התורה רימזה כאן ד' מדריגות כנגד השם הוי"ה ב"ה וכנגד שם אדנ"י והמדריגה הד' אשר לא עלה עליה עול שלא עלה עלי' עול מלכות שמים כי עיקר הוא זה שמקבל עליו עול מ"ש שלא לעבור שום עבירה מחמת שצוה הבורא ב"ה שלא לעבור ואז הוי גם בעשה מצוה. א"י אשר אין בה מום שמי שסובר שהוא במדריגה זו שאין בה מום שתיקן הכל סימן הוא שלא עלה עליו עול מ"ש כלל ולא התחיל בעבודה וזה ונתתם אותה אל אלעזר הכהן והוציא אותה אל מחוץ למחנה היינו שיתקרב להצדיקים ויראו לו שהוא עדיין מחוץ למחנה ולא התחיל עוד בעבודה. ושחט אותה לפניו פרש"י שהי' זר שוחט ואלעזר רואה י"ל ע"ד המוסר שאמרו ז"ל בשעת יציאת נשמה רואה פני השכינה וזה רק אם סיגל מעשים בחייו אזי רואה את פני השכינה ונדבקה נשמתו בה ולזה מזהיר הכתוב ושחט אותה לפניו שיהי' הזר שוחט ואלעזר רואה ר"ל שכל אדם יראה לעשות מעש"ט בחיי' כדי שיכול לראות פני השכינה וזה זר שוחט היינו מ"ה ואלעזר הוא הקב"ה שהוא אל עוזר לכל רואה. ולקח אלעזר הכהן מדמה כי בשעה שהחכם יושב ודורש ומוכיח את העם והם מהרהרין בתשובה ודמם נשפך כמים אז יראה הצדיק ליקח מדמם היינו הרהורי תשובה שלהם ויקרב אותו להבורא ית' וזה והזה מדמה אל נוכח פני אהל מועד. א"י שהצדיק מראה להם שכל אדמימיות היצה"ר הוא צורך גבוה כמשל בן מלך וזונה כידוע וז"פ הפ' ג"כ במגילת אסתר למי יחפוץ המלך לעשות יקר יותר ממני ר"ל שהמן הוא שורש היצה"ר ואמר שכל שכר מעשי המצות הוא בא ממני מחמת שמסיתו לעבירה וב"א מתגבר עליו מחמת זה יחפוץ המלך לעשות יקר יותר וז"פ ולקח אלעזר הכהן מדמה שהצדיק יראה להם שכל אדמימיות היצר שמייפה החמדת ותאוות לאדם הוא כדי להתגבר עליו ולקבל שכר גדול וזה והזה נוכח פני א"מ שיראה להם שהכל צורך גבוה. ושרף את הפרה לעיניו כי כפרה סוררה הי' בית ישראל וישרוף זה בתשובה לעיניו בעיניו של הצדיק. וכבס בגדיו הכהן ר"ל כשצדיק מוכיח להעולם בוודאי לא ימלט שבאפס מה נדבק בו מליכלוך עוונות שלהם כמשל שאמר אדומ"ו הק' מי שמוציא הזבל מהבית אפילו יעשה כל התחבולות לבל ילכלך א"ע לא ימלט שנדבק בו מעט זבל וז"פ הפיוט לטהר טמאים ולטמא טהורים באומר קדושי ר"ל כשהצדיק באומרו דברים קדושים הוא מטהר טמאים בתשובה שהם עושים ע"י לטמא טהורים כי לא ימלט שנדבק בו מעט ולכך צריך הכהן הוא הצדיק לכבס את בגדיו: הנוגע במת היינו השורש מת הוא היצה"ר ומ"ה וההולך בעצתו שהוא אבי אבות הטומאה. או לכל נפש האדם היינו שמתחבר לרשעים ולומד מעשיהם שהם אב הטומאה. וטמא שבעת ימים ר"ל הוא מטמא ח"ו שבעה המדריגות מן לך ה' הגדולה. הוא יתחטא בו ר"ל שישוב בתשובה וחרטה גמורה לטהר השבעה מדריגות: אבל הנוגע במת בנפש האדם כו' ולא יתחטא את משכן ה' טימא פרש"י שנכנס למשכן בטומאה וי"ל כי התורה הוא תמידיית ובעו"ה שאין לנו מקדש האיך יכול לטמא המשכן רק הנה האדם הוא משכן לה' באם יטהר מחשבתו ולבו כמ"ש ועשו לי מקדש ושכנתי בתוכם בתוך האדם ממש כמ"ש היכל ה' המה וזה משכן ה' טימא שטימא מחשבת לבו ולא יכול לשרות שכינתו בו. עוד טמאתו בו ר"ל שעבירה גוררת עבירה ולא די שעושה פ"א רק שעוד כופל כעבותות העגלה חטאה: 
<b>אדם כי ימות באהל.</b> איתא בגמ' אין ד"ת מתקיימין אלא במי שממית א"ע עלי' ר"ל שממית עצמותו וכחו בחשבו שהכל הוא כח הקב"ה שנותן לו כח לעשות חיל וזה שממית א"ע היינו כח עצמותו לידע שמה' הוא. אז דברי תורה מתקיימין. וכל הבא אל האוהל ר"ל שסובר שכבר בא להאוהל ועובד השי"ת אדם כזה יטמא שבעת ימים ר"ל טימא שבע מדות כנ"ל. וכל כלי פתוח אשר אין צמיד פתיל עליו. ר"ל שמרחיב לדבר כל מה שחפץ ואינו שומר פיו מלדבר לה"ר וניבול פה גם זה טמא הוא וכל אשר יגע על פני השדה בחלל חרב י"ל ע"ד שאפרש הפ' איש חרבו על ירכו ר"ל אם היצה"ר מסיתו על ירכו לפגום בעבירות ולפגום בריתו ח"ו אז צריך לסגור חרבו להלחם נגדו ע"י שיזכיר לו יום המיתה וזה חרב על ירכו שיזכור בחרבו של מלאך המות ועל זה ינצל מחטא זה וזה גם כן פי' בחלל חרב ר"ל שעושה חלל ואינו זוכר בהחרב של מ"ה ופוגם בריתו ח"ו. או בעצם אדם ר"ל שחושב בדעתו שהוא אדם ועובד להשי"ת או בקבר ר"ל שחושב בדעתו שאין לו תקנה עולמות מחמת רוב פשעיו ועי"ז בא לעצבות ע"י תחבולות היצר כדי שלא לעבוד ה' יטמא ג"כ שבעת ימים כו' אך באמת צריך לחשוב שגם שהוא מלא פשעי' הנה רוצה לעזוב הכל כדי לעבוד ה' והקב"ה מלא רחמים וימחול לו הכל: 
<b>על כן יאמר בספר מלחמות ה' ואת והב בסופה כו'.</b> י"ל ע"ד הפ' תפלה לעני כי יעטוף דהנה מה שאנו בכל יום מתפללין על ביאת משיחנו ב"ב זה נקרא תפילה דמסכנותא כי כל התפלות שהצדיק מתפלל על ב"י עינינו הרואות שהצדיק גוזר והקב"ה מקיים ומשביע לכל חי רצונו וזאת התפלה על ביאת משיחנו הנה עינינו כלות כל היום שאנו בגלות ובערך הידוע ואין קול ואין עונה ואעפ"כ ע"י מה שמתפללין תפלה זו מתעטפין כל התפלות בזה התפלה וזה תפלה לעני כי יעטוף וז"ש הפ' ויתפללו אליך לדרך ארצם שכל התפלות מקובלות לפני ה' כנרמז בתיבות אליך היינו דרך ארצם ע"י תפלה זו שאנו מתפללין על ארצינו וביאת משיחנו בב"א וז"פ על כן ר"ל בעת כזאת שמפוזרין אנו בין ע' אומות שהוא גמטרי' של מלת כן יאמר בספר ר"ל שיהיה אמורים כל התפלות בספר של מעלה ששם הם נזכרים בכל התפלות מלחמות ה' ר"ל זהו מחמת שאנו מתפללין תחינה על מלחמות ה' וביאת משיחנו ויהי' שמו שלם וכסא שלם. את והב בסופה כפרש"י כמו יהב ר"ל עי"ז אנו נותנים לבסוף שבח והודיה על כל הטובה שע"י תפלות מלחמות ה' מקובלים כל התפלות לפניו ית"ש. או יאמר מלחמות ה' הוא תרעומת דמסכנא שהצדיק מתרעם על הקב"ה מפני מה כל האומות הם שלוים ושקטים ועמך ישראל בגלות המר ועיר אלקים מושפלת וזהו נקרא מלחמות ה' שלוחם על הקב"ה כביכול מחמת שמשתוקק ומתאוה שהקדוש ברוך הוא ישב במהרה על כסא שלם ויהיה השם שלם וב"י ישובו לארצם. והב בסופה ר"ל עי"ז מעורר הצדיק אהבה גדולה להקב"ה כמו שדרשו ז"ל אהבה בסופה ודרשו זה מפני שאותיות והב בגימ' אהבה: 

עקב

<b>ועתה ישראל מה ה' כו'</b> י"ל פי' כי הבורא ית"ש ויתעלה שהוא בלי סוף ומידה איך היה באפשר להגביל א"ע לברוא את העולם שהוא סוף רק שהשגיח על היראה שעמו ב"י יהיו יריאים ממנו י"ת ועי"ז מצמצם א"ע בכח מה לברוא את העולם להיות נקרא בשם הוי"ה בי"ה כי קודם בריאות עולם לא הי' יכול להיקרא בשם זה שפירושו הוא היה הוה ויהי' וז"פ ועתה ישראל מה ה' ר"ל מ"מ צימצם א"ע בכח מה כביכול להיקרא בשם הוי"ה ולברוא העולם זה היה שואל מעמך לשון שאלה. כי אם ליראה שהשגיח איך יהיו עמו ב"י יריאים ממנו ולעבדו וללכת בדרכיו כי עיקר התחלות עבדות ה' הוא ע"י היראה שמביא ללכת בכל דרכיו כי מחמת היראה נשמר מכל ל"ת ומקיים מ"ע: 
<b>ולאהבה אותו</b> שצריך האדם לעבוד ה' שיביא אהבה להקב"ה ע"י ועי"ז בכל לבבך ובכל נפשיך ר"ל שישים כל מגמותיו וכוחותיו להשי"ת וכמ"ש ואהבת את ה' אלקיך בכל לבבך ובכל נפשיך ר"ל אם תעבוד כל כך עד שהביא האהבה בהבורא י"ת אזי תעבוד בכל לבבך ובכל נפשיך: 
<b>לשמור את מצות ה'</b> פי' לשמור המצות שהם מקושרים בשמו הק' כמ"ש זה שמי לעולם וזה זכרי לדור דור שמי עם י"ה עולה שס"ה ל"ת וזכרי עם ו"ה עולה רמ"ח כי אורייתא וקוב"ה אינון חד ואם אדם ח"ו עובר מצותיו פוגם בשמו הק' וזה שכתבו בוודוים פגמתי בשמותיך הק': 
<b>ואת חקותיו</b> הוא לשון חקיקה כי בשביל תורה ומצות חוקק כל העולם כי ה' אלהיכם הוא אלהי אלהים ר"ל כח כל הכחות כי אל הוא לשון כח יחיד ואלהים כח רבים ר"ל שנותן כח במלאכים ואם ירצה נוטל הממשלה משרי מעלה ע"כ לא ישים בטחונו רק בהשי"ת: 
<b>אשר לא ישא פנים ולא יקח שוחד עושה משפט יתום ואלמנה</b> י"ל פי' על מאמר הכתוב ציון דורש אין לה שדרשו ז"ל מכלל דבעי דרישה היינו שכ"א צריך לדרוש מ"מ כל עיר על תלה בנוי' ועיר אלקים משופלת עד תחתי' כמבואר המשל למלך שגירש את אשתו מפלטין שלו והולכת נע ונד ואותם שהם חכמים כשרואים המלכה מגורשת מהפלטין הם מאכילים ומשקים אותה מפני שיודעים כי המלך בוודאי יחזיר אותה לפלטין שלו ואותן שאין מרגישין בדבר זה הם מבזין אותה ואח"כ כשמחזירה המלך שואל אותה מי כבדוה ומי הזילוה אזי עושה משפט למבזין והנמשל מובן וזה פי' עושה משפט יתום ואלמנה כמ"ש יתומים היינו ואין אב ואמותינו כאלמנות ע"כ יראה כ"א לעשות תשובה שלא יהי' הוא מהמבזין אזי לא יעשה הקב"ה בו משפט יתום ואלמנה: 


כי תצא

<b>כי תצא למלחמה על אויביך</b> כתיב למלחמה בפתח ר"ל מלחמה הידועה שניתנה מימות אדם הראשון עם נחש הקדמוני כמ"ש הוא ישופך ראש ואתה תשופנו עקב ר"ל בעקבות ומרמה על אויביך שאין ראש אויב גדול מזה שכאן מסית לב"א בחלקות לשונו ואח"כ עולה ומסטין ליטול נשמתו. ונתנו ה' אלהיך בידיך כי בוודאי לולא שהקב"ה עוזרו לא יכול לו כמו שאמר האי תנא חזי דאת נורא ואנא בישרא שהיה כמו נורא דסליק ומי יכול לו אלא שה' הבטיח שיתן בידיך. ושבית שביו פרש"י לרבות כנענים שבתוכו כי אם עשה תשובה לא מיבעיא שנוטל הנשמות שנפלו בקליפה מחמתו אלא אפי' נשמות עשוקים מימות עולם ודור המבול מתבררין בקדושה. וראית בשביה אשת יפת תואר כי בעת חוטאו אזי הולך ממנו הנשמה שהיא חלק אלקי למקום שנחצבה ואזי חוטא עוד יותר אם הולך גם הרוח ולא נשאר לו רק כמו נפש הבהמיות ואח"כ כשזוכה לעשות תשובה כתיב וראית בשביה אשת יפת תואר. ר"ל אם תעשה מצות ותורה ותפילה אז תאיר בנפשיך ובפניך הנשמה הק' שהלכה מאתך ומזהירך התורה וחשקת בה וחשקת הוא מלשון וחשוקיהם כסף שמהיום והלאה תראה להתחבר עם התורה הק'. והיתה לך לאשה והבאת אל תוך ביתך כמו שפרש"י נכנס ונתקל בה ר"ל שבכ"מ שתלך תהי' עמך להזהירך מדרך לא טוב. וגלחה את ראשה ועשתה את צפרניה שערות והצפרנים הם הטומאת והמותרות הסתלק ממך. ובכתה את אביה ואת אמה ירח ימים אמר הר"י הק' שזהו חודש אלול שצריך לבכות לפני השי"ת בעד כנס"י ולהתחרט על עונותיו וי"ל מ"מ נקרא ר"ח אלול ירח מפני שהוא לשון ירח בן יומו שהלבנה נקראת בשלש לשונות ירח סיהרא ולבנה ירח נקרא בתחילת החודש שמתחיל להתגדל ולהאיר ולבנה באמצע חודש וסיהרא בסופו שאינו מאירה והיא כמו בבית הסוהר ובחודש אלול נפתחין שערי תשובה וצריך האדם לדמות בעצמו שמעתה מתחיל להתגדל כתינוק בן יומו ולכן אלול נקרא ירח. ואח"כ תבוא אלי' ובעלתה ר"ל שאתה תראה להיות הבעל של הנשמה. והיה אם לא חפצת בה התורה הק' הביטה עד סוף כל הדורות שיש כמה אנשים שעושים תשובה בר"ה ויוה"כ ואח"כ חוזרין לשטותם כמו ששמעתי אומרים יגמור נא רע רשעים הם נ"א יום מר"ח אלול עד אחר ש"ת מתחיל רע רשעים על כן הזהיר התורה ומכור לא תמכרנה בכסף ר"ל שלא תמכור הנשמה עוד בחמדות ותאוות רעות מלשון נכסוף נכספתי. תחת אשר ענית בימי אלול. לא תתעמר בה עוד:  

חידושים על הפטרות

נח

<b>רני עקרה לא ילדה</b> ומקשי' בגמרא משום לא ילדה רני ומקשים העולם אמאי לא פריך משום דעקרה רני דמוקדם בפסוק ונ"ל ע"פ פירש"י על פסוק לא יהיה בך עקר ועקרה שאינו מוליד. ולכאורה גם כאן קשה מדוע לא פירש"י על פסוק ושרי עקרה שהוא בתחילת התורה ונ"ל דגבי ושרי עקרה אין שייך זה הפירוש משום דהאמת האמהות לא היו עקרות רק מחמת שקב"ה מתאוה לתפילתן של צדיקים אבל אחר שהתפללו יהיה איגלאי למפרע כי היה ראוי להוליד וזה שפרש"י כאן על לא יהיה בך עקר שאינו מוליד ר"ל עקר שאינו מוליד לא יהי' בך אבל עקר המוליד כגון אמותינו יהי' שהקב"ה יתאוה לתפלתן ולכן לא מקשה הגמ' על רני עקרה כי עקרה י"ל מחמת שקב"ה מתאוה לתפילה אבל אח"כ יולדת אבל על לא ילדה מקשה שפיר: 
 <b>כי מי נח זאת לי</b> נראה לכך נקרא מי נח כי יכול להיות אם לא הי' נח הצדיק לקיים העולם בצדקתו לא היה קב"ה מביא מבול לעולם למען בל יבוטל עולמו:  

לך לך

<b>מי העיר ממזרח צדק יקראהו לרגלו.</b> נ"ל ע"ד שאפרש הכתוב וירדוף עד דן. דהנה איתא בזוהר שרשב"י היה ירא דלא ליתוקד עלמא בשלהובא דדינא דצדק וזה וירדוף עד דן שבשעה שרדף המלאכים היה ממשיך עליהם גבורות באותיות דן מאדנ"י ובזה היה מנצח אותם וזה העיר ממזרח שהיה אברהם יכול לנצח מלחמה. צדק יקראהו לרגלו ר"ל שהמשיך עליהם דינא דצדק. א"י וירדוף עד דן כפירש"י ויחלק עליהם לילה בחצות א' נעשה נס לאברהם וחצות השני נשמר עד חצות דמצרים וזהו וירדוף עד שהגיע זמן חצות לילה שנשמר למצרים שנא' עליו דן אנכי:
<b>יתן כעפר חרבו כקש נדף קשתו.</b> אמרו חז״ל שהי׳ אברהם זורק עפר ונעשה חרבות ומקש נעשה חיצים וי״ל על כ' הדמיון של כעפר ועל כ׳ של כקש ונראה דכ"ף הדמיון מורה דקאי ג״כ על המלאכים שחרבותם הי' כעפר וחיציהם כקש לבל יזיק לאברהם:


וירא

<b>ואשה אחת מנשי בני הנביאי׳ צעקה אל אלישע.</b> ר״ל הפי׳ ע״ד דכתיב ויהי בחצי הלילה ויחרד האיש וילפת והנה אשה שוכבת מרגלותיו. י״ל האיש זה קוב״ה שנקרא איש מלחמה. ואשה זה כנס״י דבכל חצות לילה צועקת אל ה׳ על ששוכבת מרגלותיו ר״ל שהם בדיוטא תחתונה בגלות המר. ויאמר מי את ותאמר אנכי רות אמתיך שריוה לקב״ה בשירות ותשבחות ובכל יום מיחדים שמך ועכ״ז אומות עכו״ם מבזין אותנו בגודל חירופין באמרם שאין תקוה ח״ו מפני שרואים אותנו זה שבע עשרה מאות שנה בגלות המר הזה ואכן אתה גואל אותנו:
<b>ותאמר אל אישה הנה נא ידעתי כי איש אלקי׳ קדוש הוא עובר עלינו תמיד.</b> בזוה״ק בלק כתיב פי׳ על ותאמר אל אישה שהגוף אומר לנשמה כי איש אלקי׳ הוא ה׳ איש מלחמה. קדוש הוא ר״ל קדושתו עלינו תמיד בכל יום ויום.
<b>נעשה נא עלית קיר קטנה.</b> רב ושמואל פליגי ח״א עלי׳ עשו וח״א קיר ונ״ל שרמזו ג״כ לפירוש הזוהר הנ״ל שמדרך העולם ללכת אחרי עסקי העולם עכ״פ צריך לפרוש עצמו בעת התפילה ממחשבת חוץ וזה רמזו קיר ר״ל שצריך לעשות לו כמו מחיצה בינו למ״ז חלילה שבל יבלבלו כוונת תפלתו. ור״א עלי׳ רמז שאם אדם מתפלל על איזו דבר מצרכי העולם צריך להיות עיקר כוונתו לעולם העליון כי כשנחסר איזו דבר בעוה״ז וודאי חסר ג״כ בעולם עליון וזה שכינה בתחתונים צורך גבוה ובפרט באם אדם השלם מתפלל על איזה דבר ידע שגם עולמות העליוני׳ הם צריכים לזה למשל אם מתפלל לרפואה יכוין העיקר למעלה לרפאות שיברי שלם היא השכינה הק׳ וגם לרפאות את פצעי משיח קדשינו. ואם על פרנסה ידע כי גם מלאכים צריכין פרנסה רוחני׳. ואם לפעמים ח״ו לא נעשה בקשתו למטה אבל למעלה נעשה בקשתו כי עיקר התיקון צריך שיהיה למעלה ודרך אגב יתוקן גם למטה וזה פי׳ כרום זולת לבני אדם ודרשו חז״ל זו תפלה שעומד ברומו של עולם וב״א מזלזלין בהם. ר״ל שיש אנשים כשרואים שלא נעשה בקשתם מזלזלין ח״ו בתפילה אבל באמת לא כן כי דברים ההם עומדים ברומו של עולם ר״ל ששם נתקן הכל ויש להם עמידה וזהו שאנו אומרים פעמים באהבה ר״ל למעלה ולמטה. וזה רמז מ״ד עלי׳ ר״ל שתפילתו צריך להיות בכפלים למעלה ולמטה ואלו ואלו דברי אלקי׳ חיים. קיר קטנה אעפ״י שבתפלתו נתקנו עולמות עליונים עכ״ז צריך להחזיק א״ע בקטנות כמאמר הזוה״ק מאן דאי׳ זעיר אי׳ רב. ונשים שם מטה הוא ק״ש שעל המטה שצריך להיות בכוונה גדולה לבל יתחלפו נשמתו בנשמת עבד או אשה ולעשות הכנה בק״ש ערבית שיכול לקום חצות לעבדתו ית״ש. ושלחן הוא הקרבנות. שיתקרב א״ע לה׳ באמירת הקרבנות. וכסא הוא מלכות שצריך להמליך את הבורא ב״ה בפסוקי דזמרה ולספר נפלאותיו בשירת הים וכשיאמר הללו את ה׳ מן השמים ידמה בנפשו כאלו הוא עומד בעולם עליון ומצוה להם שיהללו את ה׳ כי איך שייך שיעמוד למטה ויצוה למלאכים ועליונים. ומנורה זהו השבעה קני מנורה רמז לברכת ק״ש שהם ז׳ בשחר שתים לפני׳ ואחת לאחרי׳ ובערב שתים לפני׳ ושתי׳ לאחרי׳ גם רמז לז׳ ימי השבוע וכ״ב גביעים רמז לכ״ב תפילות שבכל ימי השבוע שממשיכין השפעות ע״י שזה רמז גביעים ושלשה גביעים בקנה אחד רמז לג׳ תפלות שבכל יום. ובמנורה ארבעה גביעים גוף המנורה רומז לש״ק שבו ד׳ תפלות והתפלות של חול עושים הכנה על כל תפלות ש״ק. והתפלות שבת עושים הכנה על תפלות חול של אחר שבת והי׳ בבוא עלינו יסור שמה ר״ל בבוא הקב״ה לשכון בו יכול עי״ז לשרות בו:


חיי שרה

<b>ואדני' בן חגית מתנשא לאמר אני אמלוך.</b> לפי שיש אדנות טובה היינו לקבל אדנות ה' עליו ויש אדנות רע ח"ו של היצר וזהו מאמר הכתוב האדנות של יצר הוא חגית לשון חג וי"ט שהוא מסיתו ללכת אחר התענוגים מתנשא לאמר אני אמלוך שסובר שהוא כבר איש תם וישר ויעש לו רכב ופרשים ר"ל לפי שיכול לומר פירושים בתורה. וחמישים איש רצים לפניו שסובר שנו"ן שערי בינה נפתחין לו. ולא עצבו אביו מימיו לאמור מדוע ככה את עושה ר"ל כי הללו שעובדים תמיד את ה' שולח לפעמים הרהורין בישין במחשבתם לטובתם כדי שיבואו עי"ז למידות ענוה כשרואין עבודתם שאינו כראוי בעיניהן. אבל למי שהקב"ה שונא ח"ו כתוב חושך שבטו שונא בנו והן סוברין שיכולים ללמוד ולעשות וזהו לא עצבו אביו ר"ל הקב"ה אינו שולח להם שום עצבות או נסיון משום רע לאמר מדוע ככה את עושה ככה הוא ר"ת כתר כל הכתרים לפי שאם אדם עושה מצות ומכתיר להקב"ה צריך הוא לומר שהוא כתר כל הכתרים ר"ל מה שאני מכתיר לו הכתר הזה ג"כ שלו לפי שהוא נותן בו כח ושכל להכתירו ולעבדו. וזהו ולא עצבו אביו לאמר מדוע ככה עשית ר"ל שלא הגיע אליו שום עצבון מקוב"ה לאמר מדוע ככה ר"ל כדי שעי"ז יאמר מדוע ככה מדוע את סובר שאני מכתירו הלא הוא כתר כל הכתרים. וצדוק הכהן ובניהו בן יהודע ונתן הנביא ושמעי ורעי הם אותם שהם אחים וריעים לקוב"ה והגבורי' אשר לדוד הם המתגברים על יצרם לא הי' עם אדני' הוא אדנות היצר רק עם אדנות הקדושה:

תולדות

<b>משא דבר ה' אל ישראל ביד מלאכי.</b> משא הוא לשון נבואה קשה לפי שהוא כמשא וגם הוא אותיות אשם. אהבתי אתכם אמר ה' ואמרתם במה אהבתנו ר"ל לכך דיבר נבואה קשה מפני שקוב"ה אוהב אתכם ואתם אומרים במה אהבתנו וזהו באמת אשם גדול כי זהו בעצמו אהבה מה שבחר בנו מכל עם וצוה לעמוד לפניו ולשרתו ואם זוכה אדם לזה לעבדו ולחשוב כעומד לפניו ממש ואומר ברוך אתה נגד ה' פנים בפנים ממש כאשר ידבר איש אל רעהו הנה אין לך מתיקות גדול מזה וכמו שאמרו תלמידי מורי ורבי אתה כהן לעולם ר"ל זהו חסד גדול אם זוכה אדם לומר לפניו אתה פנים בפנים דכהן הוא לשון חסד וזה הרמז אתה אתה תמין גחין רישא ר"ל אם משער דעתו כי הקב"ה אשר מלוא כה"כ הוא עומד נגדו צריך להיות גחין רישא ולהיות מוכנע לפניו ית"ש וגם מלא כל הארץ הוא ר"ת מכה כמאמר חז"ל כל עשב יש לו מלאך המכה עליו ויאמר לו גדל ר"ל שכח המזל שעליו נכנס בהעשב וגדל עי"ז כך כשאומר האדם מכה"כ צריך להיות מכה ליכנס כל הקדושה שמו ית' אשר מלא כה"כ ועי"ז יכול ליגדל בקדושה. ובזה מתורץ קושית העולם שמקשין האיך התשובה של במה אהבתנו בפסוק הלא אח עשו ליעקב ואוהב את יעקב כנ"ל. ולדברינו ניחא כי זהו בעצמו האהבה במה שמכונה בשם יעקב וזה ואוהב את יעקב ואת עשו שנאתי. משל למלך שהיה לו שני בנים וגירש אחד מפלטין שלו וא' גידלו בביתו ובהיכלו בוודאי אין שייך לשאול למלך במה אהבתנו:
<b>ואשים את הריו שממה.</b> הר נקרא מלשון הריון. ע"ש שהרים נושאים עליהם זה זהב וזה כסף. וזה ואשי' הריו שממה ר"ל מה שעכו"ם חושבים ונושאים עלינו לגזור גזירות רעות ח"ו הקב"ה מבטל אותן:
<b>לכם הכהנים הבוזים את שמי באמרכם שלחן ה' נבזה הוא.</b> ר"ל זה שהם אומרים שדבר נבזה הוא שהקב"ה יקבל נחת מאתנו בזה הם בוזים שמי כמו שהארכתי בפ' לך לך. ועתה חלו נא פני אל חלו הוא לשון חלונות כי כל אות הוא כמו חלון להסתכל ע"י להשי"ת. אין לי חפץ בכם ר"ל כי העולמות הנקראים אין הוא אשר חפץ בכם:
<b>ומנחה לא ארצה מידכם.</b> ר"ל האין ירצה המנחה מכם:

וישלח

<b>ויברח יעקב שדה ארם.</b> ארם נקרא לשון תרגם. ותרגם הוא קרוב ללשון קודש כך הקליפה דוגמא נגד הקדושה וכל מה שנעשה בסידרא דקדושה נעשה בעולם התוהו. וזה ויברח יעקב שדה ארם ר"ל כל מי שרוצה לברוח מהקליפה וס"א צריך להיות בחי' יעקב שיהי' כמו עקביים:
<b>ויעבוד ישראל באשה ובאשה שמר</b> צריך לדקדק הלא בעת שהי' יעקב בבית לבן אז עדיין לא נקרא שמו ישראל שהוא מדריגא עליונה אותיות לי ראש. ונ"ל שביום שנברא יעקב הי' נברא בבחי' ישראל עד"מ האדם נברא בבחי' נפש רוח נשמה חי' יחידה וכל אחד בא בזמנו. כשמגיע לי"ג שנה מגיע לו רוח ולכ' שנה לנשמה וכל מה שעובד ה' יותר מגיע למעלה יתירה ואח"כ חי' ואח"כ יחידה שהיא מדריגא גדולה שלא זכו בה אלא יחידי סגולה שהי' עם ה'. ונפש רוח ונשמה חי' הם נגד הוה"י ויחידה הוא נגד הקוץ של יוד. וזה הרמז ראיתי בני עלי' והם מועטים ר"ל עלי' על יוד אותם שהם בבחי' קוצו של יו"ד שהגיע להם בחי' יחידה שיהי' אחד עם ה' ית' הם מועטים וצריך האדם לתת לב לראות כמו שהוא הולך וגדול כן יגדלו בו מדרגות הללו. ובאשה שמר שצריך לשמור האשה יראת ה' הוא הנשמה הק':
<b>ואנכי ה' אלקיך מארץ מצרים</b> הוא יצה"ר שהוא מצירים אעפי"כ אנכי ה' אלקיך שאני נותן לך כח זה. ואלקים זולתי לא תדע. אלקים פי' כח שהוא כח כל הכוחות מלשון אילי ארץ ר"ל גם בשעה שעושה עבירה ח"ו עושה בכח שלי שאם רציתי נוטל הכח ממנו וצריך שידע זאת שעושה הכל רק בכח השי"ת והרי זה כנוטל מקל מהמלך ומכה אותו בו ע"כ צריך ליזהור מעבירה. ומושיע אין בלתי ר"ל אם עשית תשובה ג"כ הוא ע"י כח שלי כי אני הוא המושיע ואהי להם כמו שחל יש לרמז שהשר עשו ושר של ישמעאל שהם ס"מ ורהב גימ' שחל והשר של אדום הוא כנגד אהבה שמביא לאדם אהבות רעות ח"ו ויצה"ר של ישמעאל מביא לאדם התלהבות עד שבוער את האדם לעבירה. ואם אמור יאמר האדם איך אני יכול לסבול מעשי שאני נברא בבחינת יצרי רעים ההם לזה אמר השי''ת ואהי' לכם כמו שחל ר"ל שאני נתתי להם כמו בחי' היצרים הללו ולא רעים ממש שאם אתם רוצים תוכלו ליקח אהבות ההם לעבודה השי"ת לאהוב אותו והתלהבות ג"כ לצרכי גבוה לבד. שובה ישראל עיין בשבת תשובה:

וישב

<b>כה אמר ה' על מכרם בכסף צדיק.</b> י"ל דהנה בוודאי כשנולד האדם והוא נקי מעבירות מוכן להיות צדיק גמור רק אח"כ כשהולך אחר תאוות והמדות רעות הוא מוכר זה שהי' מוכן להיות צדיק בחילופי חמדות ותאוות רעות. וזה על מכרם בכסף צדיק שהוא מלשון נכסוף נכספתי לשון חמדה כנ"ל:
<b>ואיש ואביו ילכו אל הנערה כו׳</b> י"ל היה לכתוב בהיפוך כדאי' בגמ' הוא ובנו באו על נערה המאורסה ביה"כ. וי"ל ע"ד דאיתא בזוה"ק על פסוק ותאמר הבכירה אל הצעירה אבינו זקן. א"ר יודא א"ר יוסי נפש המתאוה אומרת לאחרות אבינו זקן זה יצה"ר שנקרא מלך זקן וכסיל. נרדוף אחריו כשאר כל הרשעים שבעולם ואין איש לבוא עלינו. אין איש צדיק בארץ ואין איש שליט על יצרו ולית אנן בלחודוי חייבין נעשה כדרך כל הארץ שהם חייבין עכ"ל. וזהו ג"כ ואיש ואביו ר"ל שהיצה"ר מסית לאדם לעבור עבירות ואומר שגם אביו שהוא רומז לצדיק עובר ג"כ עבירות באין אדם צדיק בארץ כו' וזהו הפירוש ולא תתורו אחרי לבבכם ואחרי עיניכם הוא מלשון עיני העדה הצדיקים ומזהיר הכתוב שלא תאמרו בלבבכם שגם עיני העדה עוברים עבירות ורשאים אתם ג"כ לעבור. וזהו אשר אתם זונים אחריהם שאתם עוברים אחרי עיני העדה במה שאומרים כנ"ל. וכאן אמר הכתוב אחר כך ואקים מבניכם לנביאים ומבחוריכם לנזירים האף אין זאת בישראל נאום ה'. ר"ל שבוודאי יש צדיקים בישראל:
<b>ותשקו את הנזירים יין ועל הנביאים צוויתם לאמור לא תנבאו</b> ע"ד שפרשתי הפסוק טוב מעט לצדיק מהמון רשעים רבים. ר"ל ע"י המון רשעים רבים שעושים רשעות הרבה ועי"ז בא להצדיק הרהורין בישין והטוב מתמעט לצדיק. וזהו ותשקו את הנזירים יין הם הצדיקים הפרושים. יין הוא החמדות. ומחמת זה לא יוכלו הנביאים לנבאות כי הנביא צריך להיות מופרש ומובדל מן העולם ולהתבודד במחשבתו עם הבורא ב"ה ועי"ז בא לנביאות ומחמת שבא לו הירהורין בישין מרשעת הרשעים צריך להלחם נגד יצה"ר ואין לו פנאי להתבודד לקבל הנביאות וזה על הנביאים צוויתם לאמר לא תנבאו:
<b>ואיש ואביו ילכו כו' למען חלל שם קדשי</b> יש לדקדק וכי כוונתם היה למען חילל ה' בוודאי היה כוונתם רק למלא תאותם. אלא י"ל כמו שאמרו חז"ל ולא עוד אלא שאומר תן לי מקום לפי שלא יכול למרות עיני אדוניו ורואה אותו לכך אומר במחשבתו שהקב"ה מסלק עצמו ואינו משגיח במקום הזה שעושים עבירה. ובאמת לא כן הוא שהקב"ה משגיח על כל מעשה ב"א ונמצא שעושה חלול כביכול בשם קדשו באומרו שאין ה' במקום זה וזה למען חלל:
<b>הילכו שנים יחדיו בלתי אם נועדו</b> י"ל פ' דהנה קודם שעומד אדם להתפלל יראה שלא יעמוד מתוך דברי שטות אלא צריך להתוועד קודם לפני מי יעמוד להתפלל כמו שהחסידים הראשוני' היו שוהים וגו'. וזה הילכו שנים יחדיו ר"ל היכול אדם לילך עם ה' לומר אדני שפתי תפתח גם כל התפלה שצריך עם ה' ביחד ולומר ברוך אתה פנים בפנים. זהו אי אפשר בלתי אם נועדו שהתוועד א"ע קודם התפלה להתיישב דעתו לפני מי יעמוד. וזה אם נועדו כבר:
<b>הישאג אריה ביער וטרף אין לו.</b> ע"ד שאמרו רז"ל נתנו עלי בקולם זה ש"ץ שאינו הגון וש"ץ שאינו הגון הוא זה שכל תפילותיו אינם רק לצורך עצמו למזונות ורפואה וסליחה והלואי שיתפלל אדם בבחי' זאת עכ"פ. ואעפי"כ מוכיח הנביא שלא יהיה עיקר תפלתו לצורך עצמו. וזה הישאג ר"ל האם ישאג אדם כארי' ביער וטרף אין לו היינו רק עבור מזונות כי צריך להיות עיקר התפילה רק עבור השי"ת ולכבודו. וזהו אמר הכתוב אח"כ היתן כפיר קולו ממעונתו בלתי אם ילכד. כפיר הוא הצדיק שנאמר וצדיק ככפיר יבטח לפי שמקטין עצמו אע"פ שגדול הוא מאוד ועושה א"ע ככפיר וז"פ היתן כפיר קולו ר"ל שהצדיק עיקר תפלתו אינו אלא ממעונתו לעשות נוה להשכינה לגאול אותה מהגלות ולבנות ב"ה ב"ב כמ"ש זה אלי ואנוהו. ותרגומו ואבני לי' מקדש. א"י פי' ממעונתו שכל התפלות עושים היכלו להשי"ת שכביכול הוא ישכון בהתיבות האלו אלא שהתיבות נבדקים אם הם ראוים לעשות היכלות לו ית' למשל אם אומר ברוך אתה נבדק אם עמד נגדו ית' פנים בפ' ואם אומר מלכנו נבדק אם קיבל עליו מלכותו. ואם מזכיר ה' נבדק אם כיון כמ"ש בש"ע כוונת שם הוי"ה ושם אלקים. וזה היתן כפיר קולו ממעונתו ר"ל מתפילתו שעושה מעונות והיכלות לו ית' בלתי אם לכד. ר"ל שבוודאי הוא לוכד כביכול שהש"י ישכון בהתיבות האלו: 
<b>היעלה פח מן האדמה ולכוד לא ילכוד</b> דהנה מדרך היצה"ר הוא שמחטיא את האדם ואח"כ הוא בעצמו שובר את לבו להיות מוכנע להש"י ואח"כ מרשיעו עוד הפעם אחר פעם כמו ששמעתי מהק' מוה' אלימלך מה שאחז"ל בראתי תורה בראתי תבלין הוא שבודאי אין אדם יכול לעבור עבירות כל ימיו כי הי' נמאס אצלו והתורה הוא אצלו כמו תבלין שממתיק לו החטאים שע"י התורה שלומד אח"כ סובר שעשה תשובה ואח"כ מחטיאו מחדש וזה היעלה פח מן האדמה ר"ל כמו שפרש"י ז"ל כשנאחז בו העוף כשהוא רוצה לברוח עוקר את הפח ומעליהו ממקומו מעט ואותו היא כבר נלכד כך היא המשל אע"פ שהיצה"ר מסיתו לברוח מהפח לעלותו על מעלה אעפ"כ הוא כבר נלכד שלוכד אותו אח"כ פעם אחרת עוד י"ל על פסוק ולא תתורו אחרי לבבכם דהנה איתא בכתבים דאם מכוין אדם א"ע בזה השם של תתורו אם הוא ניצל מעבירות. ויש לתת טעם לשבח ע"ד מאמר חז"ל ואם לאו יזכור לו יום המיתה וזהו הכונה של ולא תתורו ר"ל שהוא יזכור שלא יוותר בזה העולם ועי"כ ניצל מעבירה:  

מקץ

<b>אז תבואנה שתי נשים לפני המלך ותעמודנה לפניו ותאמר האשה האחת בי אדוני.</b> הוא הסיטרא דקדושה המתווכחת עם הס"א ותאמר הסיטרא דק' בי אדוני ר"ל בי האדנות של הקב"ה אני והאשה הזאת יושבת בבית אחד ר"ל כמו שכתבו מולדת בית נקרא תורה ומצות האנשים היושבים תמיד בפנימיות ועובדים את ה' ומולדת חוץ המה היפוך של אנשים האלו. וזה בבית אחד שגם הס"א נברא כדי שלא נשמע אליו רק כדי לשברה ולעבוד ה' בזה. וימת בן האשה הזאת לילה אשר (שוכבת) [שכבה] עליו ר"ל שטוענת הסיטרא דק' שהס"א מסית את האנשים לחטוא. אשר (שוכבת) [שכבה] עליו ר"ל אלו החוטאים ביותר היצה"ר שוכב עליהם ח"ו ומדחיקן לחטוא ולילך אחר תענוגי עוה"ז ולא עוד אלא ותקח את בני מאצלי ותשכיבהו בחיקה ואת בנה המת השכיבה בחיקי ר"ל שהיא אומרת שתענוגי עוה"ז טובים הם וצריך לילך אחרי' ולא אחרי מעשה המצות כ"א היו יודעים עכ"פ שהם במדריגה זאת ולא זה הוא עיקר לילך לרדוף תמיד רק על המחיה והכלכלה היא מדה טובה אצלה אלא לא מבעיא שאין מחזיקין זאת למדה מגונה רק הם אומרים שנכון לעשות כזה ומביאין ראיה מגמ' גדול הנהנה מיגיע כפו יותר מי"ש וסוברים שזהו המצוה אבל להגות בתורה זהו כמו מת מפני שמחוסרים פרנסה ומצפין לשלחן אחרים וזה ותקח את בני מאצלי ותשכיבהו בחיקה כנ"ל בנה המת השכיבה בחיקה ר"ל כי אומרת שמדה שלה הוא חי ולתורה ותפלה שהוא באמת דבר חי אמרת להיפך. ואקום בבקר להניק את בני י"ל ע"ד שאמרו ג' משמורות הוי הלילה משמר א' חמור נוער רומז על כת א' שהם כמו חמור רובץ תחת משאו על טורח מחייתם. שני' כלבים צועקים רומז על כת ב' שצועקים על האנשים הכשרים ככלבים ואין חוששין על כבוד ה' וגם בעומדם להתפלל תפלתם אינו רק לצורך עצמו כדאיתא בזוהר כל טבין דעבדין לגרמי' עבדין. משמר שלישי תינוק יונק משדי אמו ואשה מספרת עם בעלה. רמז להאנשים צדיקים אשר תמיד הם מצטערים על גלות השכינה ומקטינים א"ע כתינוק כמאמר דהע"ה כגמול עלי אמו כתינוק הזה שאין לו שכל ואינו יכול לדבר שיתנו לו לאכול רק מצפה מתי תבוא אמו ותניקהו כך הצדיקים מקטינים א"ע לפני ה' ואומרים שאין להם שכל אלא מצפים מתי תבוא האם היא השכינ' הק' ותניק אותם בתורה ותפלה (ומספרים) [ומספרת] עם בעלה ר"ל שעומדים בחצות לילה ומספרים עם השי"ת ומתודים על עונותיהם מנעורם עד היום ובוכין על גלות השכינה ובפרט ביומי טבת ושבט שהוא עת לבכות על גלותה וזהו הפי' ואקום בבקר להניק את בני והנה מת ואתבונן אליו והנה לא היה זה בני אשר ילדתיו ר"ל שהס"א טימא אותו בהרהורין בישין. ותאמר האשה האחרת לא כי בני החי ובנך המת ר"ל שס"א טוענת כנ"ל וסטרא דקדושה טוענת כי בנה החי הם מעשי המצות ודברי חברתה הוא מת כאשר באמת ויאמר המלך קחו לי חרב וגזרו את הילד ר"ל שהקב"ה אמר זה להכריע בין המתווכחין האלו. קחו לי חרב זה חרבו של מ"ה בשעה שאדם נפטר נראה מה הוא נוטל עמו זה הוא הדבר החי אם נוטל עמו מה מתענוגי עולם או תורתו עומדת לו: ותאמר האשה אשר בנה החי אל המלך כי נכמרו רחמיה על הילד תנו לה את הילד החי ר"ל אנשים הצדיקים מבקשים תמיד מאת ה' שיביא כל הטובות על עמו ישראל כדי שיחזרו כולם בתשובה: וזאת אמרה גם לי גם לך לא יהיה כי אנשי רשע מבקשים שיהיו כולם כמוהם: 

ויחי

<b>ושמרת את משמרת ה' אלהיך. ככתוב בתורת משה למען תשכיל את כל אשר תעשה.</b> לפי שדרשו רז"ל ואהבת את ה' אלקיך בשני יצריך ביצ"ט וביצה"ר וצריך להבין היאך יכול לעבוד את ה' ביצה"ר אלא כך כונת רז"ל ביצה"ר ר"ל אם היצה"ר הוא מסיתו לאהבה רעה ינצח האהבה זו לאהבת הבורא ב"ה וכן כל דבר שיצרו מסיתו לחטוא או לתאות רעות ישבר התאוה הזו ויתאוה לעבוד הש"י בזה. וז"פ למען תשכיל את אשר תעשון והבן. ואת כל אשר תפנה שם ר"ל שתמיד יהי' בדעתך שצריך אתה לפנות מזה העולם ועתיד אתה ליתן דין וחשבון לפני ממ"ה הקב"ה ואם היצה"ר מסיתך לתענוגי עולם תחשוב בדעתך שתענוג זה יהי' כמעט רגע וצריך לילך אח"כ לעולם הנצחיי. 
<b>לאמר לא יכרת לך איש מעל כסא ישראל.</b> וי"ל פי' ונבאר תחלה מה שיחזקאל ראה (יחזקאל א, כו) ועל דמות כסא דמות כמראה אדם עליו מלמעלה וצריך להבין מה כסא שייך בו שאינו גוף ולא דמות הגוף אלא הכסא הוא מה שמלאכים נושאים עליהם המלוכה של הקב"ה ואומרים אתה אלהינו ואתה אבינו ואתה בראתנו ואמר יחזקאל שראה דמות אדם עליו מלמעלה ר"ל שהדמות כמראה אדם מה שבני אדם ממליכים אותו הוא מלמעלה מכסא המלוכה שהמלאכים ממליכים אותו לפי שהמלאכים הם כח הכרחי שאין להם יצה"ר אבל ב"א שיש להם יצה"ר ואעפ"כ הם עובדים את ה' וזה שראה יחזקאל ועל דמות כסא דמות כמראה אדם עליו מלמעלה וזה הפי' ולא יכרת לך איש מעל כסא ישראל ר"ל שאם תעבוד את ה' לא יכרת בשבילך הדיוקן אדם אשר הוא מעל כסא כנ"ל: 
<b>ושלמה ישב על כסא דוד אביו.</b> לפי מה שאדם עובד את ה' ית' למשל אם נותן צדקה או לומד תורה או עושה תשובה ובפרט בימי שובבים שהוא עת תשובה צריך האדם לומר שזה אינו שלו אלא כ"ז הוא מהש"י וז"פ ושלמה ישב על כסא דוד אביו ר"ל מה שהי' יושב על הכסא וממליך את הש"י הי' אומר על הכל שהוא מאביו. ותכון מלכותו מאד ר"ל אם יעבוד כך שידע שהכל הוא מה' אזי תכון מאד. מא"ד הוא אותיות אדם ר"ל שתכון המלכות אדם מה שממליך אותו כמו שביארתי למעלה: 

שמות

<b>לכן בזאת יכופר עון יעקב וזה כל פרי הסר חטאתו.</b> וי"ל למה פתח בזאת לשון נקיבה וסיים בזה לשון זכר וי"ל דכתיב (חבקוק ג, יא) שמש וירח עמד זבולה וצ"ל למה לא כתיב עמדו זבולם אלא שמש וירח זה הקב"ה דכתיב שמש ומגן ה' וכמו דאי' ששאל מין א' אתם אומרים שכל בי' עשרה שכינתא שריא והלא כמה בי' עשרה בעולם וכמה שכינות יש והשיב לו זריחת השמש שבביתך למה אין אתה מגרשה מביתך אלא מפני שממלא כל העולם. ומה השמש שהוא רק אחת ממשמשיו כך הקב"ה לא כ"ש הרי שדימו חז"ל אותו כביכול לשמש ונבאר זה דכמו השמש הוא אור זורח בכל יום בלי גרעון. והירח זורחת פעמים בתוספת ופעמים בגרעון שאם היא עומדת בכיון נגד השמש גדל אורה וכל מה שמתרחקת מהשמש נגרע מערכה כן הקב"ה כביכול זורח בכל העולמות באין גירעון ח"ו אלא הגירעון הוא בהמקבלים שאם אדם עובד ה' כראוי אז זורח בו הקב"ה וזה נקראת שכינה שכן יה וכן מצינו בנתן צוציתא שהי' נואף כל ימיו ובסוף תבע לזונה א' ואמרה לו אוקיר למרך ועי"ז כבש יצרו ועשה תשובה והי' מאיר צוציתא דנורא באנפוהי. ואם ב"א אינם עובדים כראוי ח"ו אזי הוא כמו פגם הירח כביכול ולא שהפגם הוא בו ח"ו רק הפגם הוא מה שהי"ת ראה ח"ו בצרתם ועושה עצמו כביכול כלא יכול להושיע כמו שבארתי הפ' ועתה הנה צעקת ב"י באה אלי ואמרו חז"ל כ"מ שנאמר הנה הוא שמחה וצ"ל מלת הנה שנא' כאן מפני שאם ח"ו עוברים רצונו אזי ח"ו התפלות צועקים כי אינם יכולים ליכנס לפניו ית' והוא צער לפניו שרואה בניו בצרה ואין מושיע כמאמר המשורר עורה למה תישן ה' הגם שאין שינה לפניו ח"ו שנאמר הנה לא ינום ולא יישן שומר ישראל אלא שאם ח"ו עוברים רצונו עושה עצמו כישן ולא יכול להושיע כביכול וזה אמר הקב"ה למשה ועתה הנה הוא שמחה שצעקת ב"י בא אלי ושמחה לפני שאושיע את בני. וז"פ הכתוב לכן בזאת יכופר עון יעקב שתראה לעשות תשובה כ"כ עד שיכופר הפגם שפגמתי בזאת וזה כל פרי הסר חטאתו ר"ל שתעשו תשובה כדי שיהי' להקב"ה תענוג במה שנקרא זה שישפיע לב"י כל טוב כי פרי ר"ל תענוג. לא יקומו האשרים והחמנים אשרים וחמנים הם עון זרע לבטלה ח"ו שהוא כמו אשירה אילן שנטעו תחלה לע"ז וחמנים ר"ל הנבראים ממנה הם כמו אלילים וצריך לעשות תשובה ובפרט בימי שובבים שמסוגלים לזה כדי שלא יהי' קיום לאשירים וחמנים ואם יעשה תשובה אזי וזה כל פרי יהיה תענוג לפניו ית' מה שיהי' נקרא זה ויושיע את עמו ב"י ב"ב אמן: 

וארא

<b>וישבו עליו לבטח ובנו בתים ונטעו כרמים וישבו לבטח.</b> וי"ל למה כפל וישבו לבטח אלא י"ל דהנה אמרו העוה"ז דומה לפרוזדור בפני עוה"ב הפי' פרוזדור הוא לשון פרזי כי טרקלין הוא פנימי בהיכל מלך וחצר היא פתוח. וז"פ פרוזדור ר"ל פרוז דור והוא מפני שרוב ב"א סוברים שעוה"ז הוא כמו דירה פתוחה בחמדת כל ועי"ז העוה"ז פתוח לפניהם ועה"ב נסתר מאתם והוא כשחוק בעיניהם ומעט מזעיר אשר הם נכנסים בהיכל מלך פנימי ולזה הבטיח הפ' ובנו בתים שכל כונתם לא יהי' רק לבנות בתים לה' ר"ל שיכנסו בהיכל מלך ונטעו כרמים הוא לשון תענוג שיראו תמיד לעשות תענוג להש"י וישבו לבטח מפני שאחז"ל כל הגדול מחבירו יצרו גדול ממנו לכך אם יתנשא כ"כ לעשות תמיד נ"ר לפניו ית' ברור הוא שבודאי יתנשא יצרו בכפלי כפלים נגדו לזה הבטיח הכתוב שנית וישבו לבטח שסופו לישב בטח: 
<b>וידעו כי אני ה' אלהיהם</b> י"ל הפי' ומתחלה נבאר מה שאומרים בתפלת שבת ולא נתת ה' אלקינו לעובדי פסילים וגם במנוחתו לא ישכנו ערלים היאך שייך שהקב"ה מצוה שבת לעכו"ם ומה שבח הוא זה שלא נתנו להם אלא פסילים הוא אם אדם עושה מצוה או לומד תורה ומתפלל וסובר שהוא בעצמו עושה זה ואומר בלבו שעובד ה' ה"ה כמו פסל ולזה הזהיר הכתוב לא תעשה לך פסל כנ"ל ולזה אמר אח"כ אני ה' אלהיך פי' שצריך לדעת שכל מה שעובד אני ה' בדבר הזה ואני הנותן לך כח לעשות חיל וז"פ ולא נתתו לעובדי פסילים שקדושת שבת אינו יורדת לאדם שסובר שמתפלל ועובד ה' וגם במנוחתו לא ישכנו ערלים ערל פי' אטום ר"ל שעי"ז נעשה כמו אטום ואינו יכול לשכון קדם סיבות כל הסבות וז"פ וידעו כי אני ד' אלהיהם ר"ל שהבטיחם שכל מה שיהיה עובדים ה' יהי' יודעים שאני ה' וע"י כח שלי עושים תורה ומצות האלו: 

מסעי

<b>כי אם תכבסי בנתר ותרבה לך בורית נכתם עונך לפני נאום ה'</b> י"ל פי' דידוע דאם עושה תשובה מאהבה נעשה מעונות זכיות. וזה אם תכבסי כו' ר"ל אם תרבה בתשובה כראוי אזי נכתם עונך ר"ל לשון כתם פז שיעשה מהעבירות כתם פז להכתיר להקב"ה. 
<b>כי פנו אלי עורף ולא פנים</b> לכאורה הלשון כפול וי"ל כי פנו אלי אע"פ שעבדו אותי בתורה ותפלה ופניהם ולבם אלי. אבל הוא רק עורף ולא פנים ומפרש אח"כ מה טעם כי מספר עריך הי' אלהיך יהודה עריך הוא לשון התעוררות ר"ל בכל מה שעוררת לבך לה' הי' אלקיך ר"ל שאמרת כי מכחך בא לך זה ועי"כ נתגאה ואין זה עבדות הראוי' רק צריך שידע שהכל מאת אלקים הוא וכל החכמה ותבונה ואהבה ויראה הוא מאתו ית' וז"ש אח"כ הלא מעתה קראת לי אבי ר"ל שהשכל נקרא אב להדיבור לפי שקודם הוא תופס בשכלו מה שידבר. וזה מעתה קראת לי אבי שהשכל שאתה עובד אותי לי הוא שבא ממני ומכוחי אלוף נעורי אתה: 

ראה

<b>עניה סוערה לא נוחמה הנה אנכי מרבוץ בפוך אבניך</b> הנה האמת שישראל הם עניה סוערה שלבם סוער מרוב הצרות ואינם מקבלין תנחומין מרוב צרות המתחדשות שכל גדולתן של ישראל לא הי' רק י"ב מאות שנה אח"כ נכנס טיטוס בהיכל ונהרגו כמה רבבות חסידי עליון ע"כ לא רצו לקבל תנחומין אבל באמת צריך להבין הנחמה שהקב"ה מנחם אותם בפוך אבניך מה הן חשובין האבנים של פוך וי"ל פי' דהנה כשקראתי בתורה הפרשה של עיר הנדחת ועלתה במחשבתי במה שפליגי אמוראי. ח"א עיר הנדחת לא היה ולא נברא וח"א הי' ואני בעצמי ישבתי על תלה ובודאי לא הי' מכחישים זא"ז רק מ"ד אני ישבתי על תלה סובר שזה קאי על ירושלים שנחרב וכשקריתי בתורה פ' והיתה תל עולם לא תבנה עוד הי' נשבר לבי בקרבי ומיד ה' האיר עיני כי באמת לא נשרף הבית וטיטוס לא נכנס בהיכל לפי שהקב"ה הגביה ב' מקדשים למרום רק הם דימו שחרבו אותו אבל באמת השני בתי מקדשים הם עד היום קיימים במרום ולעתיד עת בוא גואלינו ב"ב הקב"ה מוריד הבית שני בעצמו שעלה והבית ראשון יהי' למעל' ויהי' מאירים זה נגד זה ולא תחרוב עוד וז"פ של לא תבנה עוד כי לא יצטרך לעתיד לבנותו מחדש כי לא נחרב כלל. וזהו הנחמה ג"כ הנה אנכי מרביץ בפוך אבניך ר"ל שהוא כמו אדם שעושה אחיזות עינים ומראה אש ומים ואינו לא אש ולא מים כך הקב"ה מנחם את ב"י שבהמ"ק לא נחרב רק שעלה למעלה והם דימו שחרבו ולעתיד מוריד אותה. ויסדתיך בספירים פי' כמו שהספיר הוא אבן קשה שהכשיל אשר מכין בו עליו נשבר והאבן שלם כן הקב"ה מצחצח את בהמ"ק אשר הורם למעלה כדי שלא תוכל לחרוב עוד למשל כמו שהגוף כשנקבר בקבר מצרף אותו ע"י חיבוט הקבר או ע"י גילגולים עד שלעתיד נעשה הגוף בעצמו כמו נשמות המלאכים ותעמוד בעת תחיית המתים ולא תמות עוד כי אם הי' נשאר בו מעט גשמיות הי' צריך למות עוד ואל תתמה על זה כיון שיש בעלי כימיאה שעושים מעופרת זהב. וזה פירוש ויסדתיך בספירים שהבטיח לישראל שלא יחרוב עוד כספירים הללו. ועוי"ל הנחמה זאת על ישראל עצמם דהנה כשמגיעין ימי אלול שהם ימי רצון שבער"ח אלול אמר הקב"ה למשה פסל לך צריך כל אדם לעשות תשובה ואל יאמר האדם איך אוכל לעשות תשובה שקלקלתי את מעשי הרבה ובאיזה פנים איקום קדם מלכא קדישא לעשות תשובה אל יאמר כן כי בודאי אם יקבל עליו לבל יחטא עוד בחרטה גמורה ועזיבות חטא יהי' במדריגה גדולה כמ"ש בס' אוה"ח ע"פ כי יסיתך אחיך כו' או ריעך אשר כנפשך לאמר אחיך הוא היצה"ר שעושה א"ע כאח או ריעך אשר כנפשך שאם ח"ו הרבה לפשוע אזי הנפש שלו בעצמו נעשה קליפה ומסיתו לחטוא כי מדריגות נפש רוח נשמה חי' יחיד' עולה למעל' ולא נשאר בו רק כמו נפש הבהמיות שממשיך אותו לתאוות רעות ח"ו אעפ"כ הזהיר הוא ית' ברוב רחמיו שאם יהי' אלו מסיתים אותו לחטוא אל תאבה ולא תחוס עינך עליו. וזהו הנחמה של בפוך אבניך כמו שפרשתי למעל' בבנין בהמ"ק שהקב"ה מצחצח אותו. וגם כאן הרוח ונשמה וחי' יחיד' שעלו למעל' אם יעש' תשוב' כראוי יתוספו למעלה ביתר קדושה ויורדת אליו לסייעו להיות בע"ת באמת. וזהו ויסדתיך בספירים כיון שאם עושה תשובה כראוי בודאי לא יחטא עוד לעולם ומה שאנו רואים שבימים נוראים ב"א חוזרים בתשובה ולאחר יה"כ הם חוזרים לסורם ככלב שב אל קיאו זהו בודאי מפני שלא עשו תשובה כראוי כמ"ש הרמב"ם שצריך לעשות תשובה עד שיעיד עליו יודע תעלומות שלא יחטא עוד וז"פ ויסדתיך בספירים שהקב"ה ינחם את ישראל שאם יעשה תשובה כראוי ויתמרמר על חטאיו אזי יהיה היסוד שלו כמו הספיר שלא יוכל להשבר כך הוא לא יחטא עוד כנ"ל: 

לקוטים

<b>ואכתוב איזה דברים מש"ע על הלכות פ[סח] ע"ד רמז מה ששמעתי מאדו"מ ז"ל:</b> 
איתא בש"ע <b>ונוהגין לקנות קמח חטים ולחלקם לעניים</b> נראה חטה בלא יוד גי' כ"ב נגד כ"ב אתוון וחג הפסח נק' ע"ש פה סח שצריך להמליך הקב"ה בדיבורו בכ"ב אתוון ובחג הפסח נתלה הארה זו שימליך הקב"ה בדיבור ובאותו חטים שמחלקים לעניים עושים הכנה שיוכל אח"כ בחג הק' להמליך את הקב"ה בדיבורו בכ"ב אותיות התורה. 
<b>אור לארבעה עשר בודקין את החמץ לאור הנר</b> הרמז הוא דעיקר החמץ הוא היצה"ר כדאיתא בגמ' שאור שבעיסה מעכב ועיקר שאור היצה"ר הוא בא מחמת שבנין האדם ומחצבו הוא מכח הצמחות התאוה כמו שהתנצל דהע"ה הן בעון חוללתי ובחטא יחמתני אמי גלל כן צריך כל אדם לקדש א"ע בעת תשמיש שיותר שמקדש עצמו מושך להולד נשמה קדושה כי מקדושה זו בא להולד צלם אלקים הוא היצ"ט ומהתאוה בא היצה"ר ע"כ יראה כל אדם למעט תאותו בשעת תשמיש כדי שיהי' להולד רק מעט דמעט חלק יצה"ר ויכול אח"כ בקל להגביר יצ"ט על יצה"ר וצריך בעת בדיקות חמץ לשוב בתשובה ולבער החמץ הוא היצה"ר מכל וכל: 
<b>ונוהגים להניח י' פתיתי חמץ במקים שימצאם הבודק ומיהו אם לא נתן לא עכב מפני שדעת כ"א לבער אם ימצא</b> נ"ל שהנהיגו המנהג הק' הזה להניח י' פתיתים מפני שעיקר בעור חמץ היא היצה"ר ובודאי אין צדיק בארץ אשר יעשה טוב ולא יחטא ע"כ יניח פתיתי חמץ כדי להראות שבודאי יש בו חמץ היצה"ר כי האדם המחזיק א"ע שתיקן הכל ואין בו חטא בודאי לא עלה עליו עול מלכות שמים כלל כמו שפירשתי אשר אין בו מום אשר לא עליו עול ר"ל מי שמחזיק א"ע שאין בו מום שתיקן הכל הוא סימן שלא עלה עליו עול מ"ש עדיין ולכך מחזיק א"ע כאין בו מום וכמאמר החכם בספר ח"ה שאם לא היית חוטא בודאי היית חוטא יותר מפני הגאוה וגאוה היא חמורה משאר עבירות: 
<b>אין בודקין את החמץ לא לאור החמה ולא לאור הלבנה אלא לאור הנר ושל שעווה דוקא והוא יחידי</b> י"ל דלכך הבדיקה צ"ל דוקא לאור הנר דהיינו לאור הנשמה שנ"ר ר"ת נשמה רוח ושעוה הוא אותיות ש"ע וה' ש"ע הוא לשון ואל קין ואל מנחתו לא שעה שצריך ליחד שם י"ה בו"ה בכל מצוה שעושה ולזה רמזו שצריך נר שעוה ר"ל ליחד שם י"ה בו"ה בכל מצוה שעושה וזה ג"כ שיהי' יחידי ר"ל שיעשה היחוד של י"ה בו"ה. כ"מ שמכניסים בו חמץ אצלו צריך בדיקה דהיינו שצריך לשוב בתשובה בעת הבדיקה ולתקן כל איבריו שחטא בהם דהיינו אם פגם בעיניו ח"ו או פגם בברית הלשון או המעור או בשאר איברים על הכל ישוב בתשובה וחרטה ויבער הכל. 
<b>וכל מקום שאין מכניסין בו חמץ א"צ בדיקה</b> נראה הרמז דהנה יש בני אדם שאין משגיחים על מעשיהם רק על מעשה בני אדם אחרים וזהו מזהיר מקום שאין מכניסים בו א"צ בדיקה ר"ל על מעשים שהוא לא עבר א"צ בדיקה רק יבדוק בשלו שהוא הכניס שם ר"ל שהוא הכניס שם חמץ: 
<b>אין לשין יותר משיעור חלה ושיעורו מ"ג ביצים</b> יש לרמוז זה במאמר הפ' גם כי אלך בגיא צלמות לא אירא רע גם גימ' מ"ג וזה לא אירא רע מחמץ מפני שאפשר לשמרו שלא יבוא לחימוץ: 
<b>כלים שנשתמשו בחמין יגעלו בחמין וכשנשתמשו בצונן יבואו בצונן</b> י"ל בדרך רמז דיש ב"א שאפילו אם חוטאי' ח"ו אינו בלב שלם רק בע"כ יעשה עבירה מחמח שיצה"ר גובר אותו אבל באמת הוא אינו רוצה לעשות דבר נגד רצון ה' וזה שתשמישו בצונן ר"ל שאינו עושה בחמדה ותאוה רק בלב מר זה אינו צריך כ"כ תשובה גדולה וסיגופים רק ישוב בלב שלם ורפא לו אבל מי שתשמישו בחמין ר"ל מי שמתאוה ומחמם א"ע ח"ו לעבירה ועושה בלב שלם ונ"ח זה צריך לחמם א"ע לדבר מצוה ויעשה תשובה ביותר כדרך תשמישו גם ישבור לבו בחמימות וחרטה גדולת וגמורה ובודאי קרוב ה' לנשברי לב וזה ג"כ וכלי חרס אין להם טהרה אלא שבירה ר"ל כלי חרס הם הגופים העבים שמאוד הם בתאוות וחמדות רעות אין להם טהרה אלא שבירה להש"י וקרוב ה' לנשברי לב: 
<b>שצריך האדם לקדש א"ע בשעת תשמיש</b> איתא בזוהר על פסוק קדושים תהיו איש אמו ואביו תיראו שלכך הקדים אמו לאביו מפני שדרך האיש לקדש ואין דרכה של אשה לקדש א"ע וממאן שבחא יתיר מהאשה שמקדשת א"ע ואינה מכוונת לתאוה רק להוליד בנים לע"ה י"ת כי מי שאינו מכוון רק למלא תאותו ואגב אורחא נברא וולד ג"כ זה נקרא בנים מריעים זרע שקר ח"ו מפני שלא היה כוונתו על זה הולד אבל מי שמכוין להוליד בנים לע"ה י"ת שנקרא אלקי אמת זה נקרא זרע אמת וי"ל שזה פי' פסוק אשה כי תזריע וילדה זכר ר"ל בשעה שמזרעת תהי' כוונתה שתלד זכר לעבודת ה' לא למלאות תאוותה וזה ג"כ ונתתי לב בשר לב להוציא בשר ר"ל לא למלאות התאוה רק להוציא בשר היינו בנים לעבודתו ית"ש: 
<b>במ"ר בשעת קריעת י"ס ביקשו מלאכים לומר שירה אמר השי"ת מעשי ידי טובעו בים ואתם רוצים לומר שירה</b> ולכאורה הי' צריך לומר מ"י טובע בים דמשמע לשון הווה ולא טובעו דהוא לשון עבר וגם שהוא לשון מפעיל דמשמע דהמצרים הי' טובעים לאחרים ונ"ל דהפי' הוא באמת כך דזה קאי על ישראל דידוע שמפלת סנחריב הי' שפתח המקום ב"ה אזניהם ושמעו קול שירה של מלאכי השרת ומחמת הנעימות פרחו נשמותם ומתו כדאי' במ"ר וז"פ המדרש כאן שבקשו מ"ה לומר שירה צ"ל שבקשו לומר שירה שישמעו המצרים ועי"ז יהי' פגרים מתים כמו במפלת סנחריב והשיב להם השי"ת מ"י טובעו בים ר"ל שהמצרים היו טובעים למעשה ידי אילו ישראל בגזירות כל הבן הילוד והעונש צריך להיות מדה במדה ואתם רוצים לומר שירה ולא יהי' מדה במדה אלא צריך לפרוע מהם בים למען יהי' מדה במדה. 
<b>עד ממחרת השבת השביעית תספרו חמישים יום</b> ר"ל שמזהיר הכתוב שגם אם לא עשה תשובה ולא האיר א"ע מיד עת תחילת הספירה אל יאמר שאין תקנה אלא עד ממחרת השבת השביעית ר"ל כ"ז שיש אפילו יום א' מהספירה יכול להאיר ביום זה כל החמישים יום על ידי התשובה: 
<b>והקרבתם מנחה חדשה לה'</b> ר"ל בחג השבועות יראה לקרב א"ע מחדש להשי"ת ולהיות מונח בין דרועין דמלכא וז"פ מנחה חדשה לה'. 
<b>ואני אבטח בך</b> ר"ל הצדיק העובד ה' הנה נשמתו בחיים חיותו הוא בג"ע ונדבק לה' וזה ואני אבטח בך ר"ל נדבק בך מפני שאני עובד אותך. 
<b>אני אמרתי אלקים אתם ובני עליון כולכם כו' קומה אלקים שפטה הארץ</b> איתא במ"ר מלך ב"ו אין קורין לאחר בשמו אבל הקב"ה קורא ב"ד בשמו שנא' אמרתי אלהים אתם ויש לדקדק הא (בא) [בה] מסיים קרא אכן כאדם תמותון. י"ל פי' כך אני אמרתי אלקים אתם ובני עליון כולכם מפני מה ומפרש הכתוב מפני אכן ר"ל מחמת שיש לכם יצה"ר שמביא אתכם לחמדות ותאוות המכונים בשם מיתה שנופל ממדריגתו כמ"ש כי מתו כל האנשים המבקשים את נפשיך ופרש"י שירדו מנכסיהן ואעפ"כ לוחמים נגד היצה"ר לנצח אותו לזה אמרתי אלקים אתם ובני עליון וזה קומה אלהים ר"ל כשמקים א"ע וישראל הנקראים אלהים שפטה הארץ נעשה שופט הארץ כי צדיק גוזר וה' מקיים ומשפיע להם בני חיי מזוני ורב טוב לב"י: 
<b>כתיב וצדיק באמונתו יחי'</b> י"ל פי' דהנה ה' ית"ש נקרא צדיק דלעילא באמונתו של ישראל מה שהם מאמינים בו יהי' כביכול ע"ד ששמעתי ישראל מפרנסים לאביהם שבשמים. 
<b>קטנתי מכל החסדים</b> י"ל שיעקב אבינו הקטין א"ע ואמר מחמת שהקב"ה עשה לו חסדים גדולים כראוי מה שאינו ראוי להם לכך קטנתי מזה החסדים עצמם: 
<b>טעם למה בברכת התורה פוטרים יום ולילה שלאחריה</b> הלא בכ"מ הלילה הולך אחר היום והי' לי' לברוכי בתחילת הלילה לפטור יום שלאחריו י"ל לפי שבכל יום נתחדש חידושין דאורייתא ואין יום (אז) [אחד] דומה לחבירו וחדושין שנחדשו ביום זה אי אפשר שיתחדשו ביום אחר ובברכות התורה נתעוררו החדושין דלעילא ומברכתא דיומא נתעורר ג"כ חדושין דלילא לכך אין מברכין בה"ת בתחילת הלילה לפי שא"א אז לעורר החדושין דלעילא מחמת דלא שליט אז הבהירות בלילה אבל ביום נוכל להתעורר גם חדושין דלילה מפני הבהירות ששולט אז: 
<b>בגמ' דאמר האי גר להלל למדני כל התורה על רגל א' א"ל מה דעלך סני וכו'</b> להבין הענין איתא בכתבים במה שפעמים צדיק נופל ממדריגתו מעט עי"ז מגביה נשמות גרים והנה שאלת הגר הי' שילמדנו התורה על רגילות א' שלא יפול לעולם א"ל מה דעלך סני דאם לא הי' זאת לצדיק לא היית יכול לכנוס בצל כנפי השכינה וזה ואהבת לריעך כמוך: 
<b>הכהנים לא אמרו איה ה'</b> הנה עובדי ה' מכונים בשם כהנים ואמר הכתוב עליהם שיראים להוכיח את ב"א מחמת שסוברים שבהתגרות בם יפסידו שלא יתנו להם מעות ולא ישלחו להם משלוח מנות ואינם בוטחים בהש"י שיזמין פרנסתם וזה הכהנים לא אמרו איה ה' שאינם בוטחים בו ותופשי תורה לא ידעוני זה קאי על אותן שלוקחי' להם ספרים נאים ומכורכים ומעמידים אותם סגורים במגדליהם לנוי ואינם לומדים בהם זה נקרא תופשי תורה שמעמידים התורה בתפיסה וזהו ותופשי תורה לא ידעוני. ההמיר גוי אלהים והמה לא אלקים ועמי המיר כבודי בלא יועיל דהנה לפעמים אדם מקנא א"ע במריעים ח"ו שרואה הם עושים כל התועבת ויש להם כ"ט ע"כ אומר בלבו אעשה כן גם אני ח"ו אבל באמת לא יועיל כי פרנסת אדם קצובה מר"ה וזה ועמי המיר כבודי בלא יועיל שאינם מועילים כלל במה שעושים כמעשה הרשעים: 
<b>שומו שמים על זאת</b> היינו על השכינה הק' שנקראת זאת שהיא בעו"ה בגלות ושעריו חרבו מאוד שערי לבם של ישראל שכ"א צריך לעבוד ה' כפום שיעור' דילי' השערים אלו חרבו מאוד: 
<b>אומרים לעץ אבי אתה ולאבן את ילדתני</b> דהנה כשרשע מת לא יספיקו להניחו על המטה עד שבאים מח"ב וחוטפי' אותו ומניחין במקומו עץ או אבן כבד והאנשים נושאי המטה סוברים שנושאים את המת ובניו ובנותיו הולכים אחריו וצועקים אבי הוי אמי וזה אומרים לעץ אבי כו' ה' ישמרינו רק נזכה לעבדו באמת ובתמים מעתה ועד עולם. ונזכה לחזות בנועם ה' ולבקר בהיכלו כבוד אומר כולו אכי"ר: 
<b>למען תנקו ושבעתם משוד תנחומיה</b> י"ל שאם אתה עובד את ה' ואתה גורם שהש"י משפיע לכנ"י כל טוב לא יהי' לך תענוג מזה שמשפיע הטובות כי תמיד דרכו להיטיב רק יהי' לך תענוג ממה שהש"י ב"ה יש לו תענוג מהשפעות הללו כי דרכו להיטיב. וזהו למען תנקו ושבעתם משוד תנחומיה שיהי' לך שביעה משו' תנחומי' ויש מדרגה גדולה יותר למען תמצו ותתענגו מזיו כבודה. ר"ל כי בשעת יחוד העליון כמו בשבת במוסף ששואלין איה מקום כבודו ואז אין רשאי הבן להיות שם כמו שבשעת תשמיש אין רשאי הבן להיות במטה. והמלכות עולה למעלה ובאם הבן חכם יש לו אז יותר תענוג הגם שאין לו שום הנקה אז רק מחמת שהאם היא מתייחדת עם אביו. וזה למען תמצו שהוא רק מצוי ולא הנקה גמורה. והתענגתם מזיז כבודה היינו מה שזזה כבודה למעלה ביחוד גמור. 
<b>תם ונשלם</b> 