Tiferet Shlomo
תפארת שלמה
Tiferet Shlomo, Warsaw, 1867
https://www.nli.org.il/he/books/NNL01

תפארת שלמה

על התורה

בראשית

לשם יחוד קוב"ה ושכינתיה ליחד שם הוי"ה ב"ה הנני מתחיל לכתוב לנפשי דברי יראת שמים ותוכחת מוסר על סדר פרשיות התורה יהי רצון מלפני הבורא ב"ה שנזכה ללמוד וללמד לשמור ולעשות ביראה ובאהבה ונזכה לראות בנחמת ציון וירושלים וישראל וימלא כבודו את כל הארץ במהרה בימינו אמן:
בראשית תרגום ירושלמי בחוכמא וכו'. הפי' בזה נקדים הפ' בתהלים ק"ד מה רבו מעשיך ה' כולם בחכמה עשית מלאה הארץ קניניך. בהקדים דברי חכמים במס' אבות פרק ו' חמשה קנינים קנה לו הקב"ה בעולמו. תורה קנין אחד. שמים וארץ קנין אחד. אברהם קנין אחד. ישראל קנין אחד. בית המקדש קנין אחד. כבר הרעישו המפרשים במשנה זו מה הכוונה בקנינים הללו הלא כבר ניתנה לנו התורה ומה מודיע לנו המשנה אם הוא קנין או חזקה וכן בשאר הדברים. ועוד מה שדקדקו בס' מדרש שמואל מה שאמר בכל אחד ואחד קנין אחד כיון שהתחיל חמשה קנינים הם הול"ל תורה קנין אחד שמים וארץ קנין שני וכו' כמ"ש במעשה בראשית ויהי ערב ויהי בקר יום אחד כו' ויהי ערב ויהי בקר יום שני וכו'. ועוד כיון דקחשיב כל קנין לאחד א"כ הוא סתיר' קניני' להדדי דבכל מקום שנזכר אחד לא לענין המספר הוא שכוונתו הוא אחד ולא שנים כמ"ש המפרשים על ה' אלהינו ה' אחד שהוא אחד האחדות ולא אחד המנין וכיון שנזכר התורה קנין אחד א"כ אין לך עוד קנין דוגמתו. ואיך אמר מיד שמים וארץ קנין אחד והוא סותר להקודם וכן בכולם קשה כזאת. וגם מה תועלת מגיע לנו ממשנה הזאת לקבל ממנה הנהגה לעבודת השם:
וי"ל שהמשנה הזאת מלמדת אותנו דרכי השם וחסדיו וטובו שבחסד ברא את העולם ברצונו הטוב. ולזה המשנה הזאת היא סיום למס' אבות שמס' הזאת כולו שער להנהגת האדם להיוח לו חלק לעוה"ב וכמו שהתחיל כל ישראל יש להם חלק לעוה"ב וגם סמיכת המשנה שלאחרי' ר' חנניא בן עקשיא אומר רצה הקב"ה כו'. דהנה ידוע מפי הספרים הקדושים שעיקר בריאת העולם היה להטיב לברואיו להיות להם חיים וקיום לעולם הבא וזהו ע"י תורה ומצות. והנה היה גלוי וידוע לפני הבורא ב"ה שכמעט בעוה"ז אינו במציאות שיהיו כל ישראל מלאים בתורה ומצות כמו התנאים והאמוראים ומה יעשו אזובי קיר שאחד יש לו הבנה ללמוד אך אין בידו לקיים המצות בצדקה וגמ"ח ואחד יש בידיו לקיים מצות צדקה ואין לו פנאי ללמוד או שאין לו הבנה כלל ללמוד כמו שאנו רואים כמה בנ"א שאין ביכולתם להבין שום דברי תורה. ואחד שאין בידו יכולת ללמוד ולא לתת צדקה. וא"כ נאמר על מה שוא בראת בני אדם. ומה נעשה בבני אדם כאלו. ע"ז באה המשנה הזאת לנעץ סופו בתחלתו שהתחיל כל ישראל יש להם חלק לעוה"ב ואם ישאלך וכי הקב"ה וותרן הוא שיתן להם עוה"ב בחנם. לזה אמר חמשה קנינים הם דהיינו שעל ידם יכול לזכות לעוה"ב. ולזה פרט התנא שבחמשה קנינים הללו דהיינו אפילו באחד מקנינים הללו יכול לזכות לו עולמו. וזה שהתחיל תורה קנין אחד היינו שבתורה לחוד אם אין בידו לקיים מצות צדקה רק בלימודו לבדו יכול להיות לו קנין ביחודו של עולם. וזה כוונתו קנין אחד קנין באחדותו ית"ש ויש לו חלק בעוה"ב וממילא אם האדם לקח לו לקב"ה לחלקו ולקנינו אזי ממילא הקב"ה לוקח לו להאדם ג"כ לקנינו וכמ"ש יעקב חבל נחלתו. שמים וארץ קנין אחד. בזה נקדים דברי הרמב"ם ז"ל בפ"ב מהלכות יסודי התורה וז"ל האל הנכבד והנורא הזה מצוה לאהבה וליראה אותו שנאמר ואהבת את ה' אלהיך ונאמר את ה' אלהיך תירא. והאיך הוא הדרך לאהבתו וליראתו בשעה שיתבונן האדם במעשיו ובברואיו הנפלאים והגדולים ויראה מהם חכמתו שאין לה ערך ולא קץ ומיד הוא אוהב ומשבח ומפאר ומתאוה תאוה גדולה לידע השם הגדול כמ"ש דהמע"ה צמאה נפשי לאלהים לאל חי. וכשמחשב הדברים האלה עצמן הוא נרתע לאחוריו ויפחד ויודע שהוא בריה קלה מועטת לפני תמים דעות כמ"ש דוד המלך ע"ה כי אראה שמיך מעשי אצבעותיך מה אנוש כי תזכרנו וכו' שמתוך כך מכיר את מי שאמר והיה העולם עכ"ל הזהב. וז"פ שמים וארץ קנין אחד היינו אם האדם אינו יודע ללמוד רק הוא הולך במחשבה זאת מלוך על כל העולם כולו בכבודך וכל חפצו שיהיה מלא כל העולם כולו כבודו ית"ש גם עי"ז קונה האחדות שיהיה אחדותו ית"ש שורה עליו. אברהם קנין אחד. שמצינו אברהם מגייר את האנשים שרצה לזכות את כל העולם כולו שיהיו עובדי השי"ת וכדי שיזכו לחיי עוה"ב (וההולך בדרך זה ללמד ליושבי תבל לדעת את ה' ולקרבם לעבודתו ישיג קנין באחדותו ית"ש ג"כ) והחילוק שבין שמים וארץ קנין אחד לבין אברהם קנין אחד הוא שקנין שמים וארץ היינו שאינו חושש רק על כבוד הבורא ב"ה. וקנין אברהם היה לכוונת שניהם לאהבת הבורא שיתענג בעבודתם ואהבת העולם ג"כ שיקבלו שכר טוב בעולם. ישראל קנין אחד היינו אפילו לא יהיה בידו רק אהבת ישראל לבדו כמ"ש הלל להגר ואהבת לרעך כמוך ואידך זיל גמור. בזה יש לו ג"כ קנין באחדותו ית"ש. בית המקדש קנין אחד. היינו אדם שאין בידו כל הנ"ל רק מה שמתאבל על חורבן ביהמ"ק ומצטער בצרת ישראל ג"כ הוא קנין אחד והם האבילי ציון וירושלים. וזה י"ל פי' הכ' שישו אתה משוש כל המתאבלים עליה מאי קמל"ן פשיטא שבבנין בהמ"ק יהיו ששים ושמחים כל המתאבלים עליה. רק הפי' הוא אפי' אין בידו תורה ומצות רק מה שהוא מתאבל על חורבן ביהמ"ק ג"כ יש לו קנין באחדותו ית"ש. וז"ש כל המתאבל על ירושלים זוכה ורואה בנחמתה פי' רואה עתה תיכף בנחמתה (עיין במדרש פ' חיי שרה פ' ס"ג):
וזה שמסיים המשנה כל מה שברא הקב"ה בעולמו לא בראו אלא לכבודו כו'. וניקח משל ממלכות בו"ד שלמטה שיש לו כמה משרתים לאלפים ולרבבות ומה שזה עושה אינו יכול זה לעשות שהאחד הוא שר המשקים ואחד שר האופים ואחד ממונה על הדירות ואחד על המלבושים ואחד על נימוסי המדינה ואחד על המלחמות. האם נאמר שזה שהולך למלחמות בשביל המלך לא יהיה חשוב בעיני המלך על שאינו נותן לפניו לאכול כמו הממונה שעל המאכלים. שהמלך צריך לכל ואדם אחד אינו יכול לעשות הכל רק בהצטרפות כל בנ"י נעשה רצון המלך. וז"ש כל מה שברא הקב"ה בעולמו לא בראו אלא לכבודו וכל מי שעושה רצונו יורש עוה"ז ועוה"ב. ואומר מה רבו מעשיך ה' כולם בחכמה עשית מלאה הארץ קניניך. שלא תאמר מה בכוחו של בו"ד לעשות שהוא למטה ואיך יעבוד להש"י שהוא רחוק ממנו כמ"ש כי כגבוה שמים מעל הארץ כן גבהו דרכי מדרכיכם ע"ז אמר כולם בחכמה עשית מלאה הארץ קניניך בחר לך אחת מחמשה קנינים הללו וגם כאן בארץ יכולים בנ"א לקנות להם השראת הקדושה להיות השכינה שורה עליהם בכל מקום ובכל זמן. וק"ל. וזה סמיכת דברי ר"ח בן עקשיא רצה הקב"ה לזכות את ישראל לפיכך הרבה להם תו"מ כדי שיהיה לכאו"א מבנ"י חלק וקנין באחדות הבורא ית"ש ע"י הקנינים הנ"ל ע"י התורה או המצוה:
א"י <b>בראשית ברא אלהים את השמים ואת הארץ.</b> במ"ר ובפרש"י ז"ל מתחלה עלה במחשבה לבראתו במדה"ד ראה שאין העולם מתקיים הקדים מדה"ר ושתפו למדה"ד שנאמר ביום עשות ה' אלהים ארץ ושמים. נקדים מ"ש בפ' יתרו דבר אתה עמנו ונשמעה ואל ידבר עמנו אלהים פן נמות. הנ"ל עפ"י ענין ההמתקת הדינין בשרשם כי שורש הדינין הם לנסות הצדיקים. שהרשעים נופלים תחת הדינים ונדבקים בהם ומזה באים לתאוות עולם הזה אבל הצדיקים מכניעים הדינים תחתיהם. וז"פ הכתוב כי ישרים דרכי ה' צדיקים ילכו בם ופושעים יכשלו בם. דהיינו כי הצדיקים ילכו ממדריגה למדריגה מהלכים בין העומדים. וזה שאמרו ישראל אל משה דבר אתה עמנו. דבר לשון הנהגה כמ"ש ידבר עמים תחתינו. דבר אחד לדור. ואל ידבר עמנו אלהים (שלא תהא ההנהגה עפ"י מדה"ד שהוא שם אלהים שמצידו בא היצה"ר לכן לא נזכר שם הוי' רק שם אלהים. ופי' פן נמות היינו נפילה מהקדושה נקרא מיתה. רשעי' בחייהם קרוים מתים) וזה כוונת המדרש מתחלה עלה במחשבה לברא את העולם במדה"ד שהוא הטבע אלהים גימט' הטבע. ראה שאין העולם מתקיים שיתף הקב"ה מדה"ר היינו היצר טוב שבא משם הוי' ב"ה ולזה נאמר אח"כ ה' אלהים. וז"ש בגמ' סוכה דף נ"ב ע"ב אלמלא הקב"ה עוזרו לא היה יכול לו כי היה ח"ו נפילה בלא תקומה. וזה שהשיב להם משה כי לבעבור נסות אתכם בא האלהים שאתם רוצים להיות בלי יצה"ר א"כ יבטל כוונת הבריאה שהוא לנסות בנ"א כמ"ש והאלהים נסה את אברהם נכתב ג"כ שם אלהים. ובזה י"ל בתהלים ס"ח כהמס דונג מפני אש יאבדו רשעים מפני אלהים וצדיקים ישמחו יעלצו לפני אלהים וישישו בשמחה. דהיינו שהרשעים אינם יכולים להתגבר נגד היצה"ר שהוא אש כמ"ש לא זכו אש אוכלתם. אבל הצדיקים שמחים ביצה"ר שכל הכבוד שלהם בעוה"ב ועיקר נ"ר להקב"ה שעושים הוא עבור היצה"ר שבלעדו לא היו עושים שום נ"ר. וזה המבואר בזוה"ק ובמד"ר על פסוק וירא אלהים את כל אשר עשה והנה טוב מאד זה יצה"ר:
<b>בראשית ברא אלהים את השמים ואת הארץ והארץ היתה תהו ובהו וחשך כו' ויאמר אלהים יהי אור ויהי אור.</b> הנ"ל דהנה כשעלה ברצונו לברא את העולמות כולם כדי להטיב לברואיו. הנה בתתלה כביכול צמצם וסילק המאורות למעלה להיות מקום פנוי להעולמות ואח"כ המשיך למטה בסדר בחי' קו יושר ועיגולים כיל"ח. וכאשר בחי' זה הצמצום וסילוק האורות למעלה הוא שהיה הסיבה לכל העולמות והעמדם ומצבם כמו שהם. הנה כך הוא המדה מאז עד עתה גם אחר התיקון הנה כל עיקר המשכת העולמות והאורות והשפעות החיות מעולמות העליונים אל שלמטה מהם הוא ע"י ביטול והסתלקות תחלה בחי' החיות שלמטה למעלה. אח"כ יומשך עי"כ האורות העליונים למטה אל המקבל בדרך הנכון להם כנ"ל וזהו הוא בחי' העדר הקודם להוי'. פי' שבחי' הסתלקות והעדר הקודם בכל העולמות לסלק אל שלמעלה הימנו הוא הסיבה להוי' של אח"כ בבחי' החיות רצוא ושוב:
והנה זה הענין הוא מבו' בכל בחי' העולמות כסדרן ממטה למעלה. כי בחי' המלכות. קודם שתעלה אל בחי' ז"א פב"פ הנה תשוב לבחי' נקודה קטנה אחת ומזה תעלה אח"כ ביתר שאת כו'. וכן בבחי' ז"א הנה הסתלקות אורות נה"י דאימא למעלה בסוד וראיתם על האבנים וזהו סיבת קיומו בסוד אין התורה מתקיימת אלא במי שממית עצמו עליה כיל"ח. וכן הוא בבחי' הסתלקות מוחין דזו"נ עי"כ חדשים לבקרים רבה אמונתך במעלה רבה יותר. וזהו וישא יעקב רגליו בחי' רגלין נה"י נשא ונסתלק למעלה עי"כ וילך ארצה בני קדם ונשפע למטה מאורות עולמות הקדם כנ"ל. וכן הוא הדרך בבחי' הזאת בכל העולמות גבוה מעל גבוה עד בחי' או"א ואריך ועתיק וא"ק עד א"ס ב"ה. והנה זהו הענין להעלאת מ"נ מעוה"ז למעלה והנה הוא ע"י מס"נ שהוא ע"ד הנהוג למעלה. שע"י ביטול שלמטה והסתלקות החיות למעלה יהיה סיבת קיומו והמשכת אורו שלאח"כ וזהו כל הימים כמו שנת' כן הוא בעוה"ז בהעלאת מ"נ שע"י ביטול שלמטה במס"נ והסתלקות החיות והנר"נ שלו מכל וכל הנה זהו סיבת קיומו של העוה"ז להמשכת אור השפע העליונה למטה. כמו שהיה זה אצל עשרה הרוגי מלכות שהיו אז העולמות נפולים מאד והיה ח"ו חוזר לתהו ובהו אך הצדיקים האלו במס"נ וכוונתם הגדולה העלו מ"נ עד מעלה מעלה ועי"כ המשיכו אורות מ"ד הגדולים והטובים לקיום העולמות כולם מאז ועד עתה. האמנם כי כפי ערך העלאת מ"נ וביטול שלמטה והסתלקות החיות למעלה כן הוא שוב בחי' השפעות מ"ד מלמעלה. והנה לכך הקדושים האלו. הנה רב חילם בגודל מעלתם כאשר הם מסרו נפשם וכל חיותם למעלה ונתבטלו מכל וכל בעוה"ז במיתתן באותן היסורים ר"ל לכך הנה זכו להעלות מ"נ כ"כ ולקרב היחוד ולהשפיע חיות לעולם לקיום כל העולמות כל הימים. וזה הוא שנאמר כי עליך הורגנו כל היום פי' במס"נ על קידוש השם. נחשבנו כצאן טבחה עורה למה תישן אדנ"י הוא מ"נ למלכות הקיצה כי שחה לעפר נפשנו דבקה לארץ בטנינו. ר"ל נתבטל נפשנו וחיותינו עד מאד בעוה"ז לכך קומה עזרתה לנו ופדנו למען חסדך להשפיע לנו אורות וחסדים הטובים וכה"א אהבתי כי ישמע ה' את קולי תחנוני אפפוני חבלי מות פי' במס"נ כנ"ל עי"כ בשם ה' אקרא להמשיך אור העליון למטה חנון ה' וצדיק ואלהינו מרחם יותר:
והנה ענין הזה של מס"נ בביטול והסתלקות והעלאת מ"נ הגבוהים מאד הוא שמצינו בגמ' אצל ר"ע ע"ה. דהנה אמרו חכז"ל בגמ' ברכות ס"א ע"ב וז"ל שם בשעה שהוציאו את ר"ע להריגה זמן ק"ש היה והיו סורקין את בשרו וכו' והיה מקבל עליו עול מלכות שמים אמרו לו תלמידיו רבינו עד כאן. אמר להם כל ימי הייתי מצטער על פסוק זה בכל נפשך אפי' הוא נוטל את נפשך אמרתי מתי יבא לידי ואקיימנו ועכשיו שבא לידי לא אקיימנו הי' מאריך באחד עד שיצתה נשמתו באחד יצתה ב"ק ואמרה אשריך ר"ע שיצאה נשמתך באחד. אמרו מלאכי השרת לפני הקב"ה זו תורה וזו שכרה. ממתים ידך ה' ונו' אמר להם חלקם בחיים יצתה ב"ק ואמרה אשריך ר"ע שאתה מזומן לחיי העוה"ב ע"כ. ובגמ' מנחות כ"ט ע"ב אמרו שם כשעלה משה למרום מצאו להקב"ה וכו' ע"ש עוד כשראה במיתת ר"ע אמר לפניו רבש"ע זו תורה וזו שכרה אמר לו שתוק כך עלה במחשבה לפני ע"כ ע"ש. הנה צריך להבין דבריהם ז"ל ולדייק קצת בלשון הגמ' במה שאמר בשעה שהוציאו להריגה זמן ק"ש היה מה רצה להשמיענו בזה וכי בלא זה לא היה המס"נ כראוי ומה ענין שהיה מאריך באחד עד שיצאה נשמתו. גם יש להבין שאלת תלמידיו רבינו עד כאן מה היו מתמיהין עליו וכי מה היה לו לעשות הלא בע"כ היה נמסר בידם. גם צריך להבין שינוי לשונות של הבת קול שמקודם יצאה הב"ק אשריך ר"ע שיצאה כו' ואח"כ יצאה הב"ק אשריך ר"ע שאתה מזומן לחיי עוה"ב. גם שינוי לשון תשובת הקב"ה מה שהשיב למשה ממה שהשיב למלאכי השרת:
אמנם הנה חכז"ל הורו לנו בזה גודל מעלת ר"ע במסירת נפשו לאלהים בהשתוקקת העצום וגודל דביקות הנפלא שאין בזולתו. דר"ע ע"ה היה ענינו שכל ימיו היה מחכה ומצפה באמת למסור את נפשו להריגה מתי יבא לידו השעה שיוכל לקיים זה בפועל ממש ליהרג על קדושת שמו ית"ש כי מגודל האהבה והתלהבות לא היה יכול לנוח ולשקוט כל ימיו עד שיצא מחשבתו לפועל משא"כ שאר בני אדם אם כי מחויב לקבל עליו מס"נ על ק"ה ולהיות מוכן לזה בכל עת. אך לצפות ולבקש ע"ז הוא מעלה גדולה מאד. אבל ר"ע היה אומר כל ימי הייתי מצפה ומצטער על פסוק זה מתי יבא לידי כי כל יום ויום שלא בא לידו המס"נ בפועל להוציא מחשבתו הנה היה מצטער ודואג על זה. ועוד זאת היתה מסירת נפשו יתירה במעלה דהנה בשעה שהוציאו זמן ק"ש היה וכבר ידוע בסה"ק כי בכח הק"ש יכול להכרית כל החיצוני' שזהו חרב פיפיות בידם וכמבואר במג"ע כה תאמרו לאדוני לעשו רמז כ"ה הוא ק"ש בפסוק שמע ישראל הוא כ"ה אתווין וזה תאמרו לה' שהוא אדנ"י ויכרית את עשו הרשע. כן הנה כשהוציאוהו להריגה והיו סורקין את בשרו הוא היה יכול להציל א"ע באמירת ק"ש והיה יכול להכרית האויב ולהכניעו ולהפילו והוא ע"ה לא רצה בכ"ז רק ליהרג ולמות בפועל ממש כי ע"ז היה משתוקק כל ימיו כמ"ש:
וזהו שאמרו חכז"ל כשהוציאו את ר"ע להריגה זמן ק"ש הי'. פי' אך אותה השעה שהוציאוהו את ר"ע להריגה הוא שהי' זמן הק"ש כי הוא במיתתו במסירת נפשו כנ"ל פעל ותיקן את הק"ש לנכון. כי כל ענין ק"ש הוא למס"נ ולהעלות מ"נ מעלה מעלה להמשכת המוחין והחיות להעולמות. וזהו שפעל ר' עקיבא ע"ה כמ"ש. לכך רק אז היה תיקון של ק"ש ופעולתה וזה זמנה האמיתי כמ"ש עתה הגיע זמנו של פלוני. כך רק אז מצאה הק"ש כח להוציא פעולתה ע"י ר"ע וזה זמן ק"ש היה כנ"ל. וזהו שאמרו לו תלמידיו רבינו עד כאן. פי' דתלמידיו הקדושים ידעו כי בכח ר"ע ע"ה להכרית כל שונאיו באמירת ק"ש (עיין בכסא מלך דף י"ד בתיקונים אות א') כמ"ש לכך היו מתמיהים עליו עד כאן תסבול יסורים ולא תעשה כלה בהשונאים האלה. הלא תוכל להושיע עצמך אבל הוא אמר להם כל ימי הייתי מצטער ע"ז ומשתוקק לקיים בפועל ממש עכשיו שבא לידי לא אקיימנו. וזהו שאמר ר"ע שם בברייתא ובכל נפשך אפי' הוא נוטל את נפשך מהו הלשון הוא נוטל הול"ל אפי' נוטלין את נפשך שהרי אחרים ממיתין אותו. אך הפי' הוא כדברינו שהיה נאה דורש ונאה מקיים שהרי הוא בכוונה וברצון רצה ליהרג כי הלא היה יכול להציל א"ע כנ"ל ולא רצה רק בכוונה וברצון מסר את נפשו לקב"ה כאדם המוסר דבר לחבירו ברצון טוב והוא ית' נוטל את נפשו ממנו להעלותו למעלה למעלה וזהו לשון מסירת נפש כי נפשו היה בכפו לעשות בה מה שירצה ומוסרה לקב"ה בכוונה וברצון טוב ובמעלה הגדולה כנ"ל:
וזהו שהשיב הקב"ה למשרע"ה כך עלה במחשבה לפני. דהנה אמרו חכז"ל מחשבה טובה מצרפה הקב"ה למעשה. פי' כי המחשבה טובה הקב"ה מצרפה ומסייע לה להביאה אח"כ לידי מעשה להוציא המחשבה לפועל. ועי"כ אם תתקיים אח"כ במעשה הנה יצרף גם המחשבה עם המעשה שלאחרי' והיא חזיא לאצטרופי כאלו כבר נתקיימה כנ"ל. וכמו שמצינו זה בענין העקידה אעפ"י שכבר היה גלוי וידוע לפני הקב"ה גודל קדושת מחשבתו ומס"נ של א"א ע"ה כי יעמוד בנסיון הזה של העקידה ולא ישוב מפני כל. בכל זה רצה הקב"ה להוציא מחשבתו הטובה לפועל ממש והאלהי' נסה את אברהם והמתין לו בכל מעשה הנסיון לגמרי ולהוציאו לפועל ממש עד רגע האחרונה כששלח ידו לשחוט את בנו אז אמר לו אל תשלח ידך אל הנער וזה הי' כדי לצרף מחשבתו הקדומה אל מעשה שלאחריה כאלו כבר עשאוהו כל הימים ולתת לו שכר על המחשבה כמעשה:
ולכך כששאל משרע"ה זו תורה וזו שכרה השיב לו הקב"ה כך עלה במחשבה לפני ר"ל באמת זו שכרה כי הלא כך עלה הוא במחשבה לפני כי אני היודע ועד שכל ימיו היה מחכה ומצפה על זה לקיים המס"נ בפועל ממש. וצריך עתה זה לקיימה כי עי"כ יצרף גם מחשבתו הקדומה של כל ימיו למעשה ותחשב לו לצדקה כאלו כבר קיים מס"נ הזה בפועל בכל יום ויום ולתת לו שכר בעמלו על כל ימיו ותהיה עתה עליה ותיקון להמחשבה הקדושה שלו של כל ימי חייו סוף המעשה במחשבה תחלה. שעי"כ יהיה בכוחו להעלות מ"נ שלו מכל ימי חייו מעלה מעלה עד רום המחשבה העליונה להפיק רצון וטוב על ישראל וזהו כך עלה במחשבה והבן. וזהו שכתוב כי עליך הורגנו כל היום נחשבנו כצאן טבחה פי' כי עליך הורגנו כל יום ויום במס"נ. וכי תאמר איך אפשר זה. הלא הוא כי נחשבנו כצאן טבחה כי המחשבה שלנו הוא תמיד במס"נ בכל יום ויום וכמו בענין ר"ע שנחשב לו כאלו מסר כל ימיו נפשו כנ"ל. וזהו שאמרו רז"ל שהיה מאריך באחד ר"ל שע"י מסירת נפשו העלה נשמתו מ"נ עם בחי' או"א מעלה מעלה וגרם היחוד פנימי לעולמות העליונים והיה ממשיך מבחי' אריך אנפין באחד בהיחוד כמבו' בסוד ק"ש בכוונות. וזהו שיצתה נשמתו באחד שהי' נכלל בהיחוד בבחי' נשמה לנשמה כיל"ח. וזהו כשאמרו המלאכי השרת ממתים ידך ה' אמר להם הקב"ה חלקם בחיים. חלקם לחלק חיות ושפע לכל העולמות כי חלקם בהיחוד בחיי"ם "חי "יסוד"מלכות וזהו שיצתה ב"ק שנית אשריך ר"ע שאתה מזומן לחיי עוה"ב פי' עוה"ב היא בינ"ה מבחי' בינה או"א מזמן וממשיך חיות לזו"נ להשפיע לעוה"ז לזה הוא מזומן תמיד גם עתה בכח מס"נ של הרוגי מלכות אנו מעלים מ"נ וניה"ק כמבו' בכוונת א"ל נקמות ה' לי"ח וזהו עוה"ב שבא בכל יום תמיד שפע ע"י כנ"ל:
נחזור לעניננו הנה בהיות ר"ע ע"ה בבחי' מס"נ במעלה ומדריג' הגדולה הזאת הנה הוא שהי' בבחי' הביטול והסתלקות מעוה"ז יותר וכתותי מכתת שיעורי' לכך זכה להמשיך האור העליון יותר וכאשר אמרו חכז"ל אין התורה מתקיימת אלא במי שממית א"ע עליה וזהו היה ר"ע כמו שבארנו. לכך זכה הוא להמשיך כל התורה שבע"פ על ידו כמו שאמרו רז"ל וכלהו סתימאי אליבא דר"ע. ומה שהיה מחכה כל ימיו תמיד על מס"נ יותר הנה המשיך עי"ז אור התורה יותר לעוה"ז. וזהו מה אשיב לה' ר"ל בחי' מה שהוא ענוה מה אני שהוא בחי' ביטול ע"י מס"נ לה' ואנכי עפר ואפר זהו בחי' הענווה האמיתית שיחשוב בעצמו כאלו נשרף על ק"ה וזה בחי' מה אשיב לה'. אז עי"כ כל תגמולוהי עלי להמשיך מאור העליון למטה. וזהו עקיבא בן יוסף שבחי' יוסף השפיע לשם ב"ן. הנה עד"ז הוא שפתח הכתוב בבראשית ברא אלהים את השמים ואת הארץ הנה זהו היה הדרך מיד והארץ היתה תהו ובהו שבתחלה יהיה בבחי' תהו ובהו וחשך ע"פ תהו"ם אותיות המו"ת שהוא מס"נ כנ"ל ורוח אלהים מרחפ"ת מ"ת רפ"ח הוא על פני המים עפ"י התורה יוכל להעלות הרפ"ח ניה"ק. אז כשיעבור כל הבחי' האלו ויאמר אלהים יהי אור ויהי אור יוכל להמשיך אור התורה ושפע וחיים לישראל כל הימים אמן:
<b>בראשית ברא אלהים את השמים ואת הארץ והארץ היתה תהו ובהו כו' ויאמר אלהים יהי אור כו'.</b> הנ"ל לרמז כי בראשית מוסב על האדם שיש בו בחי' גוף ונשמה. וב' דברים אלו היו ראשית הבריאה וזהו את השמים היא הנשמה ואת הארץ הוא הגוף כנודע ואמה"כ כי סדר התיקון של אדם וקיום בריאותו בהעולם להתקיים כל העולמות על ידו. הוא והארץ היתה תהו ובהו פי' היינו להיות הארץ שלו הוא הגוף תחלה תהו ובהו כאין ואפס לבטלו מכל וכל במס"נ כתותי מכתת שיעורי' כי כן הוא העדר קודם להוי' וכמו שהיה אז בתחלת מעשי בראשית כן צריך תמיד האדם המקיים כל העולמות להיות תחלה בבחי' תהו ובהו וחשך כו' כי ורוח אלהים מרחפ"ת מ"ת רפ"ח היינו שצריך להעלות הרפ"ח ניצוצין שנפלו בקליפה אחר חטא אדה"ר וזה הוא ע"י מס"נ והעלאת מ"נ בת"ת ותפלה. אזי אח"כ ויאמר אלהים יהי אור ויהי אור. אח"כ יוכל להמשיך אור העליון למטה ויהי אור. וז"ש כי ביום אכלך ממנו מות תמות פי' ביום אכלך מעה"ד ותבא בבחי' המדריגה שלמטה ותוריד ג"כ כל העולמות עמך. אזי אח"כ תצטרך למות תמות שני בחי' מיתה היינו שני מיני מס"נ כמבו' בפע"ח שצריך שני בחי' מס"נ אחד בק"ש וא' בנפילת אפים. וזהו של נפילת אפים הוא למסור נפשו למות ולירד אל עמקי הקליפות להוציא הני"ק שנפלו מאז ולהעלות מ"נ מברורי הרפ"ח ניה"ק כנ"ל. וזהו שמצינו בתיקון שלשה משמורות אחר שאמר הקב"ה בטילו מנייהו אות ברית קודש. אמר אברהם אבינו ע"ה ימחו על קדושת שמך. דיש להבין מה ראה לומר כן אך הפי' הוא אחרי כי כן הוא הנה צריכין הם בחי' מס"נ על קדוש שמך וזהו יהיה תיקונם וזהו שאמר ימחו במס"נ על קדוש שמך וכמו שאמר אברהם אבינו ע"ה על עצמו ואנכי עפר ואפר כפרש"י עפר ע"י המלאכים ואפר ע"י נמרוד. וזהו ויגרש את האדם וישכן מקדם לגן עדן את הכרובים ואת להט החרב המתהפכת לשמור את דרך עץ החיים. פי' אחרי שגרש את האדם (בהחטא) אבל וישכן מקדם פי' מעולמות הקדם המשיך לג"ע שלמטה ע"י שלהט התרב המתהפכת פי' שהוא בבחי' מס"נ תמיד חרב פיפיות בידם נפשו בכפו תמיד עי"כ יזכה לשמור את דרך עץ החיים לאור באור החיים עד העולם. אמן:
<b>בראשית ברא אלהים את השמים ואת הארץ וכו'.</b> הנ"ל ברמז הכתוב כי זה מורה על מדריגות העבדות של ישראל אשר בעבורו נברא העולם בראשית בשביל ישראל שנקראו ראשית ואמר הכתוב ברא אלהים את השמים ואת הארץ הם הגוף והנשמה נשמה מן השמים והגוף מן הארץ. ואמה"כ והארץ היתה תהו ובהו וחשך כי אם יתהלך האדם אחרי הנאת הגוף בארץ הנה בחשך יהלך כי הוא תהו ובהו. אך זה כל עניניו ורוח אלהים מרחפת על פני המים. ורמז של מרחפ"ת הוא מ"ת רפ"ח כי הנה צריך להעלות הרפ"ח ניצוצין שנפלו מאז ממאנין תבירין. והעלאה הזאת הוא ע"י מס"נ שמעלה מ"נ לשכינה כמו ר"ע וחבריו עשרה הרוגי מלכות שלכך נקראים הרוגי מלכות עבור השכינה. וזהו מרחפ"ת מ"ת רפ"ח כי צריך למות במס"נ להעלות הרפ"ח ניה"ק וזהו צדיק כתמר יפר"ח הצדיק מעלה הרפ"ח ני"ק להיו"ד וזהו יפר"ח וזהו ורוח אלהים מרחפ"ת שע"י המס"נ נתעלה נפשו ונעשה בבחי' רוח אלהים כמ"ש איש אשר רוח אלהים בו נשמת כל חי ורוח כל בשר תפאר ותרומם זכרך מלכנו שהיא בחי' נשמה ורוח למעלה מבחי' הנפש. ואמה"כ אח"כ כאשר הוא מוסר את נפשו לשמים עי"כ יוכל להמשיך האור העליון למטה. ויאמר אלהים יהי אור ויהי אור. כי אמנם זה הוא העבדות להמשיך מאורות העליונים למטה למלאות שפע בכל העולמות וע"י מס"נ למעלה יוכל להמשיך אור העליון למטה והוא כמו חליפין כמ"ש וקווי ה' יחליפו כח. והוא שכתוב וזאת לפנים בישראל על הגאולה ועל התמורה לקיים כל דבר שלף איש נעלו ונתן לרעהו וזאת התעודה בישראל ר"ל זאת לפנים בישראל שיהיה היחוד של זאת לפנים בחי' פב"פ זו"נ וזהו על הגאולה ועל התמורה ע"י המס"נ בחינת תמורת תליפין ממשיך מ"ד מלמעלה וזהו לקיים כל דבר בחי' כ"ל יסו"ד ובחי' דבר היא השכינה לקיים היחוד שלף איש נעלו בחי' הגופניות שהוא נקרא נעל שהוא מס"נ ונתן לרעהו הקב"ה ריע. אביך וזאת התעודה בישראל:
בראשית אמר ר' יצחק לא היה צריך להתחיל את התורה אלא מהחודש הזה לכם. הנראה לבאר בכוונת המאמר הזה כי מה טעם א"ר יצחק שהיה ראוי להתחיל את התורה בהחודש הזה לכם ולא בהמצות שקדמו לו כמו גיד הנשה וכדומה משבע מצות של בני נח. אך הנה בא לרמז לנו בזה ע"ד המובא בשם הרב הקדוש האלקי בעל ס' נועם אלימלך זצ"ל כי מענין המתקת הדינין הוא על ידי חדושי תורה של הצדיק כאשר הצדיק מחדש חדושין דאורייתא הנה מזה נעשה שמים חדשים כמבואר בזוה"ק והנה שם לא חלים כלל מכל הדינין אשר היו מקדם ומכניס את ישראל בהתחדשות עולם שכולו רחמים גמורים ע"כ ושפתים יישק. האמנם כי הוא זה מבואר כאשר בהתורה נברא העולם וכל קיום העולם הוא ע"י התורה לכך הנה ע"י התחדשות התורה נתחדש העולם והוא שכתב ובטובו מחדש בכל יום תמיד מעשה בראשית ואין טוב אלא תורה כי בכל יום יהיו בעיניך כחדשים ובהם מחדש כל יום מע"ב. נמצא כי התחדשות העולם הוא על ידי הצדיק המחדש חדושי תורה לכך יפה אמרו חז"ל כי ע"י התורה נעשה שותף לקב"ה במע"ב כי על ידו נעשה חידוש העולם ומתקיים. וכמו שמצינו אלה תולדות השמים וארץ בהברא"ם באברהם כי ע"י אברהם מתחדש העולם בתולדתו וכן לכל צדיק וצדיק הבאים אחריו כהיום הזה. וזה שאנו פותחים בקריאת התורה בבראשית אחרי ר"ה והימים טובים שעברו כי בר"ה הוא התחדשות בריאת העולם לטובה בכל שנה ושנה וזהו ע"י התחדשות התורה בכל שנה ושנה נמצא כאשר כל קיום העולם הוא ע"י חדושי התורה של הצדיק לכך כל הנהגות העולם בידו והוא המושל בקרב תבל לבטל כל הדינין מעל ישראל. וזהו שאמר ר' יצחק לא היה צריך להתחיל את התורה ר"ל שיהיה התחלת הלימוד (בכל יום) אלא מהחדש הזה לכם שיהיה התחדשות העולמות הזה לכם לטובתכם להוריד השפעות טובות לבנ"י. וזה שפתח בבראשית כי כח מעשיו הגיד לעמו מסר להם זה הכח שירד ע"י לימודים התחדשות רחמים וחסדים על ישראל. אמן:
<b>בראשית וכו'</b> במד"ר בשביל משה שנקרא ראשית שנאמר וירא ראשית לו. להבין דברי המד"ר נקדים פסוק בפ' זו ויצו ה' אלהים על האדם לאמר מכל עץ הגן אכול תאכל וגו'. ויש לדקדק למה לא נכתב כמו בכל התורה שמצינו דכתיב וידבר ה' אל משה דבר אל בנ"י ולמה שינה כאן לשונו דכתיב על האדם. וי"ל דהא דיבורו של הקב"ה אי אפשר שיהיה בטל כמ"ש בדבר ה' שמים נעשו ואיך אפשר לבטל דיבורו של הקב"ה הלא אמרו רז"ל אין אדם מוציא דבריו לבטלה ומכ"ש הקב"ה והוא צוה מכל עץ הגן אכול תאכל ומעץ הדעת טו"ר לא תאכל ואיך היה באפשרי שיעבור אדם הראשון על רצון הש"י לבטל דיבורו ולבא לידי חטא. אלא בוודאי דהקב"ה הי' מצוה על נשמתו של משרע"ה שכל הנשמות היו תלוים באדה"ר והיה מדבר אל חלק נשמתו של משרע"ה לכן אף שכל הנשמות נפגמו מעץ הדעת אך חלק נשמתו של מרע"ה לא נהנה מעץ הדעת כמ"ש כי שם חלקת מחוקק ספון מחוקק זה משה ספון שהיה נחבא אז בעת אשר אכל אדם הראשון מעץ הדעת והוא לא הי' נהנה כלל לכן כתיב ותרא אותו כי טוב הוא שהיה כולו טוב ולא פגם כלל. לזה כתיב הכא ויצו כו' על האדם זה משה שנאמר עניו מכל אדם ואצל משה רבינו לא נתבטל דיבורו של הש"י. ולפ"ז שפיר דברי המדרש בראשית בשביל משה שנקרא ראשית שנאמר וירא ראשית לו. שכל העולם נברא בשביל ישראל שנקראו ראשית. ומשה היה כולל מנשמת ישראל. והנה בהדבור הזה מכל עץ הגן אכול תאכל ומעה"ד לא תאכל נכללו כל המ"ע ומצות ל"ת כמו באנכי ולא יהיה לך כנודע כי בהמצות עשה ול"ת האלו כוללים כל המ"ע ול"ת של כל התורה והנה כי כן מאז מראשון צוה את כל התורה למשרע"ה וזהו הפי' וירא ראשית שהוא התורה לו למשרע"ה כי שם חלקת מחוקק ספון בארה"ר שלא נהנה מעץ הדעת וזהו צדקת ה' עשה ומשפטיו עם ישראל:
בראשית א"ר יצחק לא היה צריך להתחיל את התורה אלא מהחדש הזה לכם אלא משום כח מעשיו הגיד לעמו. דהנה פרשנו איזהו ת"ח כל שתורתו אומנתו היינו שידוע שהתורה היתה אומנתו של הקב"ה שהסתכל בהתורה וברא העולם. הכוונה בזה שבכל דבר בעולם יש ניצוצות הקדושה מהתורה ללמוד ממנו יראת שמים. ע"ד כי אראה שמיך מעשה אצבעותיך. למדנו צניעות מחתול. לך אל נמלה עצל וכה"ג טובא. עוד היתה הכוונה שהצדיקים העוסקים בתורה לשמה נותנת לו מלכות וממשלה כל מה שרוצים שיהיה בעולם יכולים לעשות בהתורה ע"ד יודע היה בצלאל לצרף אוחיות שנבראו בהם שמים וארץ. והתנאים היו יכולים להוציא עגלא תלתא ומשה רבינו אמר אם בריאה יברא היינו מכח התורה. וזה אדוני צוה בה' היינו שמשה צוה בה' לעשות מה שהוא חפץ. ובזה פרשתי טובים מאורות שברא אלהינו וכו' המאורות היינו הצדיקים. כח וגבורה נתן בהם להיות מושלים בקרב תבל להיות עושים ולהפך לפי מה שהם רוצים היינו תורתו אומנתו כמו האומן שעושה מה שהוא חפץ עם כלי אומנתו כמו כן התורה הוא אומנתו. בי מלכים ימלוכו מאן מלכי רבנן. שעושים עם התורה מה שרוצים ורואי' שהוא לטובת העולם להוריד טל ומטר וכה"ג. וזה הפי' וכל תורה שאין עמה מלאכה סופה בטלה היינו שיהיה יכול לפעול ישועות בקרב הארץ עם התורה סופה בטלה משום שלומד שלא לשמה ולזה קרח ועדתו שהיו חושדים למשה שעושה הכל שלא לשמה שנותן לאהרן כהונה גדולה משום שהיה אחיו. ולזה אמר אם בריאה יברא. וזה אי אפשר רק אם אדם לומד תורה לשמה. ולזה התחילה התורה במעשה בראשית שכל מע"ב נברא בשביל התורה. שביל הוא דרך התורה. וא"כ ממילא מי שלומד תורה לשמה הוא שולט במע"ב וזהו כח מעשיו הגיד לעמו. לשון המשכה לתת להם נחלת גוים. וק"ל:
וכבר פרשתי במאמר הגמ' הליכות עולם לו א"ת הליכות אלא הלכות כו' כי על ידי ההלכות שמתחדשים בכל יום עי"ז כל הליכות עולם ההתנהגות והשפעות טובות הבאים בכל יום הוא ע"י התחדשות התורה שבכל יום כמ"ש בטובו מחדש בכ"י תמיד מע"ב ע"י התורה שנקראת טוב וכו'. וז"ש כל השונה הלכות בכל יום מובטת לו שהוא בן עוה"ב פי' שהוא בונה עולם חדש ע"י התחדשות התורה. הבא גם עכשיו ע"י התחדשות התורה כנ"ל:
<b>בראשית ברא אלהים את השמים ואת הארץ והארץ היתה תהו ובהו וחושך.</b> כו' ורוח אלהים מרתפת על פני המים ויאמר אלהים יהי אור ויהי אור כו'. הנ"ל לרמז בזה על ענין התשובה כי התשובה קדמה לכל. דהנה שמים וארץ הם בבחי' גוף ונשמה כמבואר בסה"ק. והנה אם האדם חוטא ח"ו הנה ידוע שהנשמה מסתלקת ממנו עם כל חיות הקדושה שבישראל כמבואר בסה"ק אשר ע"ז אמרו חכז"ל הרשעים בתייהם קרויים מתים ר"ל שהנשמהוחיות הקדושה מסתלקים ממנו ואינו חי רק בבחי' חיות מצומצם מאד והוא כמו בהמה כנ"ל. והנה זהו שאה"כ והארץ היתה תהו ובהו היינו הגוף בבחי' תהו ובהו וחשך על ידי החטא והסתלקות אור הנשמה ממנו כנ"ל. והודיע לנו הכ' בזה כי אעפ"כ עולם חסד יבנה ובחסדי הש"י ב"ה לבל ידח ממנו נדח הנה גם אחרי החטא השאיר לו ברכה בקרב הארץ לשוב בתשובה. ומהיכן נמשך להחוטא שיעשה תשובה:
ע"ז אמר הכ' <b>ורוח אלהים מרחפת על פני המים.</b> והוא ע"ד המובא בע"ח שער העקודים פ"ו וז"ל בעת ירידת האורות של העשר ספירות שבו למטה היה האור נמשך להם מן המאציל בבחי' אור ישר. ואח"כ בחזירתן לעלות למעלה הנה נמשך להם האור בבחי' אור חוזר. וגם זולת אור חוזר הנ"ל הוא כי לעולם אפי' כשמסתלקין האורות למעלה אינם מסתלקין לגמרי בכל בחינותיהן. אמנם מניחין מכחם ומבחי' עצמן קצת הארה למטה במקום אשר עמדו שם בראשונה וזו ההארה אינה נעקרת משם לעולם ועד גם אח"כ והארה הזאת נקראת רשימו עכ"ל ע"ש באורך. הנה ע"ז הדרך הוא ג"כ בבחי' אור הנשמה שבהאדם אעפ"י שתסתלק למעלה כנ"ל הנה תמיד נשאר ממנה הארה ורשימו במקום אשר היה שם בראשונה והוא כמו בחי' ההוא רוחא דשדי בנווה שאינה נפרדת לעולם כנ"ל. והנה בחי' ההוא רוחא ורשימו הנשאר באדם מההוא דשביק בה מתחלת ביאה הראשונה של הקדושה בקרבו שעי"כ נעשה כלי היא העומדת בקרב איש ולב עמוק וסוער ומקשקש בקרבו תמיד לעשות תשובה ומ"נ להעלות למעלה להתדבק באור החיים והוא שכתוב (ירמיהו ג׳:כ״ב) שובו בנים שובבים כי אנכי בעלתי בכם כו' ע"ש. והנה זהו בחי' מה שנאמר בפ' פנחס איש אשר רוח בו שבחי' הקדושה דהוא רוחא הוא בו בתוקפא ומעלה מ"נ ויחוד כנ"ל. וז"ש וארא אל האבות באל שדי שהוא בחי' ההוא רוחא דשדי בגווה והוא מבחי' היסוד בחי' אל שדי. וז"ש ביוסף הנמצא כזה איש אשר רוח אלהים בו שבחי' ההוא רוחא הוא בו בשרשו כידוע לי"ח. וזהו אחרי הודיע אלהי' אותך את כל זאת זו"נ הוא מבחי' אין נבון וחכם כמוך כח"ב כמוך לבחי' יסוד כנ"ל:
נחזור לעניננו הנה בחי' ההוא רוחא שהוא בחי' ביאה ראשונה והקדושה להאדם. ע"י כן יוכל לעלות מעלה מעלה וקדושה לע"ל כל הימים וזהו בחי' החלום של יע"א ע"ה שנאמר בו ויחלום והנה סולם מוצב ארצה וראשו מגיע השמימה שכן ענין החלום הוא ג"כ בחי' סוד רשימו דגדלות הנשאר בתוך הקטנות וזהו תחלה בחלו' בבחי' רשימו הנשאר. ועי"כ יעלה אח"כ יותר ויותר. וז"ש על בחי' זאת שהוא סולם מוצב ארצה וראשו מגיע השמימה. וכמו שאה"כ אח"כ אם יהיה אלהים עמדי ושמרני כו' שהוא מעלה יותר והיה ה' לי לאלהים ושבתי בשלום אל בית אבי מעלה מעלה עד א"ס ב"ה. והנה זהו סדר הכתובים בראשית ברא אלהים את השמים ואת הארץ שהם בחי' נשמה וגוף. והארץ היתה תהו ובהו שהגוף הוא עלול לחטא תמיד והכלי אינו יכול לסבול גודל האור ונפל ונשבר לכך הנה תחלה מיד ראה לו הש"י ב"ה להשאיר לו דרך לתשובה בזה שרוח אלהים מרחפת על פני המים שבחי' ההוא רוחא מביאה ראשונה מרחפת על פניו תמיד ואינו נפרד ממנו לעולם ומעוררו תמיד לעשות תשובה ואח"כ בביאה שניה של הקדושה אז ויאמר אלהים יהי אור ויהי אור כי אז יאיר ה' פניו אליך באור הגדול שלמעלה ועי"כ ויבדל בין האור ובין החושך יעשה נבדל מהסט"א וכל דינין מתעברין מיני' וירא אלהים את האור כי טוב כנ"ל:
<b>בראשית ברא אלהים את השמים ואת הארץ והארץ היתה תהו ובהו וחשך על פני תהום ורוח אלהים מרחפת על פני המים ויאמר אלהים יהי אור ויהי אור ויבדל אלהים בין האור ובין החשך כו'.</b> הנ"ל לרמז על ענין האדם בזה כי שמים וארץ רומז לגוף ונשמה כנודע. והנה כך כל סדרי בראשית נשתנים עליו בכל יום כמ"ש המחדש בטובו בכל יום תמיד מעשי בראשית. וכ"ז הוא בבחי' האדם וע"ז רמוז הכ' בראשית ברא אלהים את השמים ואת הארץ הם הנשמה והגוף והארץ היתה תהו ובהו שהנשמה מסתלקת ממנו בהשינה ונשאר בהגוף רק חיות מעט. וזה שאה"כ שנשאר חשך על פני תהו"ם אותיות המו"ת כי השינה היא אחת מששים במיתה רק בחי' רוח אלהים חיות מעט המרחפת על פני המים על פי התורה שלמד לזה אמר הכ' כי אח"כ יצא מהחושך לאור שיתגבר כארי לקום לעבודת הבורא ויתעורר מהשינה מבחי' מיתה ע"י התורה שהיא עץ חיים והוא האור וע"י לימוד התורה לשמה הקב"ה יושב ושונה כנגדו כמבואר בתד"א. אזי ויאמר אלהים יהי אור ויהי אור. וזכה לאור באור ה' ועי"כ ויבדל אלהים בין האור ובין החשך שנעשה מובדל מהס"א שנק' חושך ומכל בחי' החיצונים שהיו משתמשין בערבוביא עד עתה ע"ד שפרשתי ע"ש. וזהו בחי' הערבוביא האור והחושך ע"ד הנ"ל שזהו מרמז על האדם שיש בו ערבוביא כנ"ל פעם כפעם מהאור והחושך כנ"ל אך ע"י הלימוד תורה לשמה בכל בקר יעשה מובדל מכל בחי' החושך ויהיה הולך ואור עד נכון היום. אמן:
<b>את השמים ואת הארץ.</b> ר"ת אהו"ה גימט' טו"ב כמבואר בזוה"ק. א"ת השמים וא"ת הארץ היינו השני אותות. השמים נקרא דכר והארץ היא הנוקבא. היינו עיקר הבריאה היה לשמירת הברית הנקרא או"ת. וזה ושמרתם את בריתי והייתם לי סגולה מכל העמים. שכל המצות יכולים האומ"ה ג"כ לעשות כמונו אבל שמירת הברית בזה מובדלים ישראל. וזה ושמרו בנ"י את השבת היינו שמירת הברית שנקרא שבת כידוע מזוה"ק לעשות את השבת לדורותם היינו שיהיה זיווגם בכוונתם שיהיו נמשכים זרע קודש ונשמות בישראל בעולם וזהו לדורותם וכו' ביני ובין בני ישראל אות היא לעולם. ועד ממהר מבלעם הרשע שהיה לו ידיעת הבורא שנכתב עליו ויודע דעת עליון. ופרץ בזנות. ולזה אמר הכ' ושמרתם כו' והייתם לי סגולה מכל העמים כנ"ל:
וכבר פרשנו בפ' כי תצא. שלח תשלח את האם ואת הבנים תקח לך. פי' לשלח ממנו תאוות הזיווג להנאת הגופנית רק להעמיד בנים זרע קודש בבנ"י ולזה הר"ת "את "האם "ואת "הבנים. אותיות אהו"ה גימט' טוב כנ"ל:
<small>מכי"ק</small><br>ויאמר אלהים יקוו המים מתתת השמים אל מקום אחד ותראה היבשה. אי' בספר שערי הקדוש' לר"ח וויטל ז"ל. דע שכל המדות הרעות נצמחות מארבע יסודות ארמ"ע וכו' ויסוד המים ממנו נצמח התאוות והתענוגים כי כן המים מצמיחים כל מיני תענוג. ותולדותי' ב'. החמדה לממון חבירו וכל אשר לו להתענג בהם. והקנאה. כי יקנא בחבירו להתענג כמוהו עכ"ל. וידוע כי המים הם החסדים כמ"ש איש אשר יקח אחותו חסד הוא כמבואר בספרי תלמידי הבעש"ט ז"ל שמדת החסד שרשו אהבה לאהבה לקב"ה ולדבקה בו. ובני אדם משתמשין במדת האהבה לאהוב תאוות העוה"ז. ולזה אמר הכתוב יקוו המים לשון תקוה קוה אל ה'. שכל החמדות והתענוגים לא יתאוו בנ"א רק לשמים אל מקום אחד. ברוך המקום ברוך הוא. אחד לאחדות הבורא ב"ה. ותראה היבשה ביאת הגאולה כמבואר בז"ח עד יבש"ת המים אותיות תשב"י היינו הגאולה במהרה בימינו:
עי"ל על הוצאות ז"ל ר"ל. המים הזדונים אשר הגאולה תליא בזה כמבואר בסה"ק. יקוו המים הוא תפאר"ת. תחת השמים. הוא יסו"ד כמבואר בזוה"ק על פסוק ותחת השמים כמעשה לבנת הספיר. אל מקום אחד היינו יסוד הנוקבא. וכן הוא מבואר בתיקונים תיקון מ"ב:
<b>ויאמר אלהים יהי אור ויהי אור וירא אלהים את האור כי טוב ויבדל.</b> ופרש"י אף בזה אנו צריכין לדברי אגדה ראהו שאינו כדאי להשתמש בו רשעים והבדילו לצדיקים ולפי פשוטו כך פרשהו ראהו כי טוב ואין נאה לו ולחשך שיהיו משתמשין בערבוביא וקבע לזה תחומו ביום ולזה תחומו בלילה. להבין דברי המד"ר גם פרש"י לכאורה אין להבין כי איד יתכן שיהיו האור והחשך בערבוביא שני הפכים בנושא אחד. אולם הנה נתבאר אצלינו בפי' מ"ש גנזו לצדיקים לע"ל היינו להצדיקים העתידי' לבא בכל דור ודור כי עליהם נגה אור ה' ברוח קדשם וז"ש אור זרוע לצדיק וההארה ההוא מגיע להם בשבת להאיר נשמתם באור ה'. וזה מאמרם גנזו לצדיקים לע"ל פי' לשבתות השנה כי שבת נקרא צדיק בחי' יסוד כנודע. והנה אמרו רז"ל במד"ר כי האור הראשון שמש בו ל"ו שעות י"ב של ערב שבת וי"ב של ליל שבת וי"ב של יום השבת כיון ששקעה החמה במוצ"ש התחיל החשך ממשמש ובא וכו' זמן לו שני רעפים והקישן זה בזה ויצא מהן אור וברך עליה כו' ע"ש. כי באמת בשבת הוא הארת כל העולמות וכל האורות העליונים מתגלין ובהעלאת פנימיות העולמות מתגלים ויורדים נשמות קדושות בליל ש"ק כמ"ש למעבד נשמתין ונמשך אור נשמה יתירה כנודע. וזהו אור הראשון בשבת המבואר במד"ר כי כן בכל שבת ושבת נתגלה האור ההוא. מעתה צריך לבאר ענין הראיה שכתוב בכל מעשי בראשית וירא אלהים כי טוב. ולהבין זה. הנה צריך לדעת כי הש"י ברוב רחמיו כאשר ברא עוה"ז הנה כל כוונת הבריאה היתה להטיב לברואיו השפלים להכיר כח מלכותו כי כל הגלגלים והמלאכים העליוני' לא נבראו רק בשביל צדיקים כמו שאמרו בשביל ישראל שנקראו ראשית ברא אלהים. והנה האציל והמשיך ממדת אורו אל הכלים להיות נשמה להם להחיותם וממנו אל התחתונים כי בכל דבר נברא שבעולם נמשך ההארה מחיות האלהות והוא המהוה אותו שלא יתבטל כמ"ש ואתה מחיה את כולם והוא הנק' בחי' ראי' אשר מתנוצץ האור האלקי בכל נברא כמ"ש ראה ויספרה. דרך הספירות ומעלות העליונות אשר בחי' היחוד וההשגחה נאמר בהם לצורך התתתונים. והנה בזמן שישראל עושים רצונו של מקום הנה תופיע עליהם הראי' וההשגחה האלהות בשפע ונעשה היחוד האמיתי כמ"ש וירא אלהים את כל אשר עשה וכו' וכן כתיב וירא אלהים את בנ"י וידע אלהים בחי' הדעת והיחוד האמיתי משוך חסדך ליודעיך ונחל עדניך תשקם כי כל המדריגות מראש ועד סוף הם בחי' ההשקה מזו לזו והשם נחל הוא ר"ת "נוצר "חסד "לאלפים מי"ג תקוני דיקנא כמ"ש במ"א לרב תרבו נחלתו ד' שמות ע"ב ס"ג מ"ה ב"ן גימ' לרב הם השמות של ד' עולמות אבי"ע תרבה נחלתו משם נחל וערבי נחל בחי' ערבה משם נחל ערבי בחי' ערבה להמתיק הדינין לשון ערבית לכן בתחלה ערבי ואח"כ ערבה בחי' הה':
נחזור לענינינו כשכנ"י עושים רצונו וטובים לפני הש"י בחי' הראיה בהם נכונה ונעשה היחוד בכל העולמות וזהו שכתוב שובי שובי השולמית שובי שובי ונחזה בך פי' פב"פ. פי' כאשר תעשה תשובה ונחזה בך כנ"ל. ולהיפך כתיב לא ראה עמל. ואנכי הסתר אסתיר פני כו' (בחי' אב"א) וזהו שכ' וירא אלהים את כל אשר עשה והנה טוב מאד כי האור ההוא המשיך כביכול בכל אשר עשה והנה טוב מאד מבחי' אורו כי נסמך לו מיד ויכולו בקדושת שבת בא הארה לכל ששת ימי המעשה וכל הנבראים תלוים בו בקיום קדושת שבת. וזהו שהתחלנו בביאור הכתוב יהי אור ויהי אור וירא אלהים את האור כי טוב ויבדל גנזו לצדיקים לע"ל הם המאירים לע"ל בכל שבתות השנה ע"י התורה והעבודה וזה שרמז רש"י ראהו כי אין נאה לו ולחשך שיהיו משתמשין בערבוביא ר"ל ערב בתערובות רע בטוב חלילה לא יתכן האור הזה כי זה ממשיך החשך בעולם חלילה. ע"כ קבע לזה תחומו ביום כאו"א לפי מדריגתו להאיר כל העולם בכבוד ה' יאר ה' פניו אלינו עד העולם. אמן:
<b>והיו למאורות ברקיע השמים להאיר על הארץ כו'.</b> קאי על הצדיקים כי הצדיק נקרא אור כמו יהי אור זהו אורו של משיח. והצדיק מפריד בין שני האותיות מ"ת לבל יתקרבו חלילה ולכך מאור"ת תיבת אור בין שני אותיות מ"ת והם הצדיקי' נקראו מאורת ובאמת נשמות הצדיקים גבוהים מכל מערכת השמים. ובהם אנו מהללים להש"י כי כח וגבורה נתן בהם להיות מושלים בקרב תבל להוריד השפעות טובות וממקום אצילתם על פני תבל. וז"ש כאן הכתוב והיו למאורת ברקיע השמים פי' הצדיקי' המזהירים כזוהר הרקיע השמים. להאיר על הארץ כוונתו למשוך ההארה וברכה על הארץ:
<b>ויעש אלהים את שני המאורת הגדולים את המאור הגדול לממשלת היום ואת המאור הקטן לממשלת הלילה כו'.</b> כי הנה יש ב' מיני הצדיקים הנקראים מאורות הגדולים כל אחד גדול בדורו. כאשר אמנם בדורות שלפנינו היו צדיקים גדולי' אשר האירו תבל בצדקתם כמו הצדיקים והנביאים הראשונים אשר מעולם היו. הנה להם ניתנה הממשלה והכח בשמים ובארץ לגזור אומר ויקם להם ועל כל דרכיהם נגה אור. אכן עתה בדורות הללו אף שהצדיקים אינם כמו הראשונים מ"מ אל יתיאש האדם לאמור אנחנו נגשש כעור באפילה חלילה. אך ידע כי הם ג"כ נקראים מאורות בזמנם כי עתה בעקבות דמשיחא אינם יכולים להיות במעלות כמו הראשונים. ועתה על פיהם ישק כל דבר להם לבדם ניתנה הארץ. וצריך האדם להתאבק בעפר רגליו של הצדיק אשר הוא בדורו פן יאבד חלילה. יפתח בדורו כשמואל בדורו. וכן אמרו ז"ל שקל הכתוב שלשה קלי עולם כשלשה חמורי עולם. לכאורה קשה הלשון קלי עולם. אמנם הנה הצדיקים הראשונים בהיותם במעלה הגבוה מאד מאד הנה היו מחמירים על דורם כי הרע להם על דורם אשר אינם מתנהגי' כשורה כנודע אצל הנביאים והדורות שלאחריהם. אמנם הצדיקים אשר אינם במדריגה גבוה ההוא המה מקילים על בני דורם להמליץ טוב בעדם למחול על עונותם לכל חטאותם כי מתנצלים לפני הש"י על כובד הגלות וגודל העניות. וגם זה יקר מאד לפני הש"י כי בזו חפץ הקב"ה ללמד זכות על בני ישראל ולהתפלל עליהם תמיד. וז"ש הכתוב ויעש אלהים את שני המאורות הגדולים רמז לב' מיני הצדיקים הראשונים והאחרונים את המאור הגדול לממשלת היום שהיו בדורות הראשונים והי' בכחם לבטל מבנ"י כל גזירות קשות ואת המאור הקטן הוא הצדיק שבדור הזה לממשלת הלילה בגלות המר הדומה ללילה. וגם לו הכח להתפלל כי בשנים קדמוניות על הראשונים והאחרונים דבר טוב כי הליכות עולם לו מן השמים להתראות בקרב הארץ:
וז"ש בגמ' שבת דף ק"ד אמרו ליה רבנן לר"י בן לוי אתו דרדקי האידנא לבי מדרשא ואמרו מילי דאפי' בימי יהושע בן נון לא אתמר כוותיהו וכו' ופירשו הראשונים שהיה יום המעונן ולא באו הגדולים לבהמ"ד ובאו הם ואמרו דבריהם. הרמז בזה כי בזמן הגלות הוא כיום המעונן מחשכות הגלות התורה נתמעט. ואנו חשובים כדרדקי נגד הראשונים ואפ"ה יהיו אמרינו לרצון למעלה לשמוע בקול תפלתנו להרים קרן לעמו ישראל בב"א:
<b>נעשה אדם בצלמנו כדמותנו.</b> ידוע כח כוונת כל מצוה ומצוה אשר כל צדיק וצדיק מחדש ודורש כוונות חדשות עצמו מספר. אף אמנם כי איננו באפשרי להיות פנאי בזמן קצר כזה בעת עשיית המצוה להיות מכוון בפועל כל הכוונות הרמוזים בספרים הקדושים הנמצאים ועוד אשר יתגלו עד סוף כל הדורות למשל בפסוק דכתיב באברהם ויקח את המאכלת לשחוט את בנו. אשר רבו כמו רבו המפרשים הפסוק הזה עפ"י סודות עמוקים וכאו"א דורש לעצמו ואלו ואלו דברי אלהים חיים. ואיך אפשר אשר בזמן קצר כזה הי' א"א ע"ה מכוון כל הכוונות הללו כולם. וגם כמה ספרים הקדושים אשר כתבו סודות עמוקים במגלת רות וכבר נשמע מהרב הקדוש ממעזיבוז ז"ל שאמר שאינו באפשר שזה היתה כוונת רות בעת הזאת ענינים עמוקים כאלו. אך הנה שרש הדבר כי מדת האמת הוא הכולל הכל ראש תוך וסוף. אם האדם עושה המצוה בשלימו' באמת בכל לבבו אזי ממילא נעשים כל הכוונו' לנכון. וז"פ הכ' ואהבת את ה' אלהיך בכל לבבך.פי' כי עיקר ושרש הדבר מכל המצות ליחד קב"ה ושכינתיה שיהיה השם שלם. וז"פ ואהבת כו' פי' שתביא אהבה ושלימות בשם הוי' ב"ה שיהיו האותיות השם מצורפים יחד בלי פירוד ח"ו. ואיך האדם זוכה לזה. אם הוא עושה המצוה בכל לבבך בדחילו ורחימו ובלב שלם אזי ממילא נעשים כל הכוונות והיחודים על מכונם. וז"ש במשנה בפרקי אבות לתת שכר טוב לצדיקים שמקיימין את העולם כו' עשרה דורות מנח עד אברהם כו' עד שבא א"א ע"ה וקבל שכר כולם. פי' אף אם יבא עתה צדיק בדור הזה וידרוש כוונת אברהם אבינו בשעה שלקח המאכלת גם זה הוא האמת להרבות שכרו בג"ע מחדש כי אם לא ישולם לו לפי הכוונות אשר רמוזים עתה הלא יחסר שכרו. וז"פ וקבל שכר כנגד כולם פי' לפי כל הכוונות הרמוזים בו אשר יתחדש עד סוף כל הדורות כולם על כל יקבל שכרו. וז"ש כל האומר דבר בשם אומרו מביא גאולה לעולם. פי' מה שאנו דורשים בכוונת א"א וכדומה ומגיע לו שכרו ג"כ כנגד הכוונה זו וכאשר מעורר זכותו של אאע"ה מעורר עתה להביא חסדים טובים וזהו הגאולה לעולם בהשפעות טובות. ואת זה לעומת זה גם להיפך כל מה שחכם דורש בכוונת לבן הרשע ובפרעה ובלעם הרשע וכדומה הכל נכלל ברשעתם לשלם להם כפעלם הרע. וז"פ כדי להפרע מן הרשעים כו' כנגד כל כוונתם להרע לישראל:
ונחזור לענינינו. נעשה אדם בצלמנו כדמותנו כי עיקר כוונת הבריאה הנה. לתכלית כוונת הבורא ב"ה ית"ש אין קץ וסוף ובאמת הכל בכלל כמ"ש הכל נסקרין בסקירה אחת. ובזה הכח ברא ג"כ את האדם ישר בארץ כאשר יעשה המצוה בשלימות ובאמת ובלב שלם שיהיה כל הכוונות ויחודים אשר הוא בכלל באותו המצוה על כולם יקבל שכרו משלם כאלו היה בדעתו וכוונתו לזה. וז"ש בצלמנו כדמותנו כביכול כמו הבורא ב"ה אין סוף כן יהי' שכר העושה המצוה בכוונה הראויה להרבות שכרו כנ"ל:
<b>נעשה אדם בצלמנו כדמותנו וירדו בדגת הים ובעוף השמים ובבהמה ובכל הארץ ובכל הרמש הרומש על הארץ.</b> יל"ד מה זה החשיבות והמעלה אשר נתן אלהים לבני אדם להיות להם ממשלה על הדגים ועוף והבהמה וכי זה יהי' תכלית בריאת האדם אשר בעבורו נברא. אך הנה כתיב וידגו לרב בקרב הארץ. והנה אמנם זה שרש ועיקר תכלית בריאת האדם בתחתונים הוא להעלות מ"נ לעילא ולהוריד השפע מעולמות העליונים למטה על הארץ הזאת דרך מעבר כל השמות הקדושים אשר בכל בחי' ומדריגה בעולמות העליונים כיל"ח. והוא שכתוב בעבור שמך הגדול ובעבור אבותינו כו' כי השפע היורדת ביושר הוא דרך מעבר השמות הוי' ודרך מעבר אבהן לעילא כמבואר בזוה"ק ובהאר"י ז"ל. והנה ע"ז הוא שברך אותם יעקב אבינו ע"ה שיהיה בהם כח להריק הברכה מעליונים בדרך הישר לבל תלך עקלקלות לסט"א חלילה וכמו שמבואר בכוונת האר"י ז"ל אבל אנחנו עמך בני בריתך בני אברהם כי אנתנו נשמותינו מיסוד ז"א בהקדושה לא כן העובדי כוכבים הקדמונים הם היו מסט"א וז"ש כי אנחנו עמך בני בריתך בני אברהם. והנה זהו שאמר יעקב אבינו ע"ה ויקרא בהם שמי ושם אבותי וכו' וידגו לרב בקרב הארץ. פי' וידגו הוא לשון המשכה כמו ואגידה לכם וזהו לשון אגדה שמושכת את הלב. והוא פי' וידגו שיהיה בם כח להמשיך השפע דרך הד' שמות ע"ב ס"ג מ"ה ב"ן שהם גימ' לר"ב וימשיכו השפע דרך האבהן והשמות שבכל עולם ועולם להשפיע בקרב הארץ הזאת מלכות דעשי'. והנה זהו שאמר נעשה אדם בצלמנו כדמותנו בעליונים והוא ימשוך השפע למטה וזהו וירדו בדגת הים ר"ל ירדו בהמשכת השפע שזהו לשון בדגת לשון אגדה והמשכה ירדו בהמשכת השפע עד הי"ם ר"ת יסוד מלכות וזהו ובעוף השמים עו"ף זה יוסף גימט' קנ"ו וזהו ובעוף השמים שמים הוא ת"ת רמז ליסוד ז"א ובבהמה ובכל הארץ בהמ"ה גימ' ב"ן להמשיך השפע לשם ב"ן מיסוד ז"א ומשם תתפשט ותרד השפע בכל הארץ הזאת לבנ"י. והבן:
<small>מכי"ק</small><br>בדמות אלהים ברא אותו זכר ונקבה ברא אותם ויקרא שמם אדם ביום הבראם. וכתב כאן ג' לשונות. דמות אלהים. זכר ונקבה. ואדם. אך אין האדם נקרא אדם עד שבא אל התכלי' העבודת הבורא כמ"ש אתם קרוים אדם ולכתחלה הוא זכר ונקבה כשאר ברואים. והנה בזה הוא דומה ליוצרו ית"ש אשר עיקר שלימותו הוא נובע ממנו ית"ש בעצמו ואין שלימות תלוי בזולתו כן האדם השלימות תלוי עד אשר ישכיל וייטב אזי הוא כאלו ברא בעצמו בחי' שם אדם וז"פ בדמות אלהים ברא אותו כאשר השלימות אלהים נובע מעצמותו כן שלימות האדם תלוי בעצמותו. וזה ויקרא את שמם אדם ביום הבראם. היינו עת תיקונם להשלמת האדם שזה נקרא שאדם ברא את עצמו. ודו"ק:
<b>וירא אלהים את כל אשר עשה והנה טוב מאד.</b> פי' גם בעולם העשי' ראה כי גם הוא טוב כאשר האדם עושה בו רצונו ית"ש. וז"פ טוב מא"ד אותיות אדם שהוא בעולם העשי' ועושה רצונו ית"ש:
עוז והדר לבושה ותשחק ליום אחרון. פיה פתחה בחכמה ותורת חסד על לשונה. הנ"ל עפ"י מה שיש לדקדק בברכת הקידוש בליל שבת. ושבת קדשו באהבה וברצון הנחילנו זכרון למעשה בראשית וכו' ומסיים ושבת קדשך באהבה וברצון הנחלתנו. שהוא כפילת הדברים ולבאר לפ"מ שכבר בארנו מפני מה לא נכתב ביום שבת ויהי ערב ויהי בקר כמו בכל ששת הימים. כי האור של זי"ב אשר נגנז לעתיד לבא. ביום השבת נתעורר האור ההוא לכן הוא כולו אור אין בו ערב כלל כי בליל שבת שמשה אותו האור הגנוז. וז"ש ולכל בנ"י היה אור במושבות"ם אותיות שבת. וז"ש אלמלא שמרו ישראל ב' שבתות מיד היו נגאלים. פי' לעורר הקדושה מהאור שקודם הבריאה ומה שיהיה לעתיד ב"ב יום שכולו שבת. וזה מקרא הנדרש לפניו ולאחריו. וז"פ מעין עוה"ב יום שבת מנוחה. כמ"ש עולמך תראה בחייך כי השבת הוא מעין עוה"ב. פי' ע"י המשכת הקדושה עתה בזמן הגלות נראה לו תיכף ההתעוררת הקדושה לעתיד. וז"פ ותשחק ליום אחרון שיש לו שמחה מהגאולה העתידה דכתיב ישמח ה' במעשיו. ביום ההוא יהיה כו'. וזה הנקרא יום האחרון ועי"ז פיה פתחה בחכמה ותורת חסד על לשונה לעורר גם עתה החסדים. ולזה כפילת הדברים כי הוא ב' ענינים ע"י קדושת השבת מתעורר יום שכולו שבת קודם בריאת העולם ומה שיהיה לע"ל. וז"פ ושבת קדשו כו' זכרון למעשה בראשית הוא השבת הקדום לברי"ע. ושבת קדשך באהבה וברצון הנחלתנו. הוא השבת העתיד יום שכולו שבת. לעורר הקדושה העתידה לבא ונראה לו עתה עין בעין מה שיהיה לעתיד לבא:
<b>ויברך אלהים את יום השביעי ויקדש אותו כי בו שבת מכל מלאכתו אשר ברא אלהים לעשות.</b> דהנה אנו אומרים מעין עולם הבא יום שבת מנוחה. היינו שבכל שבת בא לאדם הישר התעוררת קדושה ממה שיהיה לע"ל ב"ב שהוא עוה"ב יום שכולו שבת וכמבואר כן בסה"ק. וזה הענין של שמור וזכור בדבור אחד השמיענו אל המיוחד ה' אחד ושמו אחד כי מי שמכוון בכל יום היחוד של זכור ושמור בכוונת ק"ש במס"נ כראוי ליחוד שמו זו"נ באחד הנה עי"כ בשבת שהוא שעת היחוד השמיענו אל המיוחד גודל הקדושה לע"ל שיהיה ה' אחד ושמו אחד כנ"ל. וזהו המנחיל מנוחה לעמו ישראל בקדושתו ביום שבת קודש שמך ה' אלהינו יתקדש ר"ל שמנחיל מנוחה שלימה לישראל ממה שיהיה לע"ל ביום ש"ק אשר שמך ה' אלהינו יתקדש ויתגדל לעד ולעולמי עולמים וזה מנוחה אמיתית כמבואר בזוה"ק ביום הניח ה' מעצבך ומרוגזך מנוחת השקט ובטח וכמבואר בתפלת שמ"ע של אתה אחד וכו'. וזה ושבת קדשך באהבה וברצון הנחלתנו לכאורה הלא כבר אמר ושבת קדשו באהבה וברצון הנחילנו אך ושבת קדש"ך הוא רמז קודש כ' הוא כת"ר שלעתיד הקדושה הזאת הנחלתנו גם עתה כנ"ל וזהו ויברך אלהים את יום השביעי ויקדש אותו פי' שעשה הברכה ליום השביעי גם בהגלות להמשיך לו קדושה בלב שלם לישראל ממה שיהיה לעתיד בסוף כל הימים כי בו שבת מכל מלאכתו שיתבטל הכל רק ונשגב ה' לבדו ביום ההוא והוא יום שכולו שבת ומנוחה לחי עולמים וזהו ויקדש אותו גם עתה מהקדושה אשר בו שבת מכל מלאכתו ביום שכולו שבת מכל אשר ברא אלהים לעשות:
<b>וישמעו את קול ה' אלהים מתהלך כו' ויתחבא האדם ואשתו בתוך עץ הגן ויקרא לו ויאמר איכה וכו' ואירא כי עירום אנכי ואחבא.</b> ויאמר מי הגיד לך כי עירום אתה המן העץ אשר צויתיך לבלתי אכל ממנו אכלת. ההרגש בפסוקים הללו מבואר בראשונים. והנראה בפירוש הענין ע"ד מאמרם ז"ל שקראו לאדה"ר גנב שגנב מעץ הדעת לכך ויתחבא כי כאשר הבין האדם בעצמו שחטא מאד כי ראה הנחש כרוך אחריו ורע עליו המעשה כמ"ש וידעו כי עירומים הם ערומים מכל מצוה ומכל טובה לכך ויתחבא בתוך עץ הגן הוא התורה ע"ש ג"ן פרשיות לתורה כמבואר בזוה"ק והתחבא בתורה להמלט מזוהמת הנחש. ויקרא לו ה' איכה. ר"ל איכה תמצא ידך ורגליך אחרי עשות המעשה כזה והשיב את קולך שמעתי ואירא כי עירום אנכי מכל טובה. ואמר לו הקב"ה מי הגיד לך כי עירום אתה כי זה דרך הסט"א וכל הדבקים בה להתנשאות ולגבהות לאמר כי חף אנכי מפשע כמו שאנו רואים כל הרשעים אומרים לנפשם צדיקים אנחנו ולא חטאנו וכמו זה אמה"כ הנני נשפט אותך על אמרך לא חטאתי. כי כן דרך היצה"ר מסמא את עיני אדם לאמור כי בכל אשר הוא עושה עדיין לא חטא כלל ועודנו לא נתרחק כלל מהש"י ואדרבא הוא מתאמר בנפשו עוד לאמור כי מצוה הוא עושה כל הימים כמו שהשיא לחוה לאמר והייתם כאלהים לכן ההתחלת העבדות שיהיה האדם מכיר בעצמו כי חטא לה'. וצריך להיות תמיד פלס ומאזני משפט לפלס דרכיו אם יכונו באמת לה' ולא יעשה בנפשו שקר כמ"ש דוד המלך ע"ה ה' לי בעוזרי ואני אראה בשונאי. ר"ל ה' לי בעוזרי עי"כ אוכל לראות ולהכיר בשונאי לידע מי הוא האוהב אותי ומי הוא השונא המפתה אותי לדרך רעה כי היצה"ט ויצה"ר שניהם מפת' לדרך מצוה אך זה חלקו בחיים וזה אחריתו דרכי מות. לכן הודיעני דרך זו אלך. הורני ה' דרכיך. תעיתי כשה אובד בקש עבדך. ואל יהיה דבר זה קטן בעיני האדם לשום עינא פקיחא על נפשו בכל עניניו כי מצינו כן בצדיקים הגדולים שלא הכירו במעשיהם וחשבו למצוה והיה בהיפך כמו ענין מכירת יוסף כי עברו כ"ב שנים ולא ידעו כי עשו עולה עד שראו תפיסת אחיהם ואת בנימין. אז אמרו אבל אשמים אנחנו וכתיב מיד אחריו כי המליץ בינותם ע"י שהכירו שחטאו נעשה מליץ טוב עליהם. וכן היה רדיפת שאול לדוד כי סבור היה כי הוא מצוה להורגו. מעתה ק"ו ב"ב של ק"ו לאנשים פחותי ערך כמונו עורי לב שכלו ימיהם בהבל צריך להבין ולהשכיל בפתוי היצה"ר להנצל ממצודתו ודבריו הטובי' ולדעת כי איש חוטא הוא. וכזה המליצו חכז"ל יש צדיק וטוב לו צדיק ורע לו רשע וטוב לו. ר"ל שאומרים לנפשם כי טוב הוא ואינם יודעים בעצמם שום חטא כי הוא דומה בעיניו לצדיק וטוב לנפשו מאד. וז"ש ג"כ כאן מי הגיד לך כי עירום אתה המן העץ אכלת ועודך מכיר שחטאת מאין בא לך זאת והשיב כי האשה אשר נתת עמדי היא נתנה לי ומבואר במד"ר כי הוא שוגג ולכך בשוגג כתיב או הודע אליו חטאתו כי עודנו זוכה להתוודע אליו חטאתו אבל במזיד אינו יודע כלל שחטא כי הכל טוב בעיניו וכשר לפניו. וד"ל:
<b>את קולך שמעתי בגן ואירא כי עירום אנכי ואחבא.</b> הנ"ל עפ"י דברי הזוה"ק כד בר נש קם בחצות לילה אורייתא מודעת ליה חוביה ע"ש. וז"פ את קולך שמעתי בג"ן רמז ג"ן פרשיות שבתורה כי השכינה מתלבשת בתורה הקדושה. וזה את קולך שמעתי בג"ן היא התורה. ואירא לשון ראי' והבטה. כי ע"י הלימוד נודע לי כי חטאתי. כמ"ש בזוה"ק ע"פ כאיש אשר אמו תנחמנו. אם לבינה תקרא ע"י לימוד בחצות לילה. ואחבא ע"י התורה. והנה ע"ז מה שהודה שחטא זכה תיכף לתיקון ע"י כתנות עור וילבישם ובתורתו של ר"מ כתנות אור באל"ף. אך במה שהתנצל דבריו באמרו לא חטאתי זה הי' חסרון לתיקון בשלימות. וזה שהשיב לו הש"י כי שמעת לקול אשתך וכו'. להראות לו כי מחמת שלא הודה בפי' לומר חטאתי בלי שום תירוץ לכן לא נתקן לגמרי וז"ש סלחתי כדברך. פי' כמו שאומר האדם חטאתי בלי שום תירוץ עי"ז הש"י הוא מוחל וסולח לגמרי כפי הבחינה ההחרטה והעזיבה בלב נשבר:
א"י <b>ואירא כי עירום אנכי ואחבא.</b> עפ"י מ"ש בגמ' בשבת דף ל' ע"ב אצל דוד המלך ע"ה כשנאמר לו כי ביום השבת תמות היה לומד כל היום כי התורה מגינה ומציל. וזה ג"כ באדה"ר שנגזר עליו ביום אכלך ממנו מות תמות היה סבור כי באותו יום ממש. לכן היה לומד כל היום וזה ואחבא בתוך התורה לכן נהפך עליו לטובה יומו של הש"י אלף שנים. ובזה מיושב קושי' האלשי"ך איך שייך להחביא את עצמו נגד הקב"ת אם יסתר איש במסתרים כו' אך לפי הנ"ל אתי שפיר. והבן:
<b>ויגרש את האדם וישכן מקדם לגן עדן את הכרובים ואת להט החרב המתהפכת לשמור את דרך עץ החיים.</b> הנ"ל לרמז בזה מעלת הצי"ע אשר הוא המשפיע כ"ט והוא שומר ההשפעות לבל יבוזו זרים. וזה סוד תפלת נעילה בחי' נעל חותם בתוך חותם נע"ל י"ה כמבואר במ"א. וז"ש הקב"ה לאברהם אבינו ע"ה ואתה את בריתי תשמור. פי' תשמור ההשפעות לבל ילכו חוצה. וז"פ ויגרש את האדם. הקב"ה גרש את האדם. וישכן מקדם לגן עדן. קאי על אדה"ר כאשר ראה אדה"ר שהקב"ה גרשו מג"ע. בחר לעצמו עבדות כזה וישכן מקדם. פי' השכין לשון השראה. מקדם. פי' מרצון הקדום כמ"ש קדם ידעתי מעדותיך שהם עולמות הקדם הנסתר ונעלם מכל חי והוא כולו חסד ורחמים. והמשיך מימי קדם הכרובים רמז ליחוד למעלה. לשמור את דרך עץ החיים. שיהי' שמירה מעולה מן החיצוני' לבל יהי' להם שום יניקה משפע החסדי'. וז"ש ג"כ בא"א ע"ה את בריתי תשמור. כי א"א הי' בחי' החסד. ודרך החסד להתפשט לזה הי' צריך ג"כ בחי' הגבורה וצמצום לבל יבוזו זרים כנ"ל:
א"י <b>ויגרש את האדם וישכן מקדם לגן עדן את הכרובים ואת להט החרב המתהפכת לשמור את דרך עץ החיים.</b> הנ"ל ברמז הכ' שהוא מדבר על מעלת האדם וגודל כח הצדיקים בעוה"ז שיש להם כח לפעול בעולמות העליונים היחוד כרצונם ולהמשיך עי"ז השפעות טובות בעוה"ז. כי הנה ענין גן הוא סוד עלמא תתאה בחי' מלכות ובחי' עדן הוא עלמא עילאה בינה ונהר יוצא מעדן להשקות שהוא נקרא רחובות הנהר כיל"ח. והנה למעלה אמה"כ ויטע ה' אלהים גן בעדן מקדם. ר"ל שהש"י ב"ה נטע שפע טוב לבחי' גן מלכות להמשיך בעדן בכח אימא עילאה להשפיע למלכות כמ"ש ונהר יוצא מעדן להשקות את הגן וכ"ז הוא כי וישם שם את האדם אשר יצר כי בכח האדם הוא כ"ז להמשיך השפעה מעין הבריכה העליונה אל המלכות על ידי פעולת היחוד יוכל להמשיך לבחי' גן בעדן מקדם מעולמות הקיים גבוה מעל גבוה. כי כן כתיב ויניחהו בג"ע לעבדה ולשמרה במ"ע ובמל"ת לעבוד ה' ולשמר ה' כנ"ל. ולכך אמה"כ בזה ויגרש את האדם לאחר הגירושין אף בהגלות בעוה"ר אעפ"י שגרשו מ"מ וישכן מקדם לג"ע הנה יוכל להמשיך הארה ולהשכין מקדם מעולמות הקדם לג"ע למטה כו' כי אף בהגלות יכול לעשות היחוד וזה את הכרובים פי' כרובים הוא זו"נ כמבואר בזוה"ק כי פעל היחוד גם בהגלות כמו לשעבר. גם פעל ואת להט החרב המתהפכת שיהי' כח באדם להיות לו להט החרב לנצח את החיצונים כמ"ש וחרב פיפיות בידם לעשות נקמה בגוים לבל תלך ההשפעה לחיצונים כמ"ש יתו"ם ואלמנ"ה יעודד יתום ואלמנה הוא יסוד מלכות הם יעודד בהיחוד והשפעה. ודרך רשעים יעות לבל תלך השפע אליהם חלילה. וזהו לשמור את דרך עץ החיים כמ"ש ושמרו דרך ה' לבל ינקו החיצונים מהקדושה כנ"ל:
א"י <b>וישכן מקדם לגן עדן את הכרובים.</b> כי שכינת כבודו ית"ש יורד מקדם מעולם הקדום לג"ע על הצדיקים הם הממשיכים את השכינה למטה והם נקראים כרובים כידוע מזוה"ק ותיקונים וכמ"ש והיו הכרובים פורשי כנפים למעלה הם הצדיקים הפורשי' כנפיהם בתפלה למעלה על יחוד קב"ה ופניהם איש אל אחיו להתפלל כאו"א על ישראל חבירו. וז"ש משרתיו שואלים זה לזה פי' שואלים ומבקשים זה על זה להמשיך להם כל טוב. כי איה מקום כבודו כו'. אם ח"ו הם מדולדלים איה כבוד הש"י ואיפה כבוד המלך אם בניו ועבדיו הם לבז ולמשיסה בין העמים. לכן ממקומו הוא יפן ברחמים לעמו להושיעם ויתגדל ויתקדש כבוד שמו יתברך בעולם ויחון עם המיחדים שמו כנ"ל:
<b>ועתה פן ישלח ידו ולקח גם מעץ החיים ואכל וחי לעולם.</b> הנה ועתה היא תשובה שהקב"ה פתח לו פתח לתשובה ואמר האמנם כי תחלת הבריאה הי' להיות רק טוב לבד. אבל אחר הפגם עוד ישוב אל התורה וגם עתה פן ואולי יאבה ולקח גם מעץ החיים הנה בזה יהי' תקנתו בעה"ח של התורה וחי לעולם כמ"ש כי היא חייך ואורך ימיך. וזה וחי לעולם יעשה היחוד שהוא בחי' ח"י ועול"ם. יסו"ד ומלכו"ת כנ"ל:
<b>זה ספר תולדות אדם ביום ברא אלהים אדם כו'.</b> הנה ידוע כי כל העבדות של בנ"א הוא לתקן הפגם של אדה"ר בכל שיעור קומת גופו מכל וכל כאשר כל הנשמות היו תלוים בו מאז כדאי' במד"ר וצריכין תיקון להחזירם. ולזה אחר שכתוב ויגרש את האדם כתיב אדם כי יקריב מכם. אלה המצות אשר יעשה אותם האדם וחי בהם כו'. רמוז לזה להביא החיות ולקרב ולהחזיר תיקון קומת האדם. וזה ג"כ ונמצא חן כו' בעיני אלהים ואדם. ותפארת לו מן האדם רמוז על הנ"ל. וז"ש וירא אלהים את כל אשר עשה והנה טוב מאד. ולכאו' י"ל הקב"ה ידע מראש מה שיהי' לבסוף וגלוי לפניו כי האדם עמד לחטוא לפניו ומה זה שהוטב בעיניו ית"ש. אך הכתוב רמז לזה וירא אלהים את כל אשר עשה דרך כלל והנה טוב מאד זה האדם כמבואר במד"ר. גם אד"ם אותיות מא"ד. והש"י ידע כי באורך הימים ישוב הכל לאיתנו ויתוקן קומת האדם לכן הוטב בעיניו ית"ש. ולזה סמוך לזה והנה טוב מאד ויכולו וכו' כי בליל שבת הוא עליית כל העולמות כמו קודם הקלקול והנה טוב מאד זהו האדם סמוך ויכולו. וכן זה יהי' ביום שכולו שבת כי יתוקן הכל. וז"ש ויהי האדם לנפש חיה ותרגום אונקלוס לרוח ממללא כי יש בחי' נ"ר נח"י ואדם הצדיק הזוכה לבחי' חיה עד לעתיד יהי' בבחי' יחיד'. וזה שתרגום לרוח ממללא כמו שבאר הרמב"ן ז"ל תכלית בריאת העולם הוא להודות ולהלל לשמו הגדול ית"ש לומר בריותיך אנחנו כו' וזה רוח ממללא לומר שירות ותשבתות. וזה ג"כ הרמז בפסוק שהתחלנו. זה ספר תולדות אדם. ר"ל להגות בתורת ה' בזה תהי' תולדות תיקון האדם כנ"ל. והוסיף לומר ביום ברא אלהים את האדם. ר"ל תחזירו אותו למעמדו הראשון שהי' בעת הבריאה שהי' האדם ישר קודם הקלקול הזה. ובזה פרשנו פי' הפ' כי לא על הלחם לבדו יחי' האדם כי על כל מוצא פי ה' יחי' האדם דהנה ידוע כי כוונת האכילה הוא לברר הניצוצין לתקן פגם עה"ד כמובא באורך בספרים. אמנם הצדיקים היודעים לכוון היחוד העליון לתקן הפירוד אשר נעשה בקלקול אדה"ר ויודעים להמתיק הדינין והגבורות שנעשו ע"י הפגם הנ"ל. הנה בזה מורידים כל השפעות טובות ומתקנים הפגם מחטא אדה"ר. וז"ש הכ' כי לא על הלחם לבדו יחי' האדם בתיקון האכילה לברר הני"ק יהי' התיקון. כי על כל מוצא פי' ה' יחי' האדם. פי' הצדיק המוציא השפעות טובות עי"ז יחי' האדם לתקן קומת אדה"ר. והבן:
<b>זה ינחמנו ממעשנו ומעצבון ידינו וכו'.</b> הנ"ל עפ"י דברי הזוה"ק כי התורה ומצוה שנעשים בלי דו"ר לא פרחית לעילא רק נשארים למטה. רק ע"י הצדיק יכול להיות להם עלי' ג"כ וזהו בחינת עולי הרגל. שגם המצות שהם בחי' רגלים למטה יהי' להם עלי'. וכזה ג"כ הוא כח הצדיק לכל הנלוים אליו להעלות כל התו"מ שלהם כמ"ש בזוה"ק יראה כל זכורך את פני האדון זה רשב"י ע"ש. וזה ג"כ הרמז בפ' הנ"ל זה ינחמנו ממעשנו ומעצבון ידינו. כאשר גם נח הוא הי' בבחי' צי"ע בדור ההוא והי' בידו להעלות תו"מ מן הדור ההוא אשר נעשו בעצבות בלא דחילו ורחימו. כמ"ש צדיק תמים בדורותיו. ואם היו אנשי הדור ההוא מסכימים עמו הי' להם תיקון על ידו להחזירם בתשובה. אך מפני כי נתפרדו ממנו פועלי און לא הי' להם תקומ' עד שהביא עליהם מי המבול. וזה ענין הערבה בכל ז' ימי החג שהיא אגודה יחד עם הלולב גם היא בכלל ד' מינים תחשב אף כי אין בה טעם וריח המצות נעשה גם על ידה כמו ע"י האתרוג. אך ביום הושענא רבא לוקחים הערבה לבדה. לכן חביט חביט ולא בריך. רמז לאנשים הללו הפחותים שאין בהם טעם וריח אם נפרדו מן הצדיק אז אינם ראוים לברכה:

נח

<b>אלה תולדות נח נח איש צדיק תמים כו'.</b> הנראה לרמז בזה מבלי שתאריך בדקדוקים דהנה מפרש בזוה"ק נח נייחא לעלאין נייחא לתתאין וכו' ע"ש. ויראה שכל הפסוק הזה מרמז על יום השבת כי כן עיקר הנייחא הוא ביום שבת וכבר נאמר בזוה"ק במ"א על יום השבת שהוא נייחא לעילא נייחא לתתא וכל ברכאין דלעילא ותתא ביומא שביעאי תליין. וכן בכאן מבואר בזוה"ק כי בחי' נח הוא בחי' יום השבת ע"ש:
<b>והנה זה רמוז נח כמ"ש וינח ביום השביעי ונאמר עליו זה ינחמנו ממעשנו ומעצבון ידינו.</b> כי הנחמה האמיתית היא באה ע"י המנוחה של שבת בזמה"ז שהשבת של זמה"ז היא הכנה המביא ליום שכולו שבת. כי ע"י קדושת שבת של עתה נעשה השבת הגדול העתיד. וזש"א הרתמן הוא ינחילנו ליום שכולו שבת ר"ל ינחילנו שימשיך מנחל השבת הזה ליום שכולו שבת וכמ"ש מנחל עדניך תשקם. וז"ש ברצה בברהמ"ז וברצונך הניח לנו וכו' והראנו בנחמת ציון עירך וכו' מה ענין זה לכאן. אך זה כמו שבארנו כי ע"י השבת הזה נזכה לנחמה זהו מנוח"ה אוחיות נחמ"ה. וז"ש וישבות ביום השביעי ויברך אלהים את יום השביעי הכל מוסב על יום השביעי העתיד כמ"ש כי ששת ימים עשה ה' את השמים ואת הארץ הם שתא אלפי שני הוי עלמא וביום השביעי לעתיד שבת וינפש. וזהו ויקדש אותו כי בו שבת מכל מלאכתו אשר ברא אלהים לעשות בעולם העשיה לעתיד יהיה הכל קודש לה'. וזהו נעשה ע"י שמירת השבת של זמה"ז וזהו מעין עוה"ב יום שבת מנוחה הוא לשון מעין הנובע לעוה"ב יום השבת הזה שהוא בחי' נחל ההולך למרחוק כמו שנתבאר. והנה זה שאמה"כ אלה תולדות נח נח דהנה מצינו באבות מלאכות של שבת תולדות רבות עאכ"ו בהקדושה ובשמירת השבת יש תולדות לאין שיעור להאבות ותולדותיהן כיוצא בהן. והם מביאים לידי השבת לע"ל. וז"פ אלה תולדות נח ר"ל של שבת נח לעתיד ליום שכולו שבת. וזה הוא כי איש צדיק תמים היה בדורותיו כי כבר נאמר צדקתם תצהיר כאור שבעת הימים ה' אלהי ישראל אהבת תמים כי הש"י אוהב הצדיק תמים שהוא המביא גואל ותשועת עולמים לישראל. וזהו כפל הלשון ה' אלהי ישראל אהבת תמים ה' אלהי ישראל תשועת עולמים. כי הש"י ב"ה הוא אלהי ישראל ע"י הצדיק הדור זהו אהבת תמים כמו שצוה לאברהם התהלך לפני והיה תמים וע"י הצדיק מתעורר הצדיק העליון להיות ה' אלהי ישראל תשועת עולמים בגאולה העתידה ב"ב. וזש"נ כי המנוחה שלעתיד נעשה ע"י שאיש צדיק תמים היה בדורותיו בכל דור והשפיע מזה הקדושה לדורות עולמים כמ"ש ושמרו בנ"י את השבת לעשות את השבת לדורותם ברית עולם לעתיד. וזהו את האלהים התהלך נח ע"י נייחא של שבת הדינין של אלהים התהלכו מגוי אל גוי להסט"א כמ"ש ויכל אלהים ביום השביעי הדינין כלים ביום השביעי ומזה נעשה נייחא לעלאין ונייחא לתתאין כנ"ל:
א"י <b>אלה תולדות נח נח וכו'.</b> פירש"י עיקר תולדותיהן של צדיקים מעש"ט. הנ"ל ענין המעשים טובים שנקראו תולדות. דהנה כתיב כי מלאה הארץ חמס ופרש"י לא נחתם גז"ד אלא על הגזל. ויש להתבונן למה היתה זאת מה' להחמיר עליהם על ענין הגזל יותר מכל התועבות אשר עשו. אך הנה כתיב לא תשא שמע שוא אל תשת ידך עם רשע להיות עד חמס. ונתבאר אצלינו בפי' הפ' דהנה האדם צריך לשום לבבו גם בכל המצות ומעש"ט לשמור אותם לבל יטרפום החיצונים ממנו כמ"ש ערוב עבדך לטוב אל יעשקוני זדים. כי זהו הנקרא חלילה מצוה הבאה בעבירה. פי' שהמצוה באה ביד העבירה להחיצונים והוא הנקרא לולב הגזול שגזלו החיצונים מצות לולב ממנו. וז"ש אומרים במצות ציית ותנצל נפשי מן החיצונים והטלית יפרוש כנפיו עליהם כי זהו בחי' הטלית של תכלת אור המקיף כנודע. וזהו כנשר יעיר קנו על גוזליו ירח"ף כנשר ר"ת "נו"ן "שערי "רחמים יעיר קנ"ו גימט' יוס"ף כנודע. על גוזליו הם המצות אשר נגזלו ביד החיצוני' ירח"ף רמז רפ"ח ניצוצות. והיו"ד להעלותם ביו"ד. וזה לא תשא שמע שוא. שמע הוא ק"ש שמע ישראל וכו'. האמנם כי הק"ש הוא חרב פיפיות בידו להנצל מהחיצונים. אך צריך שמירה בעצמו לבל יטרפו ממנו גם הק"ש לבלתי היות שמ"ע שוא חלילה. אל תשת ידך עם רשע להיות עד חמס. כי ע"י החיצונים יחמוס ממך גם העד של ק"ש רמז לאותיות ע' רבתי של שמע ואות ד' מן אחד. והנה זה היה ענין חטא דור המבול שגם המעש"ט שלהם אשר עשו לא נתקיים בידם כי נטרפו להחיצונים. וזהו כי מלאה הארץ חמס מפניהם הם החיצונים. לכן נחתם גז"ד על הגזל הזה שגזלו החיצונים מהם ומצאו כח לאבדם כי לא היה בידם שום זכות להגן עליהם. אבל הצדיק נקרא תמים כי כל המצות ומעש"ט כולם עולים לגבוה ואין מחסור ליראיו מכל הטוב אשר עשה כל הימים והוא תמים בלי שום חסרון. ועוד לו היתרון כי אדרבא הוא המוציא שלל רב מהטרף אשר נטרף ביד החיצונים כמ"ש ותבא אליו היונה לעת ערב והנה טרף בפיה. רמז לשכינה הקדושה נקראת יונה. ולעת ערב לוקחת מהצדיק כל המעש"ט שעשה ביום. והנה עלה זית טרף בפיה. טרף הם רפ"ח נ"ק בפי"ה כמבואר בזוה"ק חזי במאי ברא אתינא לגבך ועי"כ ותתן טרף לביתה. והוא שרמוז הכ' מהעוף למינהו. עו"ף גימ' יוסף למינהו. כי הוא רמוז ללולב גבוה במינו. ומן הבהמה. בהמ"ה גימט' ב"ן צריך להעלות למינו. ואמר הכ' שנים מכל הוא הצדיק אשר לו פי שנים להשפיע שני השפעות פרנסות טובות וקדושות על בנ"י. וזה שנים מכל הוא הצדיק יבואו אליך להחיו' אתך כי הצדיק נקרא מחיה את כולם. וזהו זכר ונקבה יהיו היחוד זו"נ עי"כ נמשך השפעות טובות לעולם והם נקראים תולדות מהעולם העליון. וזהו עיקר תולדותיהן של הצדיקים מעשיהם הטובים כי בהם יעשו תולדות טובות כנ"ל. והבן:
<b>איש צדיק תמים היה בדורותיו.</b> פירש"י יש מרבותינו שדורשים אותו לשבח וכו' ויש שדורשים אותו לגנאי כו' אלו היה בדורו של אברהם לא היה נחשב לכלום. יל"ד הלא מ"מ היה צדיק וכי ניתן מדה לצדיקים כמה יהיה. אך הנה זה מעלת הצדיקים אשר מעולם כי עם כל המצות ומעש"ט שעושים תמיד נ"ר לפני ה' ית"ש עם כל זה אינם חשובים בעיניהם לכלום. כאשר הם דבוקי' בה' ודבקו בדרכיו אשר במקום גדולתו שם אתה מוצא ענוותנותו וכן כל הצדיקים עם גודל מעלתם אתה מוצא ענוותנותם כמ"ש בא"א ע"ה שאמר הנה נא הואלתי לדבר ואנכי עפר ואפר ר"ל אף שכבר הואלתי לדבר פא"פ עם הש"י בכל זה אנכי עפר ואפר. וכן בעקידה נאמר הרבה ארבה את זרעך ככוכבי השמים וכחול אשר על שפת הים ר"ל שיהיו במעלה גדולה כמ"ש ומצדיקי הרבים ככוכבים לעולם ועד. אעפ"כ יהיו בעיני עצמם כחול הים אינם חשובים לכלום. וכן אמרו לו חכמיו להמן כשהן עולין עולין עד לרקיע וכשהן יורדין יורדין עד לעפר. פי' באותו שעה שהן במעלה העליונה אינם מחזיקין טובה לעצמם רק הם בענוה יתירה עד לעפר. ובאמת הכח הזה באה לנו מחמת א"א ע"ה כמ"ש זרע אברהם אוהבו שהזריע מדותיו הטובים בתוך בני יעקב בחיריו. וזהו הענין בנח שהשביחו הכתוב איש צדיק תמים היה וכו' והוא ידע בעצמו שהוא צדיק כמבואר במד"ר לכן דורשים אותו לגנאי שאלו היה בדורו של אברהם אז לא היה חשוב בעיניו לכלום כי היה למד מאברהם אבינו ע"ה שלא היה חושוב בעיניו לכלום כמ"ש ואנכי עפר ואפר:
א"י <b>איש צדיק תמים היה בדורותיו.</b> פרש"י יש מרבותינו שדורשים אותו לשבח ויש שדורשים אותו לגנאי כו'. כבר כתבנו מה שיש לדקדק בזה הלא מ"מ הכתוב מעיד עליו שהיה צדיק בדור ההוא וכו'. אולם הנה מדת הצדיקים אשר מעולם היות בכחם וגבורתם בקדושתם להגן על הדור מכל זרם ומים כבירים מלבד אשר הגינו על בני דורם בחייהם אך גם זאת כי צדקתם עומדת לעד גם לבני בניהם עד סוף להיות למחסה ולמסתר בזכותם. אחד היה אברהם אשר בו נאמר ומצאת את לבבו נאמן לפניך וכן מחשבות לבו בכל דור ודור כי הי' באחד קודם בריאת העולם בעת שהיה ה' אחד ושמו אחד ואח"כ נאמר בהברא"ם באברה"ם. ובזוה"ק חסד אל כל היום חסד דאזיל עם כלהו יומין. כי בחסד נברא העולם ובכל הז"ת מדת החסד מתפשט עמהם ובכל יום מדת החסד של אברהם מתעורר כמ"ש וישכם אברהם בבקר בכל יום הוא משכים והולך בחסד ויעקד את יצחק בנו לאכפיא הדינין כנודע בזוהר ואברהם עודנו עומד לפני ה'. וכן כל הצדיקים גם אחרי הסתלקותם זכותם נשאר עלינו. וכמו שאחכז"ל יציאת צדיק מן המקום עושה רושם לדורות ורשימו ניכר לעולם להיות נשאר ברכה אחריו. והנה הצדיקים ההם העומדים ברומו של עולם צדקתו עומדת לעד להגן על הדור לד"ד. אבל אצל נח כתיב בדורותיו. צדיק לפני בדור הזה. פי' כי לא נשאר אחריו צדקתו רק בדור הזה ואין בכוחו להיות עומדת לעד ע"כ איננו כמו צדיק המבריח מקצה אל הקצה לכן גם על דורו לא היה יכול להגן מסתר מי המבול. וזה שדרשו רז"ל לפי דורו היה צדיק כי שיער הכתוב בשבח הזה בדורותיו. כי לא הגין על דורו מאז יען כי לא היה רק צדיק בדורותיו ולא הגיע יותר. ואלו היה בדורו של צדיקים ר"ל להיות זכותו לדור דורות כמו שאר הצדיקים היה צדיק יותר והיה יכול להציל את כל הדור מכל זה. אבל כי כן בדורו של אברהם לא היה חשוב לכלום כי כל צדקותיו אשר עשה לא תזכרנה. אכן זכותו שלי אברהם אבינו עומדת לעד לדור דורות:
<b>כי מלאה הארץ חמס כו'.</b> ופרש"י לא נחתם גז"ד אלא על הגזל. לכאורה אינו מובן מה בכך שגזלו הרשעים איש מאת רעהו ומה כל חייהם וממונם חביב לפני הש"י שהקפיד על ממונם שגזלו איש מאת רעהו הלא כחיות היער נחשבו שטורפים וחומסים ואין חטא להם. אכן הנה מבואר במד"ר ששאל אברהם אבינו ע"ה את שם בן נח איך נצלתם אתם ממי המבול ומחרון אף הגדול שהיה בעולם ואמר לו שאיננו יודע דבר רק בזכות שרחמנו על העוף והבהמה והחיה אשר כל ימי המבול עסקנו בצרכם להספיק לכל אחד ואחד בזמנו ובזכות זה רחם עלינו ה'. ובאמת כן הוא כי ע"י שהתעוררו מדת הרחמנות במעשיהם הטובים על כל אשר היו בתיבה עי"כ התגוללו רחמים משמים עליהם אדם ובהמה תושיע ה' אדם בזכות בהמה וכן דור המבול אלו היו להם רחמנות איש על רעהו אז מדה כנגד מדה היה מתעורר רחמנות ה' עליהם אבל כי מלאה הארץ חמס מפניהם ולא היה בהם רחמנות לכן נחתם גזר דינם:
<b>צהר תעשה לתיבה.</b> הנראה לרמז בזה כי אותיות התורה ניתנו לצרף כמו שאמרו יודע היה בצלאל לצרף האותיות כו'. והנה הצדיקים מצרפים האותיות מנגע לענג ומן צר"ה רצ"ה כמו שחותמין ביום התענית העונה לעמו ישראל בעת צרה ומיד נאמר רצה ה' כו' שנהפך הכל לרצון טוב. אבל בנח לא היה כך ונאמר לו צה"ר מן צרה שהיה מאיר לו רק לעצמו בפנים ולא על כל העולם. והבן:
א"י <b>צהר תעשה לתיבה.</b> התורה מלמדת אותנו דרכי התפלה להיות העובר לפני התיבה כוונתו להתפלל רק על כבוד ה' לאוקמי שכינתא מעפרא. וזהו צה"ר צ"ר ה' תעשה לתיבה לאוקמי ה' תתאה כמ"ש ה"א לכם זרע. וכך דוד הוא אומר בצרתה לי קראתי ויענני. בצר"ת ה' מיותרת כוונתו על ה' צר"ת ה' קראתי ל"י. ופתח התיבה בצדה תשים. רמוז על פתיחת ההשפעות ופרנסות עוה"ז בצדה תשים זה יהיה מן הצד ולא לכוון בה לעיקר כי זה יבא ממילא כשתכוון ותעשה היחוד בכל תיבה וממילא יתמלאו כל העולמות שפע וברכה ופרנסה טובה וכל טוב. אמן:
<b>ואתה קח לך מכל מאכל אשר יאכל והיה לך ולהם לאכלה.</b> כי הנה ידוע מ"ש בשם הבעש"ט בפ' רעבים גם צמאים נפשם בהם תתעטף כי בכל האכילות של האדם יש בהם נ"ק מובלעים בהם והם מצפים לצאת ע"י אכילת האדם בקדושה וז"ש הכתוב ואתה קח לך מכל מאכל אשר יאכל לתיקון הני"ק והיה לך ולהם לניה"ק לאכלה ולתיקון כי גם הם יעלו עמך:
א"י <b>ואתה קח לך מכל מאכל אשר יאכל והיה לך ולהם לאכלה.</b> כי הנה ע"י אכילת האדם נעשים יחודים בעולמות העליונים כידוע. מאכל גימ' צ"א הוי"ה אדנ"י. וע"י אכילתו בקדושה מוריד השפעות יותר כמ"ש מהאוכל יצא מאכל וזה ואתה קח לך מכל מאכ"ל ועי"כ יהיה לך ולהם לאכלה ויתרבה השפע בעולם:
יזכו לרב טוב כל המתענגים בה בביאת גואל לחיי העוה"ב. דהנה כתיב בני ציון יגילו במלכם יהללו שמו במחול. בני ציון הם הצדיקים שכל ימיהם הם מצפים רק לבנין ציון במהרה לכן הם נקראים בשמה. והם יהללו שמו במחול לעתיד כשיעשה הקב"ה מחול לצדיקים. וזהו יזכו לרב טוב כל המתענגים בה'. פי' העושים תענוג לשכינה הרומז לאות ה' בזה שמצפים רק בביאת גואל שיבא במהרה בימינו והם לחיי עוה"ב:
<b>ויבא נח ואשתו וכו'.</b> ופרש"י אף נח מקטני אמנה היה כו'. לכאורה יפלא לומר כן כאשר מ"מ דבר ה' עמו פעם בפעם ואיך יהיה מקטני אמנה. אך הנה נודע כי שגגה גדולה היתה לו שלא התפלל על הדור אולי הועיל להציל אותם משחת והחסרון היה לו שהיה בדעתו שהוא קטן בעיני הש"י ולא עלה על לבו שיהיה הקב"ה חפץ בתפלתו ולא האמין זאת שהש"י ישמע אליו ויעתר לו אחרי שכבר נגזרה הגזירה. אבל חשב בלבבו שזה יהיה נגד רצון הש"י לבטל גזירתו. והאמת הוא להיפך כי זה חפץ ה' וזהו רצונו שיהיה הצדיק מבטל כל הגזירות וכמו שעמד א"א ע"ה ואמר חלילה לך מעשות כדבר הזה. וכן משה רבינו אמר למה יאמרו מצרים. וכן הוא המדה מתחלת בריאת העולם כמאמרם ז"ל בתתלה עלה במחשבה לבראו במדה"ד וכו' ושתפו מדה"ר למה"ד. הכוונה בזה ע"ד שאמרו כי הצדיק נקרא שותף במע"ב כמו הדן דין אמת לאמיתו כאלו נעשה שותף וכיוצא בזה. והטעם הוא כי הצדיקים מקיימין את העולם כי הם מעוררים רחמים וחסדים תמיד ולבטל כל הגזירות קשות ובזה הוא שותף במע"ב. וזה היה כוונת הבריאה מתחלה כאשר בכל מע"ב לא נזכר רק שם אלהים רק אחר שנאמר בהברא"ם אותיות באברהם מיד נאמר ביום עשות ה' אלהים מדה"ר עמו כי כן על הצדיקים שם הוי' על פניהם תמיד כמ"ש וראו כל בשר יחדיו כי ה' נק' עליך. וז"ש שתפו מדה"ר הם הצדיקים העומדים בפרץ להשיב חמתו מהשחית העולם. וז"פ נח מקטני אמנה היה ולא האמין בעצמו כי יועיל בתפלתו. ובמד"ר איתא נח מחוסר אמנה היה כי אמונה שלימה הוא אמן ו"ה יחוד הוי' אדנ"י ו"ה מראש ועד סוף כי וא"ו רומז לצדיק כמו יעקב ויוסף תרין ווין בווין תתקטר וכן הוא אומר באברהם והאמין בה' ויחשבה לו צדקה והאמין אמן ו"ה הוא אמונה שלימה אבל נח היה מחוסר אמנה חסר וא"ו מן האמונה. לכן כתיב את האלהים התהלך נח עמו יחד כמובן. אבל באברהם כתיב התהלך לפני להיות בבחי' ותגזר אומר ויקם. והבן:
<b>ויצא יצוא ושוב עד יבשת המים מעל הארץ.</b> כתבו הראשוני' ז"ל כי יבש"ת אותיות תשב"י. והנראה בזה ע"ד שאמרו בשם רבינו הרב איש היהודי ז"ל מפרשיסעחי וז"ל שובו שובו מהר בתשובה כי הזמן קצר ואין פנאי עוד להתגלגל כי הגאולה קרובה. וזה הרמוז בפ' ויצא יצא ושוב ר"ל אף אם ח"ו יצא חלילה מהדת ר"ל. ושוב. יכול לשוב מיד עד יבש"ת המים. הרמז על ביאת אליהו התשב"י ועד בכלל כמ"ש והשיב לב אבות על בנים:
<b>והקמותי את בריתי אתכם ולא יכרת כל בשר.</b> עוד ממי המבול ולא יהיה עוד מבול לשחת הארץ. יל"ד כפל לשון הכתוב ולא יכרת כל בשר עוד ממי המבול ולא יהיה עוד כו' ושינוי הלשון בתיבות האלו צריך ביאור. אמנם הנה כבר נודע בזוה"ק ובספרים כי ענין חטא דור המבול הוא שהוציאו ז"ל ר"ל כמבואר ברותחין קלקלו וברותחין נדונו. והנה ענין הפגם ההוא הוא ממחשב' ר"ל והוא פגם במזל העליון שהוא ג' הויות גימט' ע"ח גימ' מזל"א כיל"ח. אמנם הנה כן כתיב פני ה' בעושי רע להכרית מארץ זכרם וכו'. הרמז עושי רע הוא מורה על העון ההוא ר"ל כמבואר בזוה"ק שעון הזה נקרא רע ער בכור יהודה רע כו'. ואמה"כ כי פני ה' בעושי העון הזה שיכרת מחוט החיים העליון שע"י הפגם הזה נפסק המשכת חייו מאור העליון חיי החיים. ובתשובה הוא מתקן וממשיך האור במזל"א ומיחד ומאיר בדעת העליון ונעשה סוד חרב פיפיות להרוג כל המזיקין. והנה ט"ז הוא שרמז הכ' והקימותי את בריתי אתכם הוא היחוד כיל"ח ולא יכרת כל בשר עוד שהוא תיקון העון הזה שנאמר בו כרת ר"ל כנ"ל. וזהו שנאמר כל בשר שהברית נקרא בשר כמ"ש ג"כ רופא כל בשר על זה כי בהתיקון והיחוד העליון על הפגם הזה רופא כל בשר שלכך נתקן ברכה זו באשר יצר. ואמר הכ' שלא יכרת עוד ע"י הפגם הזה מאור ג' הויות גימט' ע"ח שהוא גימט' מבול. ולכך לא יהי' מבול לשחת כי מי המבול היה התיקון לאשר מים עליונים יצאו חוצה אבל ע"י התשובה יתקן הכל וישפיע שפע ברכה מדעת העליון לנוה אפריון. אמן:
<b>ומוראכם וחתכם יהיה וכו'</b> (שמואל א י״ז:כ״ה) ויאמר איש ישראל הראיתם האיש העולה הזה כי לחרף את ישראל עולה והיה האיש אשר יכנו כו' ויאמר דוד כו' מה יעשה כו' כי מי הפלשתי הערל הזה וכו' מערכות אלהים חיים. ויאמר לו העם כדבר הזה לאמר כה יעשה לאיש כו'. שאלת דוד מה יעשה לאיש. תמוה. הלא שמע מה שאמרו וכי אין די בזה. וגם מתשובת העם בשני' מה חדשו מבראשונה. ידוע שהשכר הראוי לו הוא לפי ערך המוכה אם יהרוג בהמה אין לו שכר. רק אם יהרוג אדם יהי' לו שכר. עוד ידוע ששכר הוא לפי הצער שיהי' לאדם לפום צערא אגרא. אבל אם יש להמנצח תענוג מזה אין לו תשלומין. והנה גלית הפלשתי הזה עמד לחרף ישראל. והנה לדעת המכריז הזה היה גלית הזה עוד בתואר אדם ואמר הראיתם האיש העולה כי לא נאבד ממנו הצלם אלהים ואמר הטעם אף שידע שבעת הסתלק ממנו הצלם נדמה כמו בהמה כמ"ש נמשל כבהמות נדמו ואין לו תואר אדם. היינו בין אדם למקום אך זה לא חרף רק בנ"י ולזה אמר כי לחרף מערכות ישראל ולזה יגיע שכר להמכה אותו. אולם דוד המלך בא בטענה כי חילול כבוד המקום וכבוד ישראל אורייתא וקב"ה וישראל חד. וא"כ הוא כבהמה שנסתלק ממנו הצלם אלהים ומה שכר להורג בהמה. עוד אמר התענוג שיש לזה ההורנו שיסיר חרפת ישראל אין לו שום שכר מזה שיש לו תענוג מזה יותר מכל הנאות שבעולם וכו' כי מי הפלשתי הזה כו' לחרף מערכות אלהים חיים. כי נסתלק ממנו השם אלהי' לא כדעתכם שבמה שחירף ישראל לבד עדיין הוא איש לא כן. קב"ה וישראל חד. וא"כ הרי הוא כבהמה גם את הארי ואת הדוב הכה עבדך והי' כאחד מהם כי חרף מערכות אלהים חיים. ואמרו לו העם כדבר הזה כה יעשה לאיש אשר יכנו. כלומר אם היה איש זה המוכה ראוי שישלם לו זה הגמול. וק"ל:
<b>במס' סנהדרין דף ק"ח ע"ב (אורשינא פירש"י עוף ששמו חול בלשון המקרא ואינו מת לעולם) אשכחי' אבא דגני בספנא דתיבותא א"ל לא בעית מזוני.</b> א"ל חזיתיך דהות טרידא אמינא לא אצערך. א"ל יהא רעווא דלא תמות שנאמר ואומר עם קני אגוע וכחול ארבה ימים. הנראה ללמוד מזה כי כן יש בחי' צדיקים אשר קוראים אל ה' והוא יענם כמ"ש בצרתה לי קראתי ויענני ובכל עת צרכותם קוראים אל ה' וכמ"ש ונצעק וכו' וישמע את קולנו וכו' ויש בחי' צדיקים אשר אינם צועקים כלל על ענינם כמ"ש טוב ויחיל ודומם לתשועת ה' ורק ברצון ובמחשבה לבד הם מצפים לישועה וכמ"ש בזוה"ק אצל אלישע לא בעינא לאטרוחי למארא וכמ"ש באסתר לו. בקשה דבר. ועל הבחי' האלו נאמר רצון יראיו יעשה ואת שועתם ישמע ויושיעם. כי המעלה הראשונה הוא אשר ברצון לבד היא העליונה עליהם אמר הכתוב רצון יראיו יעשה. ואחרי' ואת שועתם ישמע ויושיעם שצועקים ונענים. וכזה היה ענין נח שלא התפלל כלום בכל צרתם רק נאמר ויזכור אלהי' את נח מאליו בא הזכרון בלא תפלה. ולכך אנו אומרים בפסוקי הזכרונות בר"ה וגם את נח באהב' זכרת מעצמו עלה בזכרונך טוב לפניך כי אתה זוכר מעשה כולם ואין שכחה לפני כסא כבודך כמו כן תעלה זכרונינו לפניך בלא תפלה. ואח"כ בשופרות אנו מזכירין רק קול בעלמא:
<small>[עוד מכת"י]</small><br>וזה פי' יראת ה' תוסיף ימים. מי שהוא ירא שמים עליהם נאמר כי אין מחסור ליראיו. פי' אף שיש להם חוסר רב בעניני עוה"ז מ"מ אינם מטריחים את בוראם ואומרים כל מה דעביר רחמנא לטב עביד ואינם מתפללים על מה שנוגע לעצמם.רק. מה שנוגע לכבוד הבורא ב"ה ולכבוד כלל ישראל. צא ולמד מאברהם אבינו ע"ה שלא התפלל על לוט בעבור שהיה אחיו והוה כאלו התפלל על עצמו. וכן לא רצה ג"כ להפוך דעת הבורא ב"ה בעת העקידה שלא לשחוט את בנו יחידו. וזה שאמר לו הש"י מיד אחר העקידה עתה ידעתי כי ירא אלהים אתה:
<b>ועתה לא יבצר מהם כל אשר יזמו לעשות.</b> דהנה מצינו בבן סורר ומורה נידון על שם סופו. ואצל ישמעאל מצינו בהיפך באשר הוא שם. אך בבן סורר ומורה כבר התחיל בעבירה. ובישמעאל הי' תינוק מוטל בעריסה. וזה הפי' כאן ועתה לא יבצר מהם אני נפרע מהם כאשר זמם. אך אמאי יהי' נידון על שם סופו. ולזה מתרץ וזה החילם לעשות שכבר התחילו בעבירה. וק"ל:

לך לך

<b>ויאמר ה' אל אברם לך לך וכו' אל הארץ אשר אראך.</b> הנה א"א הי' המרכבה למדת החסד כמבואר בזוה"ק ובכל הספרים. והנה עיקר החסד להמשיך אותו לעוה"ז ושיהי' מלכות שמים מלא כל הארץ כבודו. לכבודו בראתיו יצרתיו אף עשיתיו. עולם העשי'. שמכל העולמות הי' עיקר הבריאה עולם העשי' וכמו שאמר א"א ע"ה בפ' חיי שרה. ואשביעך בה' אלהי השמים ואלהי הארץ. ופרש"י שאמר עכשיו הוא אלהי השמים ואלהי הארץ שהרגלתיו בפי הבריות וכו'. וגם המלאכים שמשבחי' להקב"ה אומרים מלא כל הארץ כבודו. שהם משתוקקים שיהי' הקב"ה מלא כל הארץ כבודו. וז"ש בפ' בראשית וירא אלהים את כל אשר עשה והנה טוב מאד. שאחר שברא כל העולמות הי' תכלית הבריאה עולם העשי' ולזה נאמר את כל אשר עשה. היינו עולם העשי'. והנה טוב מאד. והנה החסדים במקורם בעולמות העליונים נק' אברם לשון א"ב ר"ם. אב הוא חסד כרחם אב על בנים. ולזה כאשר בא אברם לעולם המשיך החסדים והאלקות בעוה"ז והי' מרכבה למדת החסד. וזה ויאמר ה' אל אברם. שאמר להחסדים העליונים שירדו למטה לארץ. וז"ש לך לך מארצך וממולדתך אל הארץ וכשיהיו יורדים למטה נקראים אברהם בתוספת ה'. שעוה"ז נברא בה'. וגם כנסת ישראל דהיינו השכינה ג"כ נקרא ה' שבשם הוי' שמהיו"ד יושפע לה' האחרונה. וזה כוונת רש"י על פסוק ואגדלה שמך. הריני מוסיף אות על שמך וכו'. מכאן ואילך תהי' נקרא אברהם בה'. ולכאו' מה מתנה נתן לו. רש"י פירש אברהם עולה רמ"ח. ולפי שפרשתי נכון מאד שהי' מוסיף לו ה' שבזכותו יהי' לו כח להמשיך החסדי' העליוני' לכנסת ישראל ולעולם העשי'. שעולם העשי' הוא ננד השכינה שהיא ה' תתאה. וזהו ואגדלה שמך. ואגדל ה'. ואברכה מברכיך. ואברך ה'. והי"ה ברכה. והי"ה הוא שם הוי' ב"ה. שהשם הוי' יהי' נתברך בזכותו להשפיע לעוה"ז ולכנסת ישראל:
<b>ואברם בן חמש ושבעים שנה בצאתו מחרן.</b> לכאו' למה נכתבה בהתורה כמה היו שנותיו בצאתו מחרן. ולדרכנו הרמז הוא ששרש החסד הוא שם ע"ב כמבואר בספרים הקדושים. ועוד השלש ראשונות איה חסדיך הראשונים היינו ספירח כת"ר וחכמ"ה ובינ"ה. הרי עולה במספר חמש ושבעים. ולזה אמר ב"ן חמש ושבעים. דהיינו שהמשיך לעוה"ז חסדים. ועולם העשי' הוא כנגד שם ב"ן כמבואר בספרים. וידוע בספרי קבלה ששלש ראשונות נקראים ימי קדם שהם החסדים שהיו קודם בריאת העולם. ששבעת ימי בראשית עם שבת קודש מתחיל מחסד ואילך עולם חסד יבנה. ולזה אף שיש עשר ספירות אין לנו אלא שבעה ימי בראשית כנגד הספירות מחסד ואילך. וז"פ חדש ימינו כקדם. אשר נשבעת לאבותינו מימי קדם. שהאבות מתחילים מחסד ואילך כידוע רק האבות המשיכו לעולם העשי' החסדים מימי קדם. אבותינו ספרו לנו פועל פעלת בימיהם בימי קדם. ולזה אמרה התורה ויעתק משם ההרה. היינו מעולם העליון הנקרא עתיקא קדישא י"ג מכילין דרחמי לשתי ההי"ן ההר"ה והר באמצע. והשתחוו להר קדשו בסידור האר"י ז"ל הר קדשו מלכות שבאצילות שהמשיך מעולם העליון לספי' מלכות (עוד י"ל ההר"ה עם הכולל גימ' רי"ו גימ' גבורה שהמשיך החסדים מעתיקא קדישא והמתיק הגבורות שעולה ההר"ה) מקדם לבית אל. מימי קדם המשיך לבית אל היינו לספירת מלכות. ויט אהל"ה. אהל ה' ולכך נכתב אהלה בה'. והעי מקדם והע"י גימט' צ"א הוי"ה אדנ"י שהמשיך להיחוד הוי' אדני מקדם. מעולמות הקדם. וק"ל:
<b>ויאמר ה' אל אברם לך לך מארצך וממולדתך ומבית אביך.</b> פירש"י להודיע טבעך בעולם. יבואר עפ"י המד"ר לך לך אני פוטרך מכיבוד אב. הענין הוא כי לפי גודל קדושתו של א"א ע"ה לא הי' לו שום חלק מתולדתו של אביו מאומה לכן הי' צריך לו לעמוד בניסיון באור כשדים כדי שיתבטל חלק הגופני מהגשמיות של אביו ואמו ונעשה ברי' חדשה. וז"ש והוצאתו מאור כשדים. פי' שנעשה בריה חדשה ע"י האור כשדים כי בטל ממנו חלק הגופניות מאביו ואמו. לכן שפיר היה פטור מכיבוד אב כי לא היה שום חלק ממנו. וזה כוונת רש"י מ"ש להודיע טבעך בעולם. כידוע כי מטבע הרשעים ללכת אחרי תאות לבם בעניני הגשמות ורשעים הם ברשות לבם. לכן בשעת מתן תורה לא רצו ישמעאל ועשו לקבל התורה ושאלו מה כתיב בה לא תרצח וכו' וכן ישמעאל כו'. יען כי זהו חלקם בתאוותם בטבע גמור. וז"ש במצרים ומבחר שלישיו טבעו בים סוף. כי הטבע משך אותם לזאת תהומות יכסיומו טבעו בים סוף. לא כאלה חלק יעקב זרע ישראל עם קדוש אשר בם בחר אל והנחיל אותם מורשה התוה"ק וכל עבודתינו להיפך מהטבע לשבור התאוות. לכן בבלעם כתיב ויהפוך ה' אלהיך לך את הקללה לברכה. כי כוונת בלעם בברכתו מה טובו אהליך יעקב וכו' אלו בתי כנסיות ובתי מדרשות ובדעתו היה לקללם בזה שיצטרכו בנ"י לשבת באהלי תורה ולא ישיגו תאוות עוה"ז ומחמדיו. אך באמת זה תכלית הטובה והרצון הבורא ב"ה וזה ויהפוך ה' אלהיך לך את הקללה לברכה כי היא הטובה האמיתית וגם רצון בנ"י הוא להפוך הטבע להיות לבם ברשותם לעבוד הש"י ב"ה באמת ובתמים. ולזה נטבע בבנ"י טבע חדשה היפך מתאוות העולם. וזה שפרש"י להודיע טבעך בעולם. כי אחד הי' א"א ע"ה הראשון אשר הביא טבע חדשה להיות הולך בכל יום במדריגה יתירה במס"נ עבור קדושת שמו ית"ש בעולם אשר כמוהו לא הי' מעולם. וזה להודיע טבעך בעולם:
א"י <b>לך לך מארצך כו' ואברכך ואגדלה שמך והיה ברכה ואברכה מברכיך וכו'.</b> הנה יש להבין בענין כפל הברכות האלו מה טובם. הלא כאשר אמר לו הש"י ואברכך פעם אחת הנה הכל הי' בכלל ומה הוסיף עוד והיה ברכה ואברכה מברכיך ונברכו בך כו'. והנה רז"ל עמרו לפרש בזה על כל פרט. אך ד"ת כפטיש יפוצץ סלע. ולבאר זה נקדים עוד להבין בענין הכתוב בפ' בחקותי. אם בחקותי תלכו ונתתי גשמיכם בעתם ונתנה הארץ יבולה וכו' ואכלת' לחמכם לשובע ופירשו רז"ל אף בתוך המעיים יהי' ברכה. ולכאו' אם האוכל נתברך במעיו אכל מעט והנה לשבעה אי' איפוא ישימו התבואה והפירות ומה להם בכל אלה. והנה כן אמר הכתוב ובאו עליך כל הברכות האלה והשיגוך כו' ברוך אתה בבואך וברוך אתה בצאתך. יש ג"כ לשום על לב בענין ריבוי הברכות האלה. כי לא תהי' הברכה לבטלה ומה טובם. אמנם כן הנה מבואר בספרים כי סדר בריאת העולם הי' בדרך השתלשלות מאחדו' הפשוט לרבוי העולמות אין שיעור שהם בבחי' ע"ס. ואעפ"י כי בתחלה הי' כל הע"ס כלולים בסוד הנקודה כתר עליון הנה אח"כ נשתלשל ונתרבה רבוי העולמות שבכל אחת מהם ע"ס ובכל אחת מהעשר יש בהם י' ספירות כיל"ח. כי כן הי' ענין האור העליון ממקור הברכה להתפשט ולהתרבות בכ"ע. כי לעולם הברכה והקדושה סמוכים זה לזה. וכל שנתפשט הקדושה הנה הברכה מצויה עמה. וכאשר נתרבה הברכה הנה הקדושה סמוכה עמה. והנה זה הענין שמצינו בתורה ומצות כי כאשר יקבל האדם עליו עומ"ש וימשך עליו הקדושה שלמעלה הנה הברכה תהי' עמה ותיכף לת"ח ברכה כי נתברך ונעשה כמעיין המתגבר לחדש חדושי תורה וז"ש הכ' בק"ש שמע ישראל כו' כאשר יקבל עליו עומ"ש שלימה ואהבת את ה' אלהיך כו' עי"כ והיו הדברים האלה על לבבך בהוי' חדשה יותר ממה שלמדת. אח"כ ושננתם לבניך אלו התלמידים מתלמידי יותר מכולם. וז"ש את הברכה אשר תשמעו. פי' הברכה יהי' לכם בתורה והמצות אשר תשמעון שיתרבו בכם יותר ויותר. וכן ע"י מעשה המצות נתברך בתורה כמ"ש במצות תפלין למען תהי' תורת ה' בפיך וכיוצא בזה בשאר המצות. וע"י ת"ת מתברך בהמצות כי התלמוד מביא לידי מעשה כנ"ל. נמצא כי בעסק התורה והמצות והמשכת הקדושה הנה תבא הברכה עמה כי הם סמוכים לעד לעולם. הנה זהו שאמר הכ' ובאו עליך כל הברכות האלה והשיגוך פי' יפעלו בך השגה יתירה וקדושה רבה הבאה עם הברכה כנ"ל. וזש"א ברוך אתה בעיר כי ע"י עסק התורה ומצות בעיר הנה הוא מתברך בעיר. וע"י המצות שבשדה אתה מתברך בשדה. וכן ברוך טנאך ע"י מצות מעשר והבכורים. ומשארתך ע"י הפרשת תלה ובדומם בכל עת שעושה המצוה נתוסף לו הברכה ועמה נתוסף לו הקדושה ממעון הברכות כנ"ל. ועד"ז הם הברכות שבפ' בחקותי כמו שנתבאר. והנה זה ענין שהי' אצל א"א ע"ה שאמר לו הש"י לך לך מארצך כמשל צלוחית של שמן המבואר במד"ר להיות ריחו נודף בכל העולם. ובכל מקום אשר עבר א"א ע"ה המשיך "יחוד "ברכה "וקדושה במקום ההוא כי באת הברכה על ידו וממילא נתרבה הקדוש' עמה כנ"ל. וז"ש ואברכך ואגדלה שמך והי' ברכה כי תהי' אתה צנור הברכה והשפעה וז"ש אלהי אברהם אלהי יצחק ואלהי יעקב פי' על ידי הברכה שעמך יתגדל האלקות בעולם שיאמרו אלהי אברהם כו' כמו שמצינו זה אצל האבות כמבואר בכתוב כמו שהעיד ע"ז אבימלך ליצחק וכן לבן ליעקב אבינו ע"ה נמצא כי הברכות האלה הם התפשטות הקדושה והאלקות בעולם וע"ז היא שהפליג הש"י בהברכות האלה לא"א ע"ה כנ"ל. והבן:
א"י. <b>לך לך כו' ויעבור אברם בארץ עד מקום שכם עד אלון מורה והכנעני אז בארץ.</b> הנ"ל לבאר ע"ד הכתוב ואולם חי אני וימלא כבוד ה' את כל הארץ כי כל האנשים כו' ופרש"י ז"ל חי אני לשון שבועה ע"ש. ויש להבין מהו ענין השבועה הזאת לרעה ח"ו הנה לטובה יתכן השבועה כדי שלא ישתנה מסיבות החטא. אבל כאן למה צורך הי'. אכן הנה ברצות ה' את עבדיו הצדיקים ההולכים לפניו. הנה כאב את בן ירצה לרצותם ולהשיב את נפשם ולנחמם בבשורות טובות. על דבר הגאולה והישועה העתיד להיות ב"ב. כמבואר זה בדברי הנחמות אשר ע"י הנביאים הכתוב לאמור. ולכן הנה כאשר משרע"ה מאז היתה כוונתו בצאת ישראל ממצרים להביאם מיד אל הארץ בשלשה ימים כנ"ל וזהו יהי' הגאול' שלימה כמ"ש תביאמו ותטעמו בהר נחלתך כו' ה' ימלוך לעולם ועד. ולכן כשנעשה אותה המעשה של המרגלים ונגזר עליהם בכיה לדורות בתשעה באב כנודע. הנה זהו הי' התחלת הגלות שאח"כ. לכן טרם גלה הקב"ה את הגזירה אל משרע"ה קידם הוא לנחמו ולבשרו בהגאולה העתידה שתהי' בלי ספק והקדים הרפואה למכה ר"ל. וזהו שפתח חי אני בלשון שבועה כי בודאי יבא העת שימלא כבוד ה' את כל הארץ בהגאולה שתהי' ב"ב כי לא יזנח ה' את עמו לעולם ואח"כ אמר לו הגזירה כי כל האנשים הרואים את כבודי כו' הנה גם כאן אצל א"א ע"ה הי' כזה כאשר א"א ע"ה הי' מתבודד עם ה' בארצו ובביתו הנה העיר הש"י אותו לאמור לו לך לך מארצך אל הארץ אשר אראך אל מקום המקדש בא"י כי בשבתך בביתך אינך רואה כלום מה אני בעולם לך נא אל הארץ אשר אראך וראה כמה כבודי מחולל בין העמים ואין מכיר אותי לדעת כי יש אלהים שופטים בארץ. וילך אברם כאשר דבר אליו ה' ויעבר אברם בארץ ונתן לבו לדבר הזה עד מקום שכ"ם הוא ר"ת "שם "כבוד "מלכותו ר"ל שעבר ובקש מקום שיקדישו שכ"מ בארץ ולא מצא. וזהו עד אלו"ן מור"ה אלון גימט' פ"ו. שראה בחי' הדינין דאלקים מושלים. מור"ה הוא מ"ר ו"ה שהוא הפירוד בין שם הוי' ב"ה והיא מר לה'. ראה כמה הסט"א גוברת והשכינה בגלות והכנעני הארור אז יושב בארץ ונצטער א"א מאד ע"ז. לכך מיד וירא אליו ה' לנחמו לזרעך נתתי את הארץ הזאת עתיד אני להחזירה לבניך ויהי' הגאולה השלימה בלי ספק. לכן ויבן שם אברם מזבח להודות לה' על הגאולה והישועה בב"א:
א"י <b>לך לך מארצך אל הארץ אשר אראך.</b> הנ"ל לרמז בענין המסעות הללו של א"א מגוי אל גוי ומממלכה אל עם אחר. דהנה אמרו חכז"ל עשרה דורות מנח עד אברהם וכו' עד שבא אברהם אבינו וקבל שכר כולם. כי הנה אאע"ה הגדול במעשים היה זה כוחו לאלהיו לעשות מעש"ט נגד כל העולם וכמ"ש חכז"ל אצל משרע"ה כי שקול הי' משה כנגד כל ישראל. וזהו כשהי' אאע"ה בארצו ומולדתו ועשה מצות כנגדם צוהו הש"י ללכת אל מקום אחר להתעורר במעש"ט נגד הגוים ההם וז"ש לו לך לך ובכל מקום בואו ויקרא שם אברם בשם ה' כנגד כולם:
א"י <b>לך לך כו' פרש"י להנאתך ולטובתך.</b> יל"ד מה הנאה הי' צורך לאאע"ה הלא אין מחסור ליראיו כתיב. אכן הנה זהו מדתו של א"א ע"ה להשפיע רב חסד להעולם וזה הוא לו הנאה שיוכלו החסדים להתפשט ע"כ אמר לו לך לך כו' מארצך וממולדתך להשפיע לכל העולם וזה יהי' הנאתך וטובתך וכולם יהיו שווים אצלך כמו בני משפחתך:
א"י <b>לך לך מארצך וכו' ואברכך ואגדלה שמך והי' ברכה.</b> הנ"ל עפ"י מ"ש עתיד הקב"ה להנחיל לכל צדיק וצדיק ש"י עולמות. כפילות הלשון לכל צדיק וצדיק הענין הוא כי הצדיק צריך להיות בבחי' זו לתקן ולעורר ג"כ בחי' צדיק העליון ולזה נקרא יסוד צדיק. וז"ש ותקם את דבריך כי צדיק אתה כמבואר במ"א. לכן בנח כתיב איש צדיק תמים הי' בדורותיו לבד ולא היה לו כח כזה לעורר בחי' צדיק העליון אבל אאע"ה הי' כוחו גדול לעורר בחינת החסד שלמעלה בבחי' צי"ע. וז"ש לך לך כי אברם נקראו החסדים שהם למעלה וכאשר המשיכם למטה לה' נקרא אברהם בה' שהמשיך אותם למטה לה' הידוע. וזהו ואגדלה שמך. שרש המלה אגדל נשאר ו"ה. ואברכה ג"כ בו אותיות ו"ה שהמשיך הברכות לו"ה. והי' ברכה אותיות הוי'. וזהו מארצך וכו' ומבית אביך מאותו מקום ועולם הנקרא אבא משם המשיך החסדים מלמעלה הנקרא אב"א:
<b>ונברכו בך כל משפתות האדמה.</b> פי' כי הצדיק צריך להעלות כל התורה ומצות ותפלות שהיו בעצבות ולהעלותם למעלה. וז"פ זה ינחמנו ממעשינו ומעצבון ידינו. היינו שיעלה מעשינו שנעשו בעצבות ינחמנו ויעלה אותם. וזהו ונברכו בך כל משפחות האדמה להעלות אותם:
אל הארץ אשר אראך. נקדים לפ' הפ' והאלהי' עשה שייראו מלפניו. פי' עיקר בריה"ע הי' שייראו מלפניו שיהיה יראתו ניכר בעולם כמ"ש בתיקונים בראשי' ש"ב בירא"ת וז"ש כולם בחכמה עשית הוא עולם העשיה וכתיב ראשית חכמה יראת ה'. וא"כ התחלת ברי"ע היתה מנקודת העולם אבן שתיה שממנו הושתת העולם. וממילא אם שם עיקר הבריאה שם עיקר היראה. לכן המצוה לעלות שם לרגל שלש פעמים בשנה יראה כל זכורך. כדרך שבא לראות כך בא ליראות לשון יראה כי עיקר המשכת היראה משם ולזה נקרא הר המוריה. הר יראה. לשון יראה. וז"ש אחר העקידה עתה ידעתי כי ירא אלהים אתה. ולכאו' צ"ל הלא עיקר ניסיון העקידה היה בבחי' אהבה במס"נ שלא לחוס על בן יחידו ורצה לשחוט אותו מחמת אהבת הבורא ב"ה ומה זה שאמר כי ירא אלהים אתה. אך האמת הוא כנ"ל כי מחמת שבא למקום ההוא הר המוריה בא לעוצם היראה בשלימות כי המקום גורם לזה וז"ש בתפלה ושם נעבדך ביראה כימי עולם. הפי' בזה כאשר נזכה לבא למקום הנבחר ההוא ממילא נבא למעלת היראה בשלימות. וז"פ הפ' לך לך זכו'. אל הארץ אשר אראך. לשון יראה. כי משם תזכה למעלת היראה בשלימות כנ"ל:
<b>ואעשך לגוי גדול וכו'.</b> ופרש"י זה שאומרים. אלהי אברהם. ואברכך זה שאומרים אלהי יצחק וכו'. יבואר עפ"י מעשה אשר הובא בס' עמק המלך שפעם אתת בעי"כ לעת ערב בעיר חברון היה חסר איש אחד למנין עשרה ונצטערו יושבי העיר מאד. והיה להם נס ומופת גדול שבא אאע"ה ועמד עמהם בתפלה עד אחר תפלת נעילה ואח"כ נעלם מהם ע"ש. (וזה הרמז בדברי רש"י ז"ל בך חותמין כו' כי תפלת נעילה היא גמר החתימה). והענין הוא כי התפלות בצרכי בנ"א הוא באמת מדריגה שפלה מאד בבני חיי ומזוני. עניני עוה"ז השפל. אך האדם המשגיח על כל דרכיו במישור יהי' כל מגמת חפצו בבקשתו למען כבודו ית"ש להרים גדולתו וממשלתו יכירו וידעו כל יושבי תבל וכו'. ולזה טרם עמדו להתפלל אומרים ד' שפתי תפתח וכו' גם בתפלת ימים הנוראים אומרים הורם מה שיאמרו וכו'. ה' ישלת עזרו שיהי' כל מגמת תפצינו בכל צרכינו למען כבודו ית"ש לבל יחסר לנו מטובו למען נוכל לעבדו בשמחה וטוב לבב. וכזה היה עבודת אאע"ה להמשיך אלקותו ית"ש על כל העולם. וז"ש רש"י במתק לשונו זה שאומרים אלקי אברהם שיתפללו כל באי עולם על המשכת האלקות של אברהם כנ"ל. וז"ש בתפלה אלהינו ואלהי אבותינו אלקי אברהם וכו' פי' המשכת האלקות של אברהם שהי' ברצונו אז כן נזכה אנחנו כולנו להרים קרן ממשלתו על כל העולם בב"א:
א"י בדרך זה. בפרש"י הנ"ל זה שאומרים אלקי אברהם. הנה ידוע כי גם קודם שבא א"א ע"ה לעולם היו חכמי קדם פילוסופים שהיו מאמיני' במציאות הבורא ב"ה וכי הוא קדמון ויחיד ובורא העולמות כולם. אמנם בזה טעו כי עלה בדעתם כי עיקר גדולתו הוא בעליונים וכי הוא ג"כ מושל בתחתונים כמשל מלך בו"ד הכובש מדינה בארץ רחוקה ומושל עליהם. אולם אחד היה א"א הוא הבין בדעתו כי עיקר מכל הברואים בשמים ובארץ וכל צבאם רק לקבל נ"ר מן האדם הקרוץ מחומר ועובד אותו באמת בזה תתרומם כבודו ית"ש ביתר שאת. וז"ש בתפלה לך ה' הגדולה כו' אתה עשית את השמים וכו' ואתה מחי' את כולם וצבא השמים כו' אשר בחרת באברם. כי עיקר הכל הי' רק עבור אברם כי אחד הי' אברהם הראשון אשר חקר והבין זאת בשכלו כי זהו כבודו ית"ש מעולם השפל הזה. וז"ש אלה תולדות השמים והארץ בהברא"ם באברה"ם כי כל עיקר ברי"ע הי' למענו. וז"ש אשר בחרת באברם ומצאת את לבבו נאמן לפניך כי הוא העומד בכל העולמות ובכל המדות אשר המשיך גדולתו ית"ש בעולם התתתון. וז"ש רש"י זה שאומרים אלקי אברהם כי הוא הי' הראשון שהמשיך אלקותו בעולם התחתון כנ"ל:
רצון יראיו יעשה ואת שועתם ישמע ויושיעם. יבואר על פי מה שכתוב למעלה כי עיקר רצון הבריאה בתכלית הי' למען האדם אשר יהיה יראת ה' על פניו ויכיר כבוד מלכותו וגדולתו ית"ש. וז"ש וירא אלהים את כל אשר עשה והנה טוב מאד. מאד זה האדם כמ"ש אמרו לצדיק כי טוב. הצדיק הוא הטוב אשר עובד השי"ת באמת ושכינת עוזו שורה עליו ונתרומם בכל העולמות. וז"ש בקדושת כתר משרתיו שואלים זה לזה איה מקום כבודו להעריצו. כי הם הרואים שאין עיקר כבודו ותפארתו מה שהם משבחים ומפארים אותו במרום רק מן התחתונים. וז"ש ממקומו הוא יפן ברחמיו לעמו ויחון עם המיחדים שמו. פי' עיקר חנייתו הוא עם בני ישראל המיחדים שמו הם בשר ודם קרוצי חומר זהו תכלית הבריאה. וז"ש דוד המלך ע"ה רצון יראיו יעשה פי' עיקר עולם העשיה היה בשביל היראים. לכן ממילא את שועתם ישמע ויושיעם. מפני כי הם תכלית כוונת הבריאה כאו"א לפי ערכו. לכן מהראוי לשמוע בקול שועתם ויושיעם בכל משאלותם:
<b>ואגדלה שמך והיה ברכה.</b> ו"ה אגד"ל היא כמ"ש רק הכסא אגדל ממך כי יד על כס י"ה אין הכסא שלם ואין השם שלם אבל לעתיד יהיה היחוד בשם הוי' ויתחברו ו"ה אל י"ה וזהו והיה ברכה השם הוי"ה יתברך ויתיחד להיות ה' אחד ושמו אחד. וזהו ואגדלה שמך כי שמנו קראת בשמך:
<b>והיה ברכה.</b> פרש"י בך חותמין כו'. הנ"ל דהנה מצינו מקרא נדרש לפניו ולאחריו זה א"א. שכל הדורות שלפניו ולאחריו כולם יקראו בשמו ובזכותו והוא המקרא כמ"ש ויקרא שם אברם בשם ה'. והנה תחלת הבריאה היה באברה"ם בהברא"ם וכל הדורות שלפניו לא קיימו רק כדי שיצא א"א מהם. וכן הדורות שלאחריו אומרים שהוא אלהינו אלהי אברהם. וזהו מדתו של א"א בחי' החסד דאזיל עם כולהו יומין ר"ל עד סוף כל דרגין עד ביאת הגואל כי כמו שתחלת הבריאה היה בחסד כמ"ש עולם חסד יבנה.כן לעתיד כתיב מגדול ישועות מלכו ועושה חסד למשיחו לדוד אף אמנם שהוא סובל ומדוכא ביסורין מני אז והלאה ומהראוי ששכרו הרב' מאד אך כי יגדלו החסדי' אשר גם לו לחסד יחשבו שלא עפ"י דין לבד. והוא שכתוב לעושה נפלאו' גדולות לבדו כי לעולם חסדו. ר"ל הש"י עושה הנפלאות והחסדים לבדו שלא בהתעוררת שלמטה לכך הם יותר מצד ההדרגה כמו שהי' ביצי"מ כמבואר במקובלים וזהו כי לעולם חסדו כי ברצונו הטוב שיתפשטו החסדים הגדולים לעולם. והנה כמו ביצי"מ כן לעתיד יגדל חסדו עם העולם וכמו שהיה התחלת העולם בבחי' החסד באברהם כן יהי' באחרית הימים. וז"פ בך חותמין לעתיד אך בחסד וברחמים גדולים אקבצך. אמן:
דורשי ה' זרע אברהם אוהבו. הנ"ל דהנה כל עיקר הכח של העבדות בנ"י במצות ומעש"ט באה להם מן האבות הקדושים אשר הם בעבודתם הגדולה ישרו לנו בערבה מסלה לאלהינו וע"י קדושתם הנחילו לבניהם אחריהם קדושה לעתיד להיותם עובדים הש"י באהבה ויראה באמת ותמים. ולולי הם לא היינו יכולים לעשות דבר ולא זכינו לכל הגדולה והמעלה של התורה הזאת. והוא שאמה"כ רק באבותיך חשק ה' לאהבה אותם ויבחר בזרעם אחריהם בכם מכל העמים. ר"ל כי גם ענין הבחירה הזאת אשר בחר בנו מכל העמים ונתן לנו את תורתו גם היא מורשה לנו מכח אהבת אבותינו הקדושים ורק בזכותם בחר בנו מכל העמים ועל ידיהם נתן לנו התורה הזאת. וכן הוא אומר ותחת כי אהב את אבותיך ויבחר בזרעו אחריו. ולכך אנו מבקשים וזכר לנו ה' אלהינו אהבת הקדמונים פי' להשפיע לנו אהבת הקדמונים אשר הטביעו בנו לאהוב את ה' ית"ש למען נשלים כוונתינו אליו. וז"ש ה' אלהי ישראל אהבת תמים ה' אלהי ישראל תשועת עולמים "ה' אלה"י ישרא"ל גימט' תרי"ג ר"ל כל התרי"ג מצות הם באו לנו ע"י אהבת תמים פי' אהבת א"א שנאמר בו התהלך לפני והיה תמים וע"י כן הוא תשועת עולמים. הנה כי כן מהראוי לנו להחזיק טובה לאבותינו הקדושים שאלמלא הם לא היינו נחשבים כלל לכן בכל הברכות אנו אומרים אלהינו ואלהי אבותינו ר"ל מה שהוא עתה אלהינו הוא ע"י שהיה אלהי אבותינו תחלה. וזה האמור כאן דורשי ה' זרע אברהם אוהבו. ר"ל אלה דורשי ה' הם באים רק מכח כי הם זרע אברהם אוהבו והוא אשר הנחיל אהבתו להם כל הימים כמ"ש כי ידעתיו למען אשר יצוה את בניו ואת ביתו אחריו ושמרו דרך ה' כו':
<b>ואברכה מברכיך כו'.</b> נקדים בפ' נוצר חסד לאלפים לאוהבי ולשומרי מצותי. נוצ"ר אותיות צנו"ר כי כל צדיק עושה צנור להשפיע כל טוב לבנ"י ויש ב' בחי' צדיקים. יש צדיק שמושך צנור לדורו ולדורות הבאים אחריו עד עולם. ויש עוד בחי' צדיק שמושך רק לו לבדו כמ"ש בנח איש צדיק תמים היה בדורותיו לבד אבל אברהם אבינו היה צנור המשפיע לדור דורות עד עולם. וז"ש אהבת עולם אהבתיך על כן משכתיך חסד. וז"ש מעין הברכה צדיק יסוד עולם. וז"פ ואברכה מברכיך לשון הברכה ונטיעה שהבטיחו הש"י שהוא יהיה הצנור אשר ימשוך ההשפעות חסד לעולם. וז"פ ואברכה מברכיך מבריכה העליונה. ובזה יובן מה שפרש"י זה שאומרי' אלהי אברהם להתברך מבריכה העליונה שהמשיך אאע"ה. וז"פ ויעל אלהים מעל אברהם כשמזכירים אלהי אברהם מיד ילך מדת אלקים ויסתלקו הדיני'. ובזה יובן המאמר אלהי אברהם זכור לעבדך חסדי ה' אזכיר תהלות ה'. פי' כשמזכירים אלהי אברהם אזי הקב''ה זכור לישראל להשפיע חסדים. אמן:
<b>וילך אברם כאשר דבר אליו ה'.</b> נקדים לפרש הפ' מוצא שפתיך תשמור ועשית כאשר נדרת. הזהיר הכ' בזה להיות בשעת תשלום הנדר באותו החשק בבחי' הרצויה שהיה בשעת הנדר בנפש חפיצה וזהו מוצא שפתיך תשמור להיות באותו הבחי' כאשר נדרת בשעת הנדר. ובאם לאו טוב אשר לא תדור. ובזה פרשתי הפ' שמור את יום השבת כאשר צוך ה' אלהיך. כבד את אביך וכו' כאשר צוך. הזהיר הכתוב שיעשו המצות הנ''ל באותו הבחי' שהיו כאשר צוך בשעת מ"ת. וזהו ג"כ וימל אברהם את יצחק בנו כאשר צוה אותו אלהים באותו בחי' ובחשקות הגדול שהיה בשעת המצוה אף שהיה זמן רב כי המצוה של מילה הראשונה באברהם אבינו בעצמו עשה תיכף ולא איחר והיה בחשק רב אך במצות מילה של יצחק בנו אף שהיה זמן רב לא נפל מחשקות במדריגה הראשונה. וזהו ג"כ בהעקידה כתיב וילך אל המקום אשר אמר לו האלהים. פי' אל אותו הבחי' שהיה בשעת האמירה. לכן פתיב וירא את המקום מרחוק שהבחי' הזאת היתה רחוקה ממנו מפני כי האנשים שהלכו עמו גרמו לבלבל אותו ונתקרר ממדריגתו לכן אמר להם שבו לכם פה עם החמור וכו'. ואח"כ כשנשארו שניהם יחד ויבואו אל המקום אשר אמר לו האלהים לאותו הבחינה הראשונה שהיה בשעת אמירה. וזהו גם כן כאן הפי' וילך אברם כאשר דבר אליו ה' שנשאר באותו החשק בשעת ההליכה כמו בשעת השמיעה מהקב"ה:
<b>ויקרא שם אברם בשם ה'.</b> יש להבין כוונת הקריאה הזאת בשם ה' מה חידוש אשמעי' בזה כי אברהסקרא בשם ה' הלא היה עובד ה' וקורא בשמו תמיד. אמנם נקדים לבאר מאמר התיקונים. כד אנת תסתלק מינייהו אשתארון כלהו שמהן כגופא בלא נשמתא. דהנה כל שמות הויות ב"ה במלואם הם רומזים לאצילות ע"ס בכלל ובפרט וכן בד' עולמות אבי"ע כיל"ח. אמנם הנה כל השתלשלות רבבות העולמות מראש בחי' אד"ק הנה זה בתוך זה והעצמות שלהם בחי' מוחא מלגאו הוא נשמה להם ונחלק לבחי' נ"ר נח"י וכל עולם שלמטה נגד בחי' שלמעלה ממנו הוא בחי' גוף לערך שלמעלה ממנו ושלמעלה הוא בחי' נשמה וא"ס ב"ה נשמה לנשמה נמצא כי גם עולם האצילות נקרא בחי' גוף לערך שלמעלה ואור א"ס ב"ה המתנוצץ דרך קו והצנור הוא הנשמה המחיה את כולם וכמובן לי"ח. ועתה צריך עוד לדעת כי עילת העילות א"ס ב"ה לא נמצא לו שום שם כלל כי אינו נתפס בשכל כלל. והשמות הנזכרים הם תוארים שאנו מכנים להפעולות והנהגה ממנו כפי התחלף ההנהגה בעולם אם לחסד אם לרחמים וכיוצא. והנה נמצא כי אדה"ר קראו הוי' אברהם אדנ"י חנה צבאו"ת השמות הללו הם מתחלפי' כפי הפעולות היחוד במדותיו ית"ש אם להנהגה בזמנים שונים כנ"ל. וז"ש משרע"ה ואמרו לי מה שמו מה אומר אליהם. כוונתו שישאלו בנ"י על ההנהגה בזמן ההוא עד שגלה לו הקב"ה אהיה כמבואר במד"ר שם:
ונחזור לעניננו הנה בחי' ההארה ההוא הוא רק לצורך הנבראים התחתונים וכפי בחי' צדיקים של ישראל נמשך ההארה לכל העולמות וכפי התעוררת התחתונים נמשך ג"כ הארה במדות אם לשבט אם לחסד ולרחמים. נמצא כל השפעות החיות בהשמות אשר להעולמות הכל הוא ע"י בנ"י ואלה שמות בנ"י מעתה אם אדה"ר קרא בשם הויה המורה על מדת הרחמים והחסד מ"מ הרי אז לא ניכר מהות השם הזה כי חסד לא נעשה בארץ ואדם אין לעבוד את האדמה ר"ל לעורר בעבדות שלו חסד על האדמה והיה השם הזה אז כביכול בבחי' בלא נשמה כמ"ש לעיל וזה כד אנת תסתלק כו' אשתארו כלהו כגופא בלא נשמתא כי אם אין מעורר בחי' הרצון להשפיע בשם הויה איננו ניכר כלל. אך כאשר בא א"א והמשיך בחי' החסד בעולם נתברך השם במקורו מראש עד סוף אז יתכן לקרא בשם ה' כי נתגלו הפעולות שם הויה בעולם על ידו. ובכן כאשר בארנו הנה גם בבחי' המצות שישראל עושים יש שעושים בלא נשמה כן למעלה הוא כן. אמנם בשבת הנה מגיע חיות ועליה לכל מעשי המצות של כל ימי השבוע ובזה מתעורר הרצון נשמה וחיות לכל העולמו' וממנו נעשו המלאכים של המצות. וז"פ ששת ימים תעשה מלאכה אותיות המלא"ך ע"י המצות וכו' שבת לה'אלהיך כי אז יש להם עליה. גם י"ל שבת לה' אלהיך כי איננו צריך עוד מלאך רק פשוט עולה לה' אלהיך וזה שאומרי' בליל שבת שלום עליכם הם המלאכי' מכל ששת הימים. וזה הענין ג"כ שבאו המלאכים אצל א"א אחר המילה דוקא אעפ"י שגם קודם המילה עשה צדקות ומעש"ט. אולם אחר תיקון הברית אז נתעלו ביתר שאת כי הכל תלוי בבחי' יסוד כמ"ש בזוה"ק כל ארח"ת ה'(עם האותיות) גימ' תרי"ג לנוצרי בריתו. ולכן אחר המילה באו המלאכים אליו. והבן:
<b>א"י <b>ויקרא שם אברם בשם ה'.</b></b> צל"ד שינוי הלשון הכתוב כאן מהקודם דכתיב ויקרא בשם ה' וכאן כתיב ויקרא שם אברם בשם ה'. אמנם נקדים הפ' בישעיה תחת הסרפד יעלה הדס וכו' והי' לה' לשם לאות עולם לא יכרת. כה אמר ה' לסריסים אשר ישמרו את שבתותי ומחזיקים בבריתי ונתתי להם בביתי ובחומותי יד ושם טוב שם עולם כו' אשר לא יכרת. לפמ"ש כי כל איש ואיש מבנ"י יש לו אות בתורה כי ששים רבוא אותיות שבתורה נגד ששים רבוא נשמות מבנ"י. אך החילוק הוא שיש אותיות בהתורה שמותרים למחוק אותם בעת הצורך. אולם השמות הקדושים קדושתם למעלה מזה שאינם נמחקי' כלל. והרמז בזה כי בכל דור ודור נמצאו צדיקים אשר הם נשמרים באב"ק לכן שרש חלק נשמתם הם מהאותיות התורה בשמות הקדושים או גם בשם הוי' ב"ה אשר אינם נמחקים. וזה ברוך הבא בשם ה' ברכנוכם מבית ה'. פי' מי שזוכה לבא בשם ה' ששרש נשמתו בשם הוי' ב"ה ממילא שורה עליו כל הברכות. וזהו הרמז בתורה בר"ת "מי" "יעלה" "לנו" "השמימה". ם"ת עולה שם הוי' ור"ת הם אותיות מילה רמוז להנ"ל. כי מי ששומר ברי"ק חלק נשמתו בשם הוי' ב"ה. וז"פ הפ' בכי תשא. ראה קראתי בשם בצלאל כו' רמז לזה שקראתי ולמדתי אותם בשם וחלק נשמתו מאיר בשם כו' וז"ש בגמ' הזהרו בר"מ ובתורתו. כי מי שהוא בבחי' זו לא יכולו כל החיצונים לנגוע בו כלל. וז"ש ושמנו קראת בשמך. עשה למען שמך. פי' אם קראת אותנו בשמך כנ"ל עשה למען שמך כי שם עולם לא יכרת והשם אינו נמחק כנ"ל. וז"ש שם טוב עולה על גביהם. ובזה יבואר הפ' הנ"ל. כי מקודם כתיב ויקרא בשם ה'. אך לאחר שעלה ממצרים דכתיב ויעל משם אברם פי' שהיה לו עליה במדריגה גדולה ביתר שאת. לכן זכה לזה דכתיב עליו ויקרא שם אברם בשם ה' פי' שהקב"ה קרא אותו להיות. חלק נשמתו בשם ה' וזה מעלה גדולה ורמה מאד כנ"ל. וז"פ כל הנקרא בשמי ולכבודי בראתיו. וגם אצל משה רבינו ע"ה כתיב ידעתיך בשם וכו':
<b>ויעל אברם ממצרים הוא ואשתו וכל אשר לו ולוט עמו הנגבה.</b> הנראה לרמז בזה לפי הידוע כי כל עבודת הצדיקים בעוה"ז להעלות כל הני"ק הנפזרים. לכן כאשר במצרים שהיו בו כמה ני"ק הנפזרי' וכאשר היה אברהם שם העלה מהם כל הני"ק. ולוט עמו הנגבה ל' ארץ הנגב. כי לוט לא היה בו כח לזה להעלות הני"ק ואדרבא כאשר האדם איננו בשלימות כראוי לא די שלא הועיל להעלות עמו רק עודנו נופל ממדריגתו להתקלקל ח"ו. כאשר נבלעו בתוכו כל הני"ק שנפלו שמה. ולזה סמיכת הפסוקים אח"כ. אל נא תהי מריבה ביני וביניך כו' כי אנשים אחים אנתנו הפרד נא מעלי וכו'. מה זה ועל מה זה נפל עתה ביניהם המחלוקת הזה אשר מילדותם היו יחד זה ע"ה שנה ועתה איזה קטטה הי' ביניהם שנפרדו. אך לפי הנ"ל ניחא כי א"א ע"ה שכוחו הגדול העלה כל הני"ק ויצא עמהם בשלום אבל לוט שלא היה ראוי לזה נתקלקל ונדבקו בו הני"ק שנפלו שמה. לכן עתה לא היו יכולים להיות ביחד ולזה אמר לו הפרד נא מעלי:
מס' ברכות דף כ"ט הנכנס לכרך מברך אחת בכניסתו ואתת ביציאתו. פי' כשנכנס לכרך להעלות הני"ק מברך אחת בכניסתו מתפלל על דבר זה לבל ישלטו בו זרים להתדבק בו מאומה. וכשיצא בשלום נותן הודאה לשעבר ומתפלל אלהבא:
א"י בדרך זה. <b>ויעל אברם ממצרים.</b> הנה הרמב"ן הקשה למה היה צריך ללכת למצרים ע"ש. וי"ל עפ"י. מ"ש בזוה"ק שלא ירד יעקב אבינו למצרים להשתקע אלא לגור שם. וגם כתיב כי גרים הייתם בארץ מצרים. וכן איתא בגמ' לא גלו ישראל אלא שיתוספו עליהם גרים. דהנה ידוע שיש כמה נשמות קדושות המפוזרים בין עובדי כוכבים לכן ירדו בנ"י למצרים להעלות הני"ק משם. וז"פ כגן ה' כארץ מצרים. כמו שיש נשמות הצדיקים בג"ע כך יש ג"כ נשמות קדושות מפוזר במצרים שצריכים להעלותם למקור מחצבתם. וז"ש לאברהם לך לך מארצך וכו' כי שם כבר תיקן להעלות הני"ק כמ"ש ואת הנפש אשר עשו בחרן. וצוה אותו ללכת למקומות אחרים לתקנם. וזה שגרם לו ללכת ג"כ למצרים. וז"ש לא ירד יעקב למצרים אלא לגור שם פי' לעשותם גרים הם הני"ק וזהו ג"כ מ"ש בגמ' לא גלו ישראל אלא כדי שיתוספו עליהם גרים הם הני"ק כנ"ל. ובזה יובן הכ' אצל נח ויסגור ה' בעדו מה שנזכר כאן שם הוי' יען כי היה צריך לרחמים כי בדור המבול היו נשמות גבוהים אך בגופם קלקלו ורצו להתדבק. בנח כדרך הני"ק הנפזרים תשוקתם להתדבק בצדיקי' החיים בעוה"ז ובנח לא היה כחו גדול להעלותה. וז"ש ויסגור ה' בעדו שלא הניח הנשמות להתדבק בו. אך לאחר יציאתו מן התבה אירע לו המעשה כו' כמובן. וז"ש כאן באברהם ויעל אברם ממצרים שהעלה כל הני"ק. לכן עתה אמר ללוט הפרד נא מעלי כו' כמבואר לעיל. וז"ש הלוך ונסוע הנגבה. היינו הנשמות היבישות כמ"ש ארץ הנגב. כי הנשמו' היבישות נסעו לקראתו וד"ל. וז"ש ויקרא שם אברם בשס ה'. לשון קריאה ואסיפה שהכניס ואסף אותם הנשמות בשס הוי' ב"ה. וזהו "ואגדלה" שמך שהוא וא"ו ה' ובנתים אותיות אגד"ל. וזהו ג"כ "ואברכה" מברכיך ופרש"י זהו שאומרים אלהי אברהם פי' הנשמות שהעלה אותם הם האומרים אלהי אברהם:
<b>קום התהלך בארץ.</b> איתא בתשובת משאת בנימין אף דחזקה אינה קונה רק אם נעל גדר ופרץ אולם בדבר שאין לו קנין רק בהילוך הרי זה חזקה ג"כ כיון שאין לו חזקה אחרת. וזהו קום התהלך בארץ פי' בעוה"ז הוי הילוך חזקה אך בעולם העליון הוא בבחי' עומד:
<b>ואת הנפש אשר עשו בחרן.</b> פרש"י שהכניסן תחת כנפי השכינה. וגם התרגום מפרש כן דשעבידו לאורייתא. יתבאר עפ"י מ"ש הרקאנטי כי הצדיקים על ידי החדושי תורה שהם מחדשים הם מולידים נשמות בעולם העליון והם הנשמות של הגרים שהכניסו תחת כנפי השכינה. ובזה יש להמשיך פי' הפ' לא יהיה בך עקר שלא אברהם תהא תפלתך עקרה. עקר שאינו מוליד. פי' שלא תהא לימודך בזה הענין שאינו מוליד נשמות כנ"ל רק יהי' בקדושה כזו להוליד נשמות חדשות. וז"פ הענין למעבד נשמתין ורוחין חדתין (גם י"ל למעבד נשמתין שיהיו הנשמות בנ"א בזה העולם בבחי' עשי' בעבוה"ב באמת). וז"ש ששואלים את האדם עסקת בפריה ורביה הוא ג"כ בבחי' זו להוליד נשמות חדשות. וז"פ והעמידו תלמידים הרבה. שנדתקו המפורשים בפרושו ולפ"ז יתבאר שיהיה הלימוד בזה כדי להעמיד תלמידים הרבה ע"י הנשמות החדשות אשר נאצלים ונבראים ע"י הלימוד בקדושה וטהרה וחדושי תורה. וז"פ עד שבא ר"ע ולימד את ה' אלהיך תירא לרבות ת"ח כנ"ל. וכמ"ש זה ספר תולדוח אדם. שיהיה הלימוד כדי להוליד בזה נשמות אדם. וזה הענין ספר יצירה לאאע"ה. וזה הרמז ג"כ בדברי התרגום דשעבידו לאורייתא. כי הנשמות אשר הם הביאו לעולם חזרו ובאו לידם לגיירם בבחי' גלגול. והנראה שהגם כי א"א נתפאר במעלת הכנסת אורחים. אך גם זה לא הי' כפשוטו ולא כולם זכו להסתפח אצלו ולהיות מאוכלי שולחנו רק אחר הבחינה ומצרף אותם ע"י האשל ובית הטבילה כמבואר בזוה"ק להבחין אם הוא ראוי להיו' מהנלוים אליו ומשורש נשמתו בהקדוש' והראיה שהרי לוט היה בן אחיו וגיסו ועכ"ז היה אומר לו הפרד נא מעלי כמ"ש ולא יכלו לשבת יחדו לשון שבת. כי בשבת הסט"א מתפרשת מיניה ואיהי אשתארת ביחודא דנהירו קדישא כמ"ש במזמור שיר ליום השבת יתפרדו כל פועלי און וזה הרמז ברש"י שהכניסן תחת כנפי השכינה הם הנשמות הקדושות אשר הביאו לעולם תחת כנפי השכינה:
<b>וילך למסעיו מנגב ועד בית אל עד המקום אשר היה שם אהלה בתחלה כו' ויקרא שם אברם בשם ה'.</b> הנראה לרמז בזה כי אאע"ה הלך למסעיו ועלה בצדקתו עד רום המעלות העליונים לכוון על הכוונה שהיתה עליו מתחלת בריאת העולם כמ"ש אלה תולדות השמים והארץ בהברא"ם באברה"ם והוא ע"ה כמו כן ראה והתקין את נשמתו להיותה ראויה לעמוד בהיכל המלך ה' תמיד להכריע את כל העולם בזכותו תמיד כל הימים. וז"ש וילך למסעיו בעליונים עד בית אל עד המקום אשר מקור נשמתו היה שם אהלה בתחל' באצילו' וזהו ששב אל מקום המזבח אשר עשה שם בראשונה. כי המזבח הזה הוא האבן שתיה כמ"ש בזוה"ק בפסוק והאבן הזאת אשר שמתי מצבה שזה היה אבן שתיה ואמר שם כי לכל האבות קפץ ובאה להם מקום בהמ"ק וכן מבואר בספרים שכל האבות הקריבו במקום ההוא. וזהו הפי' כי אברהם אבינו שב בידיעתו אל מקום המזבח הוא האבן שתיה אשר עשה שם בראשונה ר"ל בתחלת בריאת העולם כי מן האבן שתיה ממנו הושתת העולם ע"י אאע"ה כמ"ש בהברא"ם באברה"ם ולכך הוא הכריע את העולם כולו לפניו ולאחריו לחסד ולרחמים. וז"ש בהברא"ם באברה"ם ביום עשות ה' ארץ ושמים כאשר הזכיר שם אברהם מיד נשתתף מדה"ר למדה"ד וז"ש כאן ארץ ושמים כי א"א המשיך בחי' האלקות על הארץ ובזה יתקיימו השמים ולכך נאמר כאן ארץ תחלה ואח"כ שמים וז"ש כאן ויקרא שם אברם בשם ה' להמשיך החסדים והרחמים על ישראל. אמן:
<b>ולא נשא אותם הארץ לשבת יחדו כי הי' רכושם רב ולא יכלו לשבת יחדו ויהי ריב וכו'.</b> יש להבין הלשון ולא נשא אותם. גם כפל הלשון לשבת יתדיו כי לא יכלו לשבת יחדיו ויאמר הפרד נא מעלי. אך הרמז בזה ע"ד שנתבאר כבר במ"א פי' ויהי אור ויבדל. כי כוונתו על האור הראשון שאמרו רז"ל שנגנז לצדיקים לע"ל הכוונה הוא להצדיקים שבכל דור ודור והאור הזה נתגלה להם בשבת כמבואר בזוה"ק ואנפאה נהירין בנהירא עלאה כמ"ש ולכל בנ"י היה אור במושבותם אותיות שבת מהאור ההוא היה להם לאור. וכן כל אור שבתורה רומז לאור הקודם. והנה אחרי שהאור ההוא נתגלה בשבת אמר עוד כד עייל שבתא איהי אתיתדת ואתפרשת מסט"א כי למעלה אמר כגוונא דאינון מתיתדין לעילא כו' ברזא דאחד וכו' הוא אחד ושמו אחד. הכוונה בזה כי הצדיקים מתיחדים בכנ"י עם דודה להאיר על עבר פניה להיות בחי' מקיף על ז"א ופרוס עלינו סוכת שלומך כמ"ש ופרשת כנפיך על אמתך. והנה בחי' הצדיקים נקראים בסוד ושמו אחד כמ"ש ברוך הבא בשם ה' כל הנקרא בשם ה' כי האמנם סוד שמותיו ית"ש הוא שמות בנ"י המתארים אותו לתוקף פעולותיו אבל בבחי' א"ס איננו בגדר שם רק אנו מתארים הפעולות הנמשכות מאמיתות מציאותו כמו אדה"ר הוי'. אברהם קראו אדנ"י. חנה צבאו"ת. הצדיקים הם מעוררים היחוד והרצון נכנסים בסוד שמותיו ית"ש כאלו נעשה שותף במע"ב. וז"ש כד עייל שבתא כשנכנס אור השבת וקדושתו בקרב ישראל כי הצדיקים עושי רצונו עושים הרצון למעלה וממשיכים ההארה לכנ"י להיות האורות העליונים מתגלים אתעבידת ברזא דאחד ושמו אחד הם הצדיקי' הנקראים בשמו כביכול ואז איהי אתפרשת מסט"א וכל דינין מתעברין מינה כו' כי בעליית העולמות אל המקום הראשון אפי' עולם העשי' נתעלה מאד ושם אין אחיזה לקליפות רק מחוץ לתחום כיל"ח. לכך אמר איהי אתפרשת מסט"א. ר"ל עי"כ מתגלים האורות ומבדילים בין האור ובין החשך וז"ש ויהי אור ויבדל כי מבחי' האור העליון בשבת נעשה הבדלה מסט"א וכפרש"י בתחלה היה האור והחשך משתמשין בערבוביא ר"ל כי כן דרך האדם להתהלך בערבוביא פעם נוטה לצד החשך ופעם לצד האור. אבל ע"י קדושת שבת יזכה להתפרש ולהבדל מן החיצונים כי דרך רשעים באפילה אינם יכולים לראות אור בהיר של שבת. וכמו אנשי סדום הכו בסנוורים כי המלאכים המשיכו אור העליון וממילא הרשעים הללו לא יכלו להביט והכו בסנוורים כמו המביט באור השמש אשר יכהו עיניו מהביט בו. לכן ג"כ א"א. ע"ה כשהגיע יום השבת לא יכלו הרועים של לוט החיצונים להיות עמו כי אתפרש מסט"א. וזהו לא יכלו **לשבת** יחדיו. כי בשבת לא יכלו להיות יחדיו לכן א"ל הפרד נא מעלי כמ"ש יתפרדו כל פועלי און במזמור שיר של יום השבת וצדיק כתמר יפרח. והבן:
<b>ואתה תבא אל אבותיך בשלום.</b> פרש"י ידוע שהיה מבשרו שיעשה תרח תשובה. אולם י"ל בדרך אחר ונקדים מ"ש בפו' בגלל אבות שעשו רצונך פי' לשון אבות הוא רצון כמ"ש ולא אבה כו' וגם ענין אב הוא ג"כ מחמת שהמשיך הרצון להוליד בן. וזהו ג"כ האבות עשו הרצון לבריאת עולם ואחד היה אאע"ה הראש והראשון תכלית הבריאה כמ"ש אלה תולדות השמים והארץ בהברא"ם זה אברה"ם. וידוע שכל הנשמות עד סוף כל הדורות היו כולם כלולים באדה"ר יציר כפיו ראשית הבריאה. וז"ש אלהינו ואלהי אבותינו הוא הרצון הקדום לברי"ע וע"ז אנו מתפללים שיהיה כל אדם זוכה להמשיך עליו הקדוש' לבא לתכלית הרצון הקדום ית"ש. אשר על זה כביכול הש"י מצפה שהאדם יעבוד אותו באמת ותמים וישבור כל המסכים המבדילים. ואח"כ אומרים אלהי אברהם. האלקו' של אברהם כמ"ש אשר בחרת באברם:
נחזור לענין הראשון שהתורה מרמזת במעלת אברהם אבינו ע"ה שהקב"ה היה מבשרו בזה ואתה תבא אל אבותיך הוא הרצון הקדום כי זה הבטחה גדולה באמת שהוא תכלית הרצון הבורא ב"ה. בשלום. הוא היחוד הגמור כמו שאנו מסיימים בתפלה המברך את עמו ישראל בשלום:
<b>ויהי השמש לבא ותרדמה נפלה על אברם ויאמר לאברם ידוע תדע כו'.</b> יש לדקדק שבכל הפרשה כתיב ויאמר אליו ה' ויאמר ה' לאברם וכאן כתיב. סתם ויאמר לאברם. אכן הענין ידוע מאמר חכז"ל אין השכינה שורה מתוך עצבות ח"ו. לכן כאן כאשר אמר לו אברהם במה אדע. והשיב לו הש"י ידוע תדע כו' ורמז לו הגלות. לכן היה בא לעצבות לכן אמר לו קחה לי עגלה משולשת שהיה צריך קרבן לכפר. לכן במאמר זה לא נזכר שם הוי' ב"ה רק ויאמר סתם כי השכינה אינו שורה רק מתוך שמחה:
<small>מכי"ק</small><br><b>וירד העיט על הפגרים וישב אותם אברם.</b> זה הענין י"ל על המחנות הבאים על בני אדם לטמאם בלילה כמבואר בזוה"ק ובכל הספרים שאז נקראים בנ"א פגרים בלי נשמה כמו שאנו אומרים בכל יום המחזיר נשמות לפגרים מתים (עי"ט גימ' פ"ט ומילה בקדושה עם האותיות גימט' פ"ט ואת זה לעומת זה עשה אלהים העיט נגד צד הקדושה) כמ"ש המג"ע הנ"חשלי"ם אחריך אותיות מיל"ה נח"ש ומזה בא אשר קרך בדרך הוא קרי ר"ל. ויש לזה רמז בש"ס ובני רשף יגביהו עוף כל הקורא ק"ש מזיקין בדילים ממנו. וישב אותם אברם. אברהם התפלל ע"ז על בניו שלא יבואו לידי כך. ויהי השמש לבא. י"ל על הזיווגים שאז בוודאי יתאחזו החיצונים. ותרדמה גדולה וכו' והנה תנור אש. הוא בכינוים בסוד נוקבא כולם מנאפים כמו תנור בוערה מאופה כי קרבו כתנור לבם בארבם כל הלילה וכו':
<b>ויבא הפליט ויגד לאברם העברי.</b> פרש"י שבא מעבר הנהר. צריך להתבונן בזה מה אשמעינן בזה שבא מעבר הנהר. הנראה לבאר עפ"י מ"ש בפ' וישלח בפ' אם יבא עשו אל המחנה האחת והכהו והיה המחנה הנשאר לפליטה. לכאורה תמוה איך יצא מפי אותו הצדיק דיבור כזה בשעת הסכנה משום אלתפתח פה כו' לבל יהיה כשגגה היוצא מפי השליט. אך הענין עפ"י מ"ש בכתבי האר"י ז"ל אשר לפעמים שליט האדם באדם לרע לו. כי ישנו מין ניצוץ של קדושה הדבוק בקליפה ואין לו מציאות כלל להפרד ממנו אלא כאשר ייצר לישראל כו' שע"י זה בהאמצעית הדבר תהיה נפרדת הקדושה וחוזרת לשרשה וכו' עיין בס' אוה"ח סוף פ' תולדות בד"ה וישלח יצחק כו'. וז"פ אשר שלט האדם באדם לרע לו שעי"ז נפרדה הקדושה ממנו ונתבטל הסט"א. וז"פ אם יבא עשו אל המחנה האחת והכהו ע"י זה כאשר יגע בהם לעשות עמהם שום רע אז ממילא יהיה המחנה הנשאר לפליטה שתצא כל הני"ק מהם כבולעו כך פלטו. וזה הענין ג"כ שהיה עתה אצל א"א ע"ה במלחמות המלכים האלה שלקחו כל רכושם ורכוש בן אחיו פי' הם הני"ק אשר היו בלוט לקחו. ואח"כ כתיב וישב את רכושו ואת לוט ורכושו השיב. פי' כל הני"ק שהי' בהם הכל השיב בחזרה להביאו להקדושה. וזה ג"כ הרמז ויבא הפליט שהפליט כל הני"ק. ויגד לאברם העברי שבא מעבר הנהר כמ"ש בעבר הנהר ישבו אבותיכם. עד יעבור עמך ה'. [ויתר הדברים מבואר בדרוש מגלה בפורים]:

וירא

<b>וירא אליו וכו'.</b> פרש"י אמר ר' חמא בר חנינא יום השלישי למילתו היה ובא הקב"ה ושאל בשלומו. הנה אמרו חכז"ל במס' ברכות. אפילו נחש כרוך על עקבו אפי' המלך שואל בשלומו לא יפסיק. להבין דבריהם ז"ל כי איך שייך נחש אל המלך בהפכיים האלו. אך הרמז בדבריהם ז"ל כי הנה יש רשע אובד ברשעו ויש צדיק אובד בצדקו. כי הרשע כאשר רואה בעצמו כי מרה והעציב את רוח ה' מאד ומתיאש לשוב עי"ז הנה גדול עונו האחרון מכל אשר חטא. והצדיק כי יפתה לבו באמרו הנה רב חילו בשמים לעשות מופתים בארץ ע"כ יתרשל מלעשות בעבודת ה' ולהתחזק כבראשונה הנה גם הוא עדי אובד ח"ו. וכזה אמר הכתוב ובאו האובדי' בארץ אשור והנדחים בארץ מצרים. ארץ אשור הם הצדיקים המאושרים. והנדחים בארץ מצרי' הם הרשעים המשוקעים בכל שערי טומאה. וע"ז הזהירו חכמים בדבריהם אפי' נחש כרוך על עקבו לרמז על הרשע הנכרך בזוהמת הנחש ר"ל אעפ"כ לא יפסיק מעבודתו כי רב חסד הוא ומרבה לסלוח בלי שיעור ובלי תכלית. ולעומת הצדיק אמרו אפילו המלך שואל בשלומו היינו אפי' הקב"ה שואל בשלומו לא יפסיק וירף מעבודתו ית"ש ואל תאמין בעצמך וכו'. וכן א"א ע"ה אע"פ שבא הקב"ה ושאל בשלומו מ"מ כתיב והוא יושב פתח האהל לומר פתחו לי שערי צדק כעני העומד בפתח אשר אין לו מאומה בידו. וכן כתיב להלן וילך ה' כאשר כלה לדבר אל אברהם ואברהם שב למקומו. ר"ל שהקב"ה הוא בחי' הולך ע"י אברהם ונתעלה כבודו ית"ש על ידו אעפ"כ אברהם שב למקומו. והיכן היה מקומו של א"א ואנכי עפר ואפר. והבן:
א"י <b>וירא אליו וכו'.</b> ברש"י הנ"ל אמר ר' חמא בר חנינא יום שלישי למילתו היה ובא הקב"ה ושאל בשלומו. הנ"ל לרמז בדיוק רחב"ח כי זה היה ביום השלישי. דהנה בזוה"ק מפרש כי טעם מילה ביום השמיני הוא כדי שישיג בחי' נשמה והוא מבחי' בינה כמ"ש ונשמת שדי תבינם. ובחי' בינה היא השמינית מלמטה למעלה. והנה אאע"ה לא היה צריך לזה כי כבר אברהם זקן בא בימים כנ"ל.אבל ע"י המילה הנה הוא השיג אח"כ למעלה מעלה יותר עד שביום השלישי מן המילה עלה עד בחי' הכתר שהוא השלישי מן הבינה למעלה. וז"ש וירא אליו ה' מבחי' הכתר. וזה נקרא בחי' הו"א. בחי' עלמא דאתכסיא. ממקומו הוא יפן ברחמים. וזהו ואברהם שב למקומו. פי' אל בחי' ממקומו הוא יפן ברחמים. וזהו כחם היום. כחם גימ' חיים והוא אותיות חכם שהמשיך מבחי' הכתר להחכמה תחי' את בעלי'. אל פתח האהל למטה להמשיך חיים וחסד לעוה"ז. וזה שאמר ר' חמא בר חנינא יום שלישי למילתו הי' כי מבחי' כתר הנ"ל המשיך ביום השלישי כנ"ל. והבן:
א"י <b>וירא אליו כו'</b> פרש"י אמר ר' חמא בר חנינא כו'. הנראה לבאר ע"פ מ"ש לעיל בפ' לך בפ' וילך אברם כאשר דבר אליו ד'. פי' שהלך באותו חשקות ובבחינה זאת כמו שהי' באותו שעה שדבר אליו ולא נפל ממדריגתו כלל שהי' בשעת הדיבור. וכ"כ וימל אברהם את יצחק בנו כאשר צוה אותו אלהים. וז"ש כאן וירא אליו וכו' אר"חב"ח יום שלישי למילתו היה כו' כי בשעת המילה היה גורם האמירה של הקב"ה לבל ירגיש כלל היסורים מחמת שהיה תיכף להאמירה ועוצם התשוקה והחשקות לקיים מאמרו ית"ש היה מבטל כל הרגש. היסורים. אך גם ביום השלישי למילתו שאז הנה הכאב גדול מאד וגם היה אחר הדיבור של הש"י זה שלשה ימי'. אעפ"כ היה עוד מתנוצץ כח הדיבור של הש"י ובוער כאש אין מכבה עד שלא הרגיש כלל ג"כ היסורים. וז"פ ובא הקב"ה ושאל בשלומו [היינו כי לכך בא הקב"ה לבקרו מחמת כי היה עוד בשלימות הראשון] אבל באנשי שכם היה בהיפך דכתיב ויהי ביום השלישי בהיותם כואבים. ר"ל כי הם לא מלו את עצמם רק מחמת למלאות תאוותם. לכן כאשר עברו וחלפו ג' ימים ומחמת היסורין נתקרר תאוותם. לכן לא נשאר בהם רק הכאב לבד וז"ש בהיותם כואבים שאז הנה הרגישו הכאב ביותר:
<b>והנה שלשה אנשים נצבים עליו.</b> ופרש"י אחד לבשר את שרה ואחד להפוך את סדום וכו'. ולכאורה קשה למה הקדים המלאך הזה אשר בא להפוך את סדום לבא עתה עם שני המלאכים אשר באו עתה אחד לרפאות את אברהם ואחד לבשר את שרה. אך הנה ידוע מדתו של א"א ע"ה הוא מבחי' החסד לכל באי עולם ולא היה באפשרי כלל להפוך את סדום. אך מפני כי בא עתה המלאך לבשר את שרה שתלד את יצחק שהוא בחי' גבורה. ומחמת הבשורה הזאת שיהי' נולד יצחק. אז הי' כח בהמלאך השלישי אשר בא להפוך את סדום לעשות פעולתו זאת:
<b>וירא וירץ לקראתם.</b> פרש"י כד חזיוהו דהוה שרי ואסר פרשו ממנו מיד וירץ לקראתם. להבין ענין התחכמות הזה לפי פשוטו אין לו ביאור. אך הנה מבואר בזוה"ק כי אלו המלאכים הן המה מתחילת בריאת האדם אשר אמרו מה אנוש כי תזכרנו. אך הש"י השיבם כי כל העולם נברא בשביל שיצא צדיק אחד ששמו אברהם כידוע בפ' בהברא"ם באברה"ם. ולכן נשלחו המלאכים האלו אליו לראות בצדקתו כי כדאי העולם להבראות בזכותו כי הוא גדול מהמלאכים. וזהו כד חזיוהו דהוה שרי ואסר. ר"ל הסתכלו כי הוא מדקדק במצות לפנים משורת הדין אף מה שהוא שרי ואסר על עצמו פרשו ממנו. ר"ל למדו ממנו עוצם הפרישות. וד"ל:
<b>[השמטה] ברש"י כד חזיוהו דהוה שרי ואסר פרשו ממנו.</b> הנראה לרמז בזה עפ"י דברי ס' הקנה ספר המצות דף נ"ט וז"ל ועתה בני שמע והבן ענין מילה וערלה כי כל זמן שלא נימול א"א ע"ה לא בא אל שרה כי לקח מוסר מאדם הראשון שמשך בערלתו והי' מביא אותו בבית ה' ויגרשהו משם והרגיש בחטאו ושב בתשובה. וכן אחר שנימול אברהם אבינו אז הטיל זרע קדוש וטהור ונקי ויצא ממנו יצחק כי לא קרב אברהם לשרה קודם שנימול (אלא וודאי הכי הוא כמ"ש) . וכן הוא ברקאנטי פ' לך וז"ל. והנה א"א קודם המילה לא הי' ראוי לצאת דרך הערלה ע"ש. וזה הרמז בדברי רש"י ז"ל דהוי שרי ואסר ר"ל כ"ז שנקרא שמה שר"י אסר אותה על עצמו לבלתי נגוע בה כי אז לא הי' נימול. פרשו ממנו. למדו ממנו פרישות. כי גם בעיני המלאכים הי' דבר פלא איך בן אדם יכול להתאמץ בדבר זה. כי מקודם כתי' אצל המלאכים ויראו בני האלהים את בנות האדם כו'. והבן:
<b>והנה שלשה אנשים נצבים עליו וכו'.</b> לבאר הענין למה עד עתה לא באו המלאכים אליו באתגליא כמו ביום ההוא. אמנם הנה כתיב כי מלאכיו יצוה לך לשמרך בכל דרכיך. הרמז בזה כאשר נודע כי בכל מצוה שהאדם עושה נברא ממנו מלאך ואח"כ הנה המלאך הזה הוא מבקש חיותו תמיד לכך הוא רודף אחר האדם להחזיק במצוה שלא תאבד ממנו חיותו כאשר כבר אמרו עבירה מכבה מצוה. לכן המלאך ההוא משמר את האדם לבל יבא ח"ו לידי עבירה חלילה שלא יכבה נרו לעולם ועד וזה האמור בכתוב כי מלאכיו יצוה לך פי' מלאכיו נבראו לך מן המצות שלך וז"פ יצוה לך מהמצות שלך. גם י"ל יצוה לך לעשות עוד מצות אחרות כי מצוה גוררת מצוה וזהו לשמרך בכל דרכיך כנ"ל. כי המלאך הוא משמר אותך בכל דרכיך לבל תאבד חיותו ממך. אך הנה בעבור העשות המלאך מן המצוה צריך לעשות המצוה בדו"ר בשלימות רב להיות לה גדפין לפרחא לעילא ולהמשיך לה חיות מאור העליון בתיקון היחוד. כי מלאך גימט' צ"א שהוא הוי"ה אדנ"י כנודע. והוא היחוד במדות העליונות ואז ימשוך להמצוה בחינת נשמה וחיות דרך כל השמות בע"ס כי אנת הוא נשמתא מלגאו וכד אנת תסתלק מיני' כו' ולכך אמר הכתוב וזכרתם את כל מצות וכו' לשון זכרות והשפע' והיחוד למשוך חיות להמצוה עם כל העולמות בכוונת העושה לשם יחוד קב"ה. ועיקר החיות הנשפע הוא רק בשבת כי אז נתעלים כל העולמות והיחוד נעשה ממילא והוא הנשמה יתירה הבאה בשבת פי' נשמת המלאך מהמצוה כמ"ש ששת ימים תעבוד ועשית כל מלאכתך מלאכ"ה הוא אותיות המלאך כי בכל ששת הימים נעשה המלאך בבחי' גוף בלי נשמה. ויום השביעי שבת לה'. פי' ביום השביעי עולה הכל לה' ונעשה נשמה וחיות להמלאך. וזהו כל תורה שאין עמה מלאכה שלא נעשה ממנה מלאך סופו בטילה כי לא נעשה ממנה כלום וזה שאומרים בהכנסת שבת שלום עליכם כו'. הם המלאכים שנבראו בכל ימי השבת ועתה באים בבחי' נשמה יתירה כנ"ל. וזה היה הענין של א"א אף שבכל מצוה שעשה נבראו מלאכים מ"מ קודם המילה לא נעשה היחוד על ידו בשלימות כי לא נשלם הברית אבל אחר המילה שנשלם הזכרות והיחוד נתקן אז בא חיות ושפע לכל העולמו' על ידו ונמשך נשמה וחיות יתירה למלאכים ובאו אליו באתגליא. וזה האמור בעקידה ויקרא מלאך כו' אל תשלח ידך אל הנער. למה לא אמר לו הש"י בעצמו כמו שהיה בשעת הניסיון והאלהים נסה כו'. אך הוא נכון כנ"ל כי המלאך הזה נברא ע"י מעשה העקידה שהכין א"ע לעקוד את יצחק בנו והוא קרא לבל ישלח ידו כי כבר נתקן ודי לו בזה. ואח"כ כתיב ויקרא מלאך ה' שנית. מהו שנית אך הוא המלאך השני אשר נעשה ע"י הקרבת האיל והוא דבר אליו כו':
<b>ואקחה פת לחם וסעדו לבכם אחר תעבורו.</b> לכאורה תמוה מאד מ"ש להם אחר תעבורו כי נראה מזה שהיו עליו לעול ולמשא ומצפה שילכו ויעבורו. וכי זה דרכו של א"א ע"ה שהוא הי' המכניס אורחים ועומד על פרשת דרכים ומצפה ומרבה להטיב. אכן נראה לבאר עפ"י מה שמצינו בגמ' ובזוה"ק על ענין המן כי הוא היה מאכל של מלאכי שרת לכן הדור הוא נזדככו באכילתו. והנה המלאכים הם בחי' עומד לזאת לא היה המן בבחי' תיקון המאכלים להעלות ניה"ק. וזה שהיה אברהם אבינו מרמז להמלאכים גודל מעלת בנ"א הצדיקים ועוצם העבדות בתיקון מאכלם להעלות ני"ק שהם תיקון העולם. וז"פ אחר תעבורו שתביאו בחי' אחר הנה לתיקון הראוי כמ"ש ויקחם ויעבירם את הנחל עד יעבור עמך כו'. וזה כי על כן עברתם על עבדכם. פי' העבדות הזה של הצדיקים בתיקון הראוי להמאכלים הוא העולה במעלה יתירה מהעבדות שלכם. כי אתם הם בבחינת עומד ואין ביכולת להעלות הני"ק:
<b>ויאמרו כן תעשה כאשר דברת.</b> אינו מובן כפשוטו הלא ראו גודל הטרדות עבורם שרדף אחריהם ולמה להם לזרז אותו לעשות. אך הרמז על הנ"ל שכן יעשה לעלות הני"ק:
עי"ל <b>כן תעשה כאשר דברת.</b> תעשה. פי' שתביא הדיבור לבחי' העשיה לעורר כן למעלה כאשר הצדיק גוזר הקב"ה מקיים:
<b>א"י <b>ויאמרו כן תעשה כאשר דברת.</b></b> יל"ד הול"ל כן נעשה כי הוא בקש מהם לאכול אצלו וכמובא במפרשים. אכן הנה כבר בארנו בענין המלאכים אשר באו עתה אל א"א ע"ה הוא כדי להעלות כל המצות ומעש"ט שעשה ואחר מצות המילה היה להם עליה יותר ומכל המצות נבראו מלאכים. וז"פ כי מלאכיו יצוה לך לשמרך בכל דרכיך וכו'. והנה זהו שאמר דוד המע"ה הללו את ה' מן השמים כו' הללוהו כל מלאכיו הללוהו כל צבאיו. וכבר דקדקו הראשונים אחר שאמר הללו את ה' מן השמים למה פרט עוד מלאכיו צבאיו א"כ מי הם השמים. אך הנה כבר נודע בזוה"ק כי ע"י הלימוד תורה לשמה נעשו שמים חדשים וארץ חדשה ויבראו עולמות ע"י לימודו ע"ש. והנה אלו הם השמים והמלאכים שנעשו ע"י לימודו של דוד המלך ע"ה להם היה קורא להלל לה' הללו את ה' מן השמים החדשים וכו' והללו כל מלאכיו היינו כו' הנעשים מהמצות. וז"ש אח"כ כי הוא צוה ונבראו ויעמידם לעד לעולם. לשון צוה קשה למי צוה אם עדיין לא היו כי אח"כ נבראו. אך הכוונה כאשר בארנו כי הוא מוסב על המלאכים הנעשים מן המצות כי הוא צוה את המצות שבתורה עי"כ נבראו המלאכים ואח"כ אמר ויעמידם לעד לעולם פי' המלאכים הם קיימים ועומדים לעד עלי האדם לשמרו כי חק נתן ולא יעבור פי' החק אשר נתן הקב"ה ולא יעבור האדם על החוקים של התורה לזה המלאכים הם שומרים אותו כנ"ל. והנה נודע כי בחי' דוד המלך ע"ה הוא היה בחי' בהמ"ק ממש ולכך היה מחכה ומצפה תמידעל בנין בהמ"ק כמ"ש אם אעלה על ערש יצועי עד אמצא מקום כו'. וז"ש שמחתי באומרים לי בית ה' נלך. וכשרצה שלמה המלך להכניס הארון דבקו השערים זה בזה עד שאמר בעבור דוד עבדך כו' מיד נפתחו השערים יען כי הוא היה באמת בהמ"ק. וז"ש בז"ח כשנבנה ביהמ"ק העלה מיכאל השר הגדול את דוד המע"ה במדריגה למעלה למעלה לכוונה הזאת כנ"ל. והנה המלאכים הנעשים הם רק על ידי הפעולות המצוה בעשיה ממש אבל ע"י הדיבור לבד לא נשלמה עדיין פן אח"כ לא יעשנה. וזה שאמרו לו המלאכים לא"א ע"ה אחר שאמרת לעשות כל זה שנאמר למעלה. כן תזכה לגמור ולעשות בפועל ממש כאשר דברת. והנה הדברים האלה אינו מוסב על אברהם לבד. רק גם על כללות ישראל שיעשו ויקיימו כל המצות ולהוציא הדיבור לידי מעשה:
א"י <b>כן תעשה כאשר דברת.</b> דהנה למעלה כתיב שאמר אברהם אבינו אל נא תעבור מעל עבדך כי אמנם בחי' שם אדנ"י הוא השוכן בקרב בנ"י כמ"ש בי אדני. ילך נא אדני בקרבנו והאר פניך על מקדשך השמם למען אדני. וז"ש אדני אל נא תעבור מעל עבדך ר"ל בכל פנות המעשה אשר נעשה בעוה"ז אדני אל נא תעבור מעל עבדך שיהיה כל עבודתינו וכוונותינו לשם שמים. וע"ז אמרו כן תעשה כאשר דברת ויהיה ה' עמך בכל אשר תעשה:
<b>ואברהם ושרה זקנים באים בימים.</b> כבר בארנו במ"א מ"ש בגמ' עד אברהם לא היה זקנה כי הוא הראשון שהמשיך הרחמים וחסדים מעולם הזקנה לעוה"ז. ולא אברהם לבד רק גם שרה אמנו ע"ה. הגם שהאשה היא בחי' מקבל. אך גם היא היתה בבחי' המשפעת מעולם הזקן. וז"פ חדל להיות לשרה אורח כנשים. והבן:
<b>כעת חיה ולשרה בן.</b> הנ"ל לרמז דהנה אאע"ה היה תיקון אדה"ר ושרה היתה תיקון חוה. וכבר הקשו המפורשי' ז"ל למה קרא אותה חוה כי היא היתה אם כל חי היה לו לקרותה חיה לשון נופל על הלשון. אמנם להיות כי הקלקול היה על ידי חוה. דאתדבקת בהא חוי' וגרמת כו' ע"כ אחר הקלקול דייקא קרא אותה חוה ע"ש האי חויא. וז"ש כי היא היתה אם כל חי מתחלה היתה בסוד אם כל חי והית' ראויה לקרותה חיה. אך עתה תקרא חוה אבל שרה היתה בתיקון חוה סלקת ולא אתדבקת ביה והנה נודע כי הצדיק נקרא חי כמ"ש ובניהו בן יהוידע בן איש חי בחי' צדיק חי עלמין כמ"ש אצל השונמית אם חבקוק כעת חיה את חובקת בן.ושרה באמת נקר' חיה כי חיין דילה חיין אינון כמ"ש ויהיו חיי שרה. אכן אמר עוד ולשרה בן הנה אז הלא תהיה בבחינת אם כל חי אם הבנים ויושלם התיקון חיה בסוד חוה וז"ש כעת חיה ר" לעתה היא חיה בסוד ולשרה בן.והבן:
<small>מכי"ק</small><br><b>ויאמר ה' זעקת סדום ועמורה כי רבה כו'.</b> בפר' לך לך כתיב ואנשי סדום רעים וחטאים לה' ותרגום אונקלוס רעים בממונם וחטאים בגופם. דהנה בזמן שהאדם מרחם על הבריו' מרחמין עליו מן השמים אפי' רשע גמור ניצל כמ"ש חבור עצבים אפרים הנח לו. ולזה בדור המבול לא נתתם גזר דינם רק על הגזל. ולכאורה קשה וכי גזל חמור מע"ג. אך אם היה שלום ביניהם לא היה נחתם גז"ד. ולזה באנשי המגדל לא נאבדו רק הפיצם על פני האדמה מחמת שהיה שלום ביניהם שפה אחת ודברים אחדים. והנה בזמן ששלום בעולם נקראים רעים שור רעהו ואהבת לרעך. אך אם יש קמצנות היינו קמ"ץ אז נעשים רעים ואח"כ ממילא נעשים חטאים בגופם. (וז"פ הכתוב אביך הלא אכל ושתה כו' אז טוב לו אף שהלך אחר תאוות לבו מ"מ עשה צדקות וק"ל) וז"פ ואנשי סדום בו':
<b>זעקת סדום ועמורה כי רבה וחטאתם כי כבדה מאד.</b> ולא פי' מה היתה זעקת סדום. ועוד כפל הלשון. אך בזה מובן שהם בעצמם עשו רשעות זה לזה והרגו זה את זה וזה זעקת סדום ועמורה בעיירות זה עם זה ולכך וחטאתם כי כבדה מאד. נושא עון ועובר על פשע [היינו שאם אדם עובר על פשע אזי הקב"ה נושא עון] אבל אם אין שלום בין הרשעים אזי כביכול כבד המשא לקב"ה לשאת את העון. וז"פ בקין שמקודם אמר לו הקב"ה אם תטיב שאת. היינו אם תטיב לאחרים שאת. אני נושא העון שלך ולכך אמר לו אח"כ גדול עוני מנשוא מחמת שהרגתי את אחי מאין יבא עזרי. לעורר רחמים בשמים לנשוא את עוני. וזה לא טוב היות האדם לבדו וכו' כי אם יחטא במה יתכפר. אעשה לו עזר כנגדו זה העזר מה שחבירו יהיה כנגדו ויהי' עובר על פשע ולכך ימחול לו הקב"ה על אשר חטא:
<small>מכי"ק</small><br>ארדה נא ואראה. כוונת הפסוק וכוונת שליחו' המלאכים עפ"י הפסוק וראו כל עמי הארץ כי שם ה' נקרא עליך ויראו ממך. היינו מגודל יראת שמים שיש לישראל אז ממילא נופל היראה על כל בני אדם. היינו מפחד היהודים נמשך היראה על כל העולם כמ"ש חילו מפניו כל הארץ. ספרו בנוים את כבודו. וזהו הללו את ה' כל גוים כו' כי גבר עלינו חסדו. ודו"'ק. וזה היה כוונת הקב"ה ארדה נא ואראה. אכניס יראת שמים בלבבם וגם ע"י המלאכים. שהצדיק בעיר הוא נר בעיר. וכזה מצינו בדור המבול שהטעימן מעין עוה"ב וזהו תוסף רוחם יגועון. וה' יצילנו ברוב רחמיו ויוסיף לנו יראת שמים. אמן:
(עיין ב"ר פ' מ"ט ארדה נא כו' א"ר אבא בר כהנא מלמד שפתח להם המקום פתח של תשובה שנאמר ארדה נא ואראה):
<small>(מכתי"ק)</small><br>המכסה אני מאברהם אשר אני עושה כו'. דהנה כבר פרשנו כי זהו מחסדי השם אע"פ שהוא מנהיג העולם ברצונו הטוב בישועה ורחמים בלי שום סיוע מתחתונים כמ"ש למעני למעני אעשה אעפ"כ הנה הש"י בטובו הגדול תולה כי זה הדבר בהצדיקים כי הם הפועלים והם המפיקים ומשפיעים כ"ט לעוה"ז והוא כדי ליתן שכר טוב להצדיקים שמקיימים אתהעולם וז"ש הודו על ארץ ושמים וירם קרן לעמו תהלה לכל חסידיו. פי' הגם שהודו על ארץ ושמים ומנהיגם ברצונו הטוב מ"מ הנה ירם קרן לעמו שהם הפועלים וירם תהלה לכל חסידיו פי' המשפט שעשה ברשעים הוא מחזיר ומהדר הפעולה לכל חסידיו שהם עשו זה בזכותם. וז"ש לעושה נפלאות גדולות לבדו כי לעולם חסדו. מהו לבדו. אך הפי' הוא כמ"ש שאע"פ שהוא עושה הנפלאות לבדו בלי שום סיוע מתחתונים אעפ"כ הוא תולה בזכות הצדיקים כי רוצה הוא שיהיה לעולם חסדו לתת שכר טוב לצדיקים כנ"ל. וז"ש ברוך מרחם על הארץ וכו' ברוך משלם שכר טוב ליראיו. וזה ג"כ הפי' כי לעולם חסדו בכל הלל הגדול. וז"ש אני אעביר כל טובי לפניך וחנותי את אשר אחון. ואני אעביר כל טובי על פניך כי אתה העושה זאת. וז"ש זכור רחמיך ה' וחסדיך כי מעולם המה. פי' שיזכור שרחמיך וחסדיך המה באים מעוה"ז בהתעוררת הצדיקים. וז"ש ועושה חסד לאלפים לאוהבי ולשומרי מצותי פי' כשעושה חסד הוא תולה אותו לאלפים הם הלומדים תורה לשמה ובזכות שומרי מצותיו. וזהו תתן אמת ליעקב חסד לאברהם. פי' אמת הוא תורת אמת הנה גם התורה שנתן לישראל הוא תולה בהם שהם מרי תורה כמ"ש מגיד דבריו ליעקב חוקיו ומשפטיו לישראל. פי' שהקב"ה מגיד בבי"ד שלמעלה ד"ת בשביל ישראל. אליעזר בני אומר מאיר בני אומר שהם האומרים ומחדשים התורה. וזה אמת ליעקב תולה בבני יעקב וחסד לאברהם תולה בבני אברהם מדת החסד. וז"ש המכסה אני מאברהם אשר אני עושה. פ' כל החסדים אני תולה באברהם וכן בבניו ואת ביתו אחריו כנ"ל.ע"כ:
להבין דברי חכמים מה שנקרא בר מצוה. עפ"י הידוע לי"ח שיש רפ"ח ניצוצות הקדושה הצריכין תיקון להעלות אותם.והנה יוסף הצדיק העלהבמצרים ר"ב ניה"ק וז"ש יעקב רב עוד יוסף בני חי. וזה ג"כ הרמז לשבור בר. וזה הרמז מ"ש כי יש שבר במצרים כי יוסף התחיל התיקון במצרים. וזה הרמז בלשון התרגום על פסוק כי בן זקונים הוא לו ארי ב"ר חכים הוא ליה. כי עיקר השגת האדם בקיום המצות הוא כדי להעלות ניה"ק וכל זמן שהאדם לא הגיע לשנת שלש עשרה עודנו בקטנות. אך כאשר מגיע לשנת שלש עשרה אז כוחו יפה להעלות ני"ק כנ"ל. לכן נקרא אז ב"ר מצוה:
נותן הודאה לשעבר וצועק אלהבא. ידוע כי האדם . הרוצה לבקש על צרכיו. הנה צריך מקודם לתת הודאה לשעבר ואח"כ יכול למשוך חסדים להבא כמ"ש הודו לה' כי טוב כי לעולם חסדו. פי' כשאדם נותן הודאה לשעבר כי טוב אז מביא חסדים טובים לעולם חדשים לבקרים. וז"ש בנוסח התפלה בר"ה ויו"כ ועשי"ת ועל כולם יתברך ויתרומם כו' וכתוב לחיים טובים. כשנותן הודאה על שנה העברה. אח"כ יוכל להתפלל על השנה הזאת הבאה עלינו לטובה:
<b>המכסה אני מאברהם אשר אני עושה כי ידעתיו כו'.</b> יבואר ע"ד מה דכתיב אם שמוע תשמעו אל מצותי אשר אנכי מצוה וכו'. ועשיתם את כל מצותי. גם מה שאנו אומרים אשר קדשנו במצותיו. דהנה הענין הזה בכל המצות ותורה ותפלה שהאדם עושה וכל התרי"ג מצות שבתורה הנם סולם מוצב ארצה וראשם מגיע השמימה כי ענין עשותם אשר בפועל למטה בעוה"ז שרשם למעלה למעלה ובכל מצוה שהאדם עושה הנה דוגמתו נעשה למעלה זה לעומת זה וכל עיקר ענינם ושרשם תחלה הוא אצל הקב"ה רק ניתן למטה בעולם העשי' להוציא לאור בפועל ממש ע"כ יתכן לקרותם מצותי כי הם באמת אשר כביכול אני עושה למעלה. כמ"ש בגמ' מנין שהקב"ה מניח תפלין וכו'. מעתה בפעולת מעשינו בעוה"ז נמשך הקדושה במצות מעשיות מעולם העליון בשרשו ובכח מעשינו וכוונתינו בעשותנו מתעורר הקדושה העליונה.והנה לעשות המצוה תחלה נמשך הקדושה מלמעלה זה נק' גדלות ראשון ואח"כ בקיום המצוה בהתעוררת מ"נ נמשך הקדושה אח"כ זה נקרא גדלות שני. וז"פ ועשיתם את כל מצותי. אשר קדשנו במצותיו דייקא. וזה ג"כ פי' הגמ' מנין שהקב"ה מתפלל שנאמר ושמחתים בבית תפלתי בית תפלתם לא נאמר אלא בית תפלתי. כי זהו ג"כ ענין התפלה בהיותה רצויה באם הקב"ה כביכול ג"כ מתפלל. וזה בית תפלתם לא נאמר עדיין רק אם היא בית תפלתי ג"כ כמ"ש אמרת ה' צרפתהו. ר"ל כשיש לו צירוף עם דיבורו של הש"י אז נשמע תפלתו וזהו ויצעק משה אל ה' לאמר " ואתחנן אל ה' בעת ההיא לאמר. ר"ל שהקב"ה יאמר כן ואז יקובל תפלתו. וגם בלימוד התורה כביכול הקב"ה שונה ג"כ בכל יום החדושי תורה וממנו נמשכים לצדיקי הדור לחדש בעוה"ז דוגמתו. וז"פ רוחי אשר עליך ודברי אשר שמתי בפיך דברי הם מכח רוחי אשר שמתי בפיך בקדושה. וזה כל השונה הלכות בכל יום משנה ומחדש כו' הליכות עולם לו כי כביכול שונה בכל יום החדושים שונים להנהיג העולם על פיהם כי מחדש בכל יום מעשי בראשית ע"פ ההלכו' שהן הליכות עולם לו. והם באים לראש צדיק הדור להנהיג העולם על פיהם.וזה על פי פעלו. וזה כל הלומד תורה לשמה זוכה לדברים הרבה. כי למעלה הם בלי גבול. וכל העולם כדאי הוא לו להנהיגם כנ"ל. וזה הענין של א"א ע"ה שבו נברא העולם כמ"ש בהברא"ם באברה"ם ובהתורה. מעתה כל עניני עוה"ז הוא מקדושת אאע"ה והוא יודע כל החידושים ובו מתחדש ג"כ בכל יום. וזה אשר אני עושה ובו מתחדש בכל יום מע"ב. כי ידעתיו לשון חיבור בכל דור ודור יעמוד קדושתו ולא ימושו מבניו וזרעיו אחריו:
ודבריו חיים וקיימים כו' על אבותינו ועלינו כו'. יל"ד מה לאבותינו. אך הנה בעשיות המצות מתעוררים האבות. שמעו אל ישראל אביכם. כי הק"ש מגיע אל ישראל. וזהו שמע ישראל ישראל סבא. והכל הוא התיקון על חטא אדה"ר כמ"ש אדם כי יקריב מכם. לתקן ולקרב אדה"ר מהפגם שלו. וזהו מבריאות העולם מאז ועד עתה. וזה בקבלת עול מלכות שמים. על אבותינו ועלינו לעורר זכות אבותינו. וזהו עזרת אבותינו אתה הוא מעולם זרע ישראל עבדיך. לשון עבדות ישראל סבא:
אשר נשבעת לאבותינו מימי קדם. הם שלש הראשונות. נשבעת לשון שביעה המשכת להם מנחל קדומים. וז"ש דוד המלך קדם ידעתי מעדותיך כו' כי הוא היה רגל רביעי ועולמות הקדם השיג מעדותיך. כי לעולם יסדתם. בעוה"ז הם בבחי' יסוד. וז"ש ולבני הפלגשים נתן אברהם מתנות וישלחם מעל יצחק בנו בעודנו חי קדמה אל ארץ קדם. כי יצחק הוא בחי' גבורה והוא המשיך עליו עולמות הקדם. ובחינת הגבורה השליך להם וזה אל ארץ קדם. וביעקב כתיב וישא יעקב רגליו וילך ארצה בניקדם. ר"ל בחינת הרגלים הוליך בארצות העולמות העליונים מימי קדם:
ישמחו במלכותך שומרי שבת וכו' כולם ישבעו ויתענגו מטובך. יבואר עפ"י הידוע שעיקר טובות ושמחת האדם אשר ישיג בעוה"ז לא יהיה כוונתו עבור עצמו כלל רק מחמת שזה הוא שמחת הבורא ב"ה כי תפץ חסד הוא טוב ה' לכל כו'. וז"פ ישמחו במלכותך שומרי שבת. כידוע שהצדיקים הם נקראים שבת. ישבעו ויתענגו מטובך. ר"ל כל שמחתם ותענוגם הוא כי הוא כביכול טובת הבורא ב"ה כאשר ישלח לנו הישועה. וז"פ הכתוב וצדיקים ישמחו ויעלצו לפני אלהים. ר"ל זהו שמחתם כי הוא שמחת הבורא ב"ה. ולזה וישישו בשמחה. מזה ישיג שמחה בכל פעם יותר ויותר ממה שהשיג שמחה זו. והבן:
במס' זבחים דף כ"ה זאת אומרת שעה פוסלת בקדשים. הרמז בזה על מעלת הצדיקים אשר לא יניחו מעבודתם כל היום תמיד וכל עבודתם בכל כ"ד שעות ביום הם עוסקים רק בצרכי גבוה והם המקיימים את העולם ובלעדם א"א להתקיים אפי' שעה אחת. ועליהם אמר הכתוב בשכבך תשמור עליך. ר"ל השכינה הקדושה כביכול שומרת ומצפה מתי יקום הצדיק הזה ממשכבו והיא מעוררת ומקיצה אותו וזהו והקיצות היא תשיחך השכינה מקיצה אותו לדבר עמו כמ"ש ותקם בעוד לילה ותתן טרף לביתה. וז"ש בגמ' זאת אומרת זאת היא השכינה אומרת בקרב הצדיק. כמ"ש ואל משה אמר כאמור לדוד מי אמר. רק זאת היא האומרת כנ"ל. ולכך אמר הקב"ה המכסה אני מאברהם אשר אני עושה תמיד כי בלעדו א"א להתקיים. אע"פ שידע הקב"ה כי לא תועיל תפלתו מ"מ אין דבר נעשה בעולם בלתי אברהם:
<b>הנה נא הואלתי לדבר ואנכי עפר ואפר.</b> הורה לנו הכתוב בזה סדר האדם בתפלתו לה' בכוונתו לטובת הכלל ולא לכוונת עצמו כלל רק יצפה לטובת כלל בנ"י. וז"ש אאע"ה הנה הואלתי לדבר בתפלתי לטובת זולתי ואנכי עפר ואפר ובטל בעצמי לגמרי א"כ הותר לי להתפלל על זולתי לטובת אחרי'. וז"ש חכז"ל כל דבר שהיה בכלל ויצא מן הכלל לא ללמד על עצמו יצא אלא ללמד על הכלל כולו יצא. כל הוא הצדיק כו' שהיה בכלל ויצא מן הכלל לא ללמד על עצמו לבקש צרכיו רק על הכלל כולו. [וכן שמענו מפה קדוש מדבר הרב מו"ר הגאון הקדוש מוהר"י מפרשעדבארז זלה"ה בפרשה ואתחנן פרש"י אף שיש להם לצדיקים לתלות במעשיהם הטובים אינם מבקשים רק מתנת חנם. האמנם כי הצדיקים יש להם לתלות לקבל תפלתם עבור מעשיה' הטובים. אך מה יעשו הפשוטי עם אשר אין להם זכות. אבל אם הם מבקשים לעורר מתנת חנם אע"פ שאינו הגון ואינו כדאי עד"ז יכול כל האדם להתפלל וזה ואתחנן מתנת חנם]. וז"ש פותח את ידיך יודי"ך כנודע ומשביע לכל חי רצון. ובזה רצון יראיו יעשה. כי זהו הרצון הנכון להיראים לעורר מדת הרחמים על כלל ישראל. וז"ש צדיקים עושי רצונך. בגלל אבות שעשו רצונך. הם פעלו הרצון להבורא ב"ה להתרצות עם עמו ישראל באהבה והם מסלקים את עצמם בלי שום צד נגיעה לכבוד עצמו. ובזה שומר ה' את כל אוהביו עד עולם:
<b>וילך ה' כאשר כלה לדבר אל אברהם ואברהם שב למקומו.</b> יש לדקדק מה אשמעינן קרא שאברהם שב למקומו. אמנם הנה כתיב אתה הוא ה' לבדך כו' וצבא השמים לך משתחוים. אתה הוא אשר בחרת באברם ומצאת את לבבו נאמן לפניך. ר"ל כי אתה הוא לבדך טמיר ונעלם בעולמות העליונים אשר אין רשות לשום מלאך ושרף במקום ההוא רק כל צבא השמים משתחווים מרחוק ואתה אשר בחרת באברם להעלותו שם כי מצאת את לבבו נאמן לפניך לבדך במקום קדשך. כי בחי' הצדיקים גבוה מאד ממעלת המלאכים כמאמרם ז"ל עליונים למטה ותחתונים למעלה והוא עולם ברור ונכון להיות כן. וזה וילך ה' כביכול הש"י הוא בבחי' הולך ומתגדל ומתרומם למעלה ע"י הצדיקים כמ"ש אשרי כל ירא ה' ההולך בדרכיו. וז"ש כי כאשר גבהו השמים מן הארץ כן גבהו דרכי מדרכיכם דייקא ע"י בנ"א שוכני ארץ גלומי גוש. בעבודתם הנכונה הם מרוממים ומגביהים כבוד הבורא ב"ה. וז"פ וילך ה' בבחינת הולך כביכול. כאשר כלה לדבר אל אברהם לשון כלתה נפשי כי רצונו ית"ש וכסופו היה שיבא אברהם בעולם כמ"ש אלה תולדות השמים והארץ בהברא"ם באברה"ם. וכאשר כביכול הש"י נתעלה בחביון עוזו. גם שם אברהם שב למקומו אברהם הגיע שם להתיחד באור ה' כי האבות הם המרכבה. לכן שב למקומו אשר היה בתחלה קודם שנברא העולם:
א"י <b>וילך ה' כו' ואברהם שב למקומו.</b> ר"ל אע"פ שהלך הקב"ה ממנו ולא הועיל בתפלתו כלום על סדום. אעפ"כ אברהם שב למקומו להתפלל על בנ"י. ואברהם עודנו עומד בתפלה על עמו בנ"י. וכן נכון לכל איש ישראל אע"פ שרואה שאין תפלתו מועלת אע"פ כן אל ימנע מן הרחמים להעתיר אל ה' תמיד:
<b><small>(מכתי"ק)</small><br>וישכם אברהם בבקר אל המקום אשר עמד שם את פני ה' וישקף על פני סדום וכו' ויהי בשחת ה' את ערי הככר ויזכור אלהים את אברהם וכו'.</b> בגמ' ברכות דף ו' אמר ר' חלבו א"ר הונא כל הקובע מקום לתפלתו אלהי אברהם בעזרו שנאמר וישכם אברהם בבקר אל המקום אשר עמד שם ואין עמידה אלא תפלה שנאמר ויעמוד פנחס ויפלל. הרי שפרשו שהתפלל אברהם. יש שפרשו שהתפלל על לוט בן אחיו. אבל בזוה"ק מבואר שלא התפלל כלל עליו כמבואר בזוה"ק פ' וירא דף ק"ה אמר ר' אבא ת"ת ענוותנותא דאברהם אע"ג דאמר ליה קב"ה זעקת סדום כו' כי רבה כו' דבעי למעבד דינא בסדום לא בעא קמיה לישזבי' ללוט כו' מ"ט דלא למתבעי ליה אגרא מן עובדוהי כו' ע"ש. והנה המפורשים העירו על ענין זה שאמר לו הקב"ה המכסה אני מאברהם והכוונה שהודיע אותו אלהים כי רצונו להפוך סדום ומה יצא מהודעה זו הרי לא פעל כלום שאחרי הודיעו כל זאת נהפכו הערים. עוד תמהו המפורשים איך יהיה באפשרי שאברהם אבינו יתפלל כל כך לפני הקב"ה ותפלתו ישוב ריקם כי לא הועיל כלום בתפלתו ומה נהיה מתפלתו אחרי שנהפכו הערים. גם למה נכתבה תפלתו בתורה אחרי שלא הועיל כלום. והוא מניעת הכבוד מא"א ע"ה ומה יצא מכל הפרשה הזאת מההודעה ומהתפלה. גם יל"ד בלשון הכתוב ויזכור אלהים את אברהם וישלח את לוט כו' הול"ל וישמע אלהים אל אברהם כמ"ש וישמע אלהי' אל קול הנער.עוד י"ל מה רמזו רז"ל בזה שלמדו תפלת אברהם מתפלת פנחס ויעמוד פנחס ויפלל. אך הנה ידוע מסה"ק ובפרט מכתבי האר"י ז"ל שעד משה רבינו ועד בכלל ירדו מבריאת עולם נשמות גבוהות עד מאד לכלל עוה"ז עד שבא משרע"ה והתפלל ונפלינו אני ועמך מכל העם אשר על פני האדמה שלא ירדו נשמות גבוהים לעובדי כוכבים וזה שהתפלל שלא תשרה שכינה על עובדי כוכבים כמבואר בספר חסד לאברהם באריכות ע"ש. וזה שמבואר בכתבי האר"י ז"ל שכל הנשמות שהיו בדורות הראשונים באו אח"כ בתוך בנ"י כמ"ש ולמך שבעים ושבעה שנשמת למך נתגלגל בשאול המלך ע"ש ומלמך עד שאול היו שבעים ושבעה דורות ואותיות למ"ך הוא אותיות מל"ך ששאול היה המלך הראשון בישראל. ואז נהרג ותיקן נשמת למך ע"ש. עוד ביאר האר"י ז"ל בשער חג המצות בענין חג המצות ויציאת מצרים ומה שעבדו מצרים את בנ"י בפרך וז"ל. אמנם נודע מענין חטא אדה"ר באותן ק"ל שנה הוליד נגעי בני אדם. והנשמות גבוהים האלו היה ההכרח לתקנם כי הם עליונים מאד מלובשים בתוך הקליפות. וכבר נודע כי הנשמה שנתערבה בין הקליפות צריכה כמה גלגולים להסיר חלאתה ממנה וכו' והש"י ב"ה חשב מחשבות לבלתי ידח ממנו נדח לכן נתגלגל כמה פעמים בדור המבול ואח"כ בדור הפלגה ואח"כ באנשי סדום ולא הצליחו עד כאן שנתגלגלו פעם ד' במצרים והם בנ"י שהיו במצרים ושם נתקנו ע"י משרע"ה והם היו דור דעה שעמדו בהר סיני לקבל התורה וראו השכינה פנים בפנים ע"כ. הרי כי בדורות ראשונים היה להם נשמות גבוהים מאד והיה הקב"ה מגלגל אותם לתקנם עכ"ל. וכל זה הוא מגודל רחמנותו של הש"י על הנשמות לבל יאבדו ח"ו. הנה בחכמה העליונה הוא מצרף ומלבן אותם דור אחר דור בגלגולים שונים עדי יתקדשו ויטהרו ויזכו לשוב לפני ה' בהיכל המלך כנ"ל. וכן הוא בהאר"י ז"ל ע"פ כי גר יהיה זרעך וכו' ואח"כ יצאו ברכוש גדול. יען היה כי א"א ע"ה היה גלגול אדה"ר וזש"א זרעך היינו בחינת זרעו מתיקון ק"ל שנה והוצרך לצרף וללבן אותם במצרים. וזהו הרכוש גדול היינו הנשמות רכוש הנשמות להחזירם שיצאו משם. וכן כל מקום שנאמר רכוש קאי על הנשמות. וכן ויקח אברם את שרי אשתו וכו' ואת כל רכושם אשר רכשו כו' ואת הנפש אשר עשו בחרן שאמרו חכז"ל אברהם מגייר אנשים וכו' שהעלה ותיקן הנשמות רכוש היינו הנשמות להחזירם ולהכניס' לקדושה. וכן במלחמת אמרפל וחביריו נאמר שם וישב את כל הרכוש וגם את לוט ורכושו השיב גילה האר"י ז"ל שנשמת רבא היה שם ואברהם הוציאה מהם. "רכוש "בן "אחיו ר"ת רב"א כמבואר בלקוטי תורה ע"ש. ובזה פרשו הפ' "ה' "למבול "ישב ר"ת יל"י שזה השם המעלה ניצוצות כלומר שדור המבול נתקנו ונתעלו כנ"ל. וזה היה הכוונה מאת ה' ית"ש שרדף אחרי המלכים דוקא הלא היה באפשרי להציל את לוט בלא זה. אך זה היה סיבה מאת ה' לרדוף אברה' אחריהם ולהכותם כדי להוציא הנשמות וניצוצו' הקדושות שהיו מובלעים תוך הקליפות. וז"ש לו אל תירא אברם כו' שכרך הרבה מאד היינו עבור שעושה רצונו של הקב"ה והעלה ותיקן הנשמות בכל הצורך כנ"ל. וזה ויבא הפליט ויגד לאברם העברי מהו לשון הפליט עיין פרש"י שפי' שפלט מדור המבול. וגם למה נאמר אברם העברי ופרש"י שבא מעבר הנהר מ"מ למה לא נכתב רק כאן. אך זה הוא הענין פליט הוא רמז על פליטת הני"ק שהנשמות שהיו לפלוט מתוך הקליפות שהיו בתוך המלכים האלה הם התעוררו את א"א לרדוף אחריהם ולהוציאם. מהמאסר ולהעלותם כנ"ל. וזה הרמז אברם העברי שבא מעבר הנהר הוא ע"ד שבארנו במ"א ענין בעבר הנהר ישבו אבותיכם מעולם שהוא בסוד ההוא נהר דאתידע ע"ש בדברינו. והנה אמור כאן לומר כי גם נשמת אאע"ה היה תחלה בשבי ויצאה משם אח"כ לחירות עולם להקדושה מעלה מעלה א"ס כנודע:
והנה על פי הדברים האלה הנה יתבאר לנו כי העבדות של הצדיקים הנה הוא העיקר להעלות ניה"ק והנשמות ולתקנם להחזירם להקדושה מלבד שמתפללים על החיים להשפיעם ולהמשיכם כ"ט כנודע. הנה זה עבודתם בתיקון התפלה להעלו' ברורי הני"ק מתוך הקליפה כי זהו מעיקר כח התפלה שנתקן בכל יום ויום כמבואר כ"ז בהאר"י ז"ל באורך. והנה זה הוא שהודיע לנו התורה בזה אצל אאע"ה. וזהו היתה כוונת הש"י בזה במה שהודיעו מהפיכות סדום זעקת סדום ועמורה כי רבה כו' כ"ז היה מחסדי הש"י ב"ה ורחמנותו הגדול עד אין שיעור על נשמות האלו שהיו בסדום שרצה הש"י ב"ה שא"א ע"ה יתפלל עליהם ויוציאם משם מתוך הקליפה בתפלתו עליהם לבל ידח ממנו נדח. וזש"א המכסה אני מאברהם אשר אני עושה כי זהו הדבר הוא הכרח מאד להודיע לאברהם ממעשה הנשמות הגבוהים האלו המשוקעים בסדום שהוא יעלה אותם לבל יאבדו וזהו שהתפלל עליהם אאע"ה כ"כ ובעז"ה הועילה תפלתו כי גדלו והצליחו וגם עשו פרי שאח"כ באו הנשמות האלו למצרים ויצאו לחירות עולם. כמ"ש כן בהאר"י ז"ל:
<b>ובזה יתישב הכל לנכון.</b> שקודם לכן הודיעה התורה שכך נכון לעשות להתפלל על כל צרה שלא תבא להציל לנפשות העשוקים מתוך הקליפה וכן אחר כך וישכם אברהם בבקר אל המקום אשר עמד שם והעלה אותם הני"ק ותיקנם. וז"ש בגמ' ולמדו ענין עמידה זו תפלה מפנחס דכתיב ויעמוד פנחס ויפלל. כי כן היה ענין פנחס אצל זמרי שהרג אותו ואח"כ שוב התפלל עליו להעלות את נשמתו מתוך הקליפה והחטא ויכפר עליו וזש"נ תחת אשר קנא לאלהיו ויכפר על בנ"י. ושם איש ישראל המוכה. כי מיד העלה נשמתו בתוך בנ"י כמו שבארתי שם. ע"ש:
<b>ותלד שרה לאברהם בן לזקוניו למועד אשר דבר אותו אלהים.</b> הנ"ל דהנה זה היה הכוונה לטובה מאת ה' מה שלא ילדה שרה לאברהם עד עת זקנתו כדי שיוולד יצחק מתוקן בבחי' הרחמים מבחי' זקן מלא רחמים בהמתקת הדינים. וז"ש שרה כי ילדתי בן לזקוניו פי' שהבן יהיה נולד בבחינת זקן מלא רחמים כנ"ל. וזה ואברהם זקן בא בימים וה' ברך את אברהם בכל ואמרו חכז"ל בכל גימ' בן מהו ענין הבן בפסוק הזה. אך הנה מבואר בזוה"ק בפ' זה כי א"א היה הולך ועולה בכל יום ויום עד כי בא באינון יומין עלאין ולכך לעת זקנתו שהיה אז בראש רום המעלות בחינת זקן מלא רחמים אז נולד לו יצחק. וזה ואברהם ושרה זקנים כו' אך אז נתבשרו בבשורת הבן הנולד להם. וזהו ותלד שרה לאברהם פי' שילדה שרה בן שהוא בחי' חסד לאברהם ממותק הדינין. והטעם כי הוא בן לזקוניו. לעת זקנתו בתגבורת הרחמים אך אז נולד. וזהו למועד אשר דבר אותו אלהים רק לאותו מועד הזקנה הוא המועד וזמן הנכון אשר דבר אותו אלהים. וזהו מי מלל לאברהם כו' כי ילדתי בן לזקוניו מל"ל גימט' מאה הם המאה ברכאין אשר לאברהם עתה יהיו מושפעי' ע"י יצחק כי ילדתי בן לזקוניו כנ"ל. וזהו קלסתר פניו של יצחק דומה לאברהם. וזה הניקה בנים שרה ע"י הרחמים של יצחק ישפע לשכינה בחי' שרה והניקה בנים להשפיע להם חלב ודבש תחת לשונם ולא יחסרו להם כל טוב אמן:
<b>מי מלל לאברהם כי הניקה בנים שרה כי ילדתי בן לזקוניו.</b> הנ"ל עפ"י מ"ש לעיל בפ' לך לך הלוך ונסוע הנגבה. כי אאע"ה היה הולך בכל יום ויום במדריגה גבוה הלוך וגדול. וז"ש בזוה"ק דף קכ"ט ע"א בפ' ואברהם זקן בא בימים. תא חזי אברהם אתקרב לגביה ותאובתי' דיליה הוה כל יומוי בהאי ולא אתקריב אברהם ביומא חדא או בזמנא חדא אלא עבודוהי קריבו ליה בכל יומוהי מדרגא לדרגא עד דסליק בדרגוהי כד.הוה סיב ועאל בדרגין עלאין כדחזי ליה. כדכתיב ואברהם זקן וכדין בא בימים באינון יומין ידיען ברזא דמהמנותא. אבל יצחק אבינו ע"ה כשנולד היה תיכף במדריגה גדולה כזה להמשיך השפעות טובות מעולם הזקן באותה בחי' שהיה א"א בעת זקנתו. כמאמר הגמ' ולדו' קדשים במעי אמן הם קדושים כי יצחק היה קדוש מרחם לכן היה צריך להתמהמה עד כה שיהיה א"א ע"ה בבחי' גדולה כזו בבחי' נוחלין ומנחילין למשוך נשמה קדושה כזו ליצחק בנו שיהיה תיכף במעלה גדולה כזו כמו אביו בבחי' הזקנה. וזה כי ילדתי בן לזקוניו שהוא תיכף בשעת הלידה בבחי' הזקנה מדת החסד. וזה וה' פקד את שרה כאשר אמר. היינו אמירה רכה ונפקדה שרה ג"כ להוליד בן שימשוך חסדים בעולם. כמו בבריאת העולם כתיב ג"כ ויאמר אלהים יהי אור. בראשית נמי מאמר הוא בבחי' חסד היה תחלת דיבורו של הקב"ה:
<b>ותלך ותשב לה מנגד הרחק כמטחוי קשת כי אמרה אל אראה במות הילד וכו'.</b> יש להבין מה משמיענו הכתוב בזה ומה יוצא לנו מזה אם ישבה מנגד או לא. אך הנה כבר נתבאר כי זהו מדת הצדיקים השלמים לפני ה' שהם מקבלים עומ"ש עליהם. ר"ל שהם מקבלים העול והדינין של המלכות שלמעלה עליהם כדי להסיר הדינין מהשכינה ועי"כ נמתקו הדינין בשרשן כאשר הם מקבלים כל הדינין לטובה להיותם אך לפועל טוב כי מאתו לא תצא הרעות לכך ממילא נעשה המתקת הדינין כי הם פועלים וממשיכין מבחי' הטוב והחסד אל הדינין וכולם שווים לטובה. ואין קשה בעיניהם כלל וכמ"ש ויסתר משה פניו כי ירא מהביט אל האלהים. היינו שהסתיר פניו וירא מהביט אל בחי' הדינין והגלות שהיה אז מראה לו בסנה לבל יקשה בעיניו על ככה מה חטאו ישראל יותר מכל שבעים אומות כנ"ל. והא ראיה כשהתחיל להביט ולשום אל לבו על גלות ישראל ושאל למה הרעות מיד נאמר לו עתה תראה כמבואר בדרז"ל. רק עיקר הדבר לקבל הכל לטובה ואין רע כלל עי"כ נעשה המתקת הדינין בשרשן כנ"ל. וזה הוא ג"כ שאמר הכתוב בזה ותשב לה מנגד כי אמרה אל אראה במות הילד. ר"ל לא אסתכל בענין מיתת הילד מה זה ועל מה זה הלא מ"מ הוא בנו של אברהם וראוי לחסד יותר. ולא רצתה להסתכל בזה ולישאל כן לכך באה לה הישועה והטוב מהרה עי"כ כנ"ל:
<b>ויבקע עצי העולה.</b> כתבו הראשונים כי עצי העולה רמז לנשמות הצדיקים כי כל הנשמות נעקדו בעקידה לאכפיא הדינים תחת תחת החסדים. והנם שורש הדינין איננו רק העונשין והיסורין הבאים על האדם רק הדינין הם הסט"א המחטיא את האדם והמחטיאו קשה מההורגו. וזה היה כוונת אאע"ה לאכפיא הם ט"א לבטל הגבורות מצד שמאל למען יקל לבנ"י לנצח את היצה"ר לאכפיא הדינין תחת החסדים הוא היצ"ט כמ"ש כי חסדך גדול עלי במה שהצלת נפשי משאול תתתיה. וזה למען אשר יצוה את בניו כו' לשון צוותא והתחברות במדת החסד לאברהם ינוצח צד השמאל. ושמרו דרך ה' כו' ומהו דרך ה' ושמר ה' אלהיך את הברית ואת החסד כי כל איש מישראל צריך לעבור כל עשר ספירות דרך ימין הוא החסד עד הברית. וזהו עתה ידעתי כי ירא אלהים אתה. הלא העקידההוא בחי' אהבה. אך ר"ל הדינין יראים ממך והם נקראים בחינת אלקים ובזה שכבש רחמיו נזכה לזה לכבוש היצה"ר. איזהו גבור הכובש את יצרו כי בכח זה נכבשו ונתבטלו. וממילא יהיה רק חסדים וטובות לבני ישראל. אמן:
<b>ויטע אשל בבאר שבע ויקרא שם בשם ה' אל עולם.</b> הנראה לבאר עפ"י מ"ש מלכותך מלכות כל עולמים כו' סומך ה' לכל הנופלים. שיש נשמות שהם מצד החסד שרשו של א"א ע"ה מצד החסד. ויש ג"כ נשמות שהם מבחי' יצחק מדת הפחד והגבורה לכן נמצאו כמה צדיקים שהלכו תמיד במס"נ כגון ר"ע וחביריו ועשרה הרוגי מלכות. וז"ש בגמ' על ר"ע כל ימי הייתי מצטער על פסוק זה מתי תבוא לידי ואקיימנו. מפני כי שרשו של יצחק היה במס"נ ק"ץ ח"י. וז"ש רבקה קצתי בחיי ותהיין מורת רוח ליצחק ורבקה. פי' רוחם עומדת להתבטל מחמת מס"נ וכן ענין נדב ואביהוא בקרבתם לפני ה'. וכן פנחס ואליהו שאמר קנא קנאתי. קח נא את נפשי כי לא טוב אנכי מאבותי. וכן יונה שהיה תלמידו של אליהו כמבואר במ"א. אך יש עוד מעלת הצדיקי' אשר אינם צריכין למס"נ בפועל כגון רשב"י. אך לגודל האהבה והדביקות בהש"י ומאשר הם יודעים מה שיהיה לע"ל כמ"ש ונגלה כבוד ה'. מלכותך מלכות כל עולמים כו' לכן גם עתה הם שמחים בצפייתם לישועת ה'. וז"ש דוד המלך ע"ה תנחומיך ישעשעו נפשי. פי' הנחמה שיהיה להקב"ה בגאולת ישראל. לכן כשברך יעקב את בניו באמצע ברכותיו אמר לישועתך קויתי ה' כי זהו כל שמחתו. וז"ש דוד המע"ה יגל לבי בישועתך אשירה לה' כי גמל עלי. כל שמחתי הוא בישועתך כביכול. ועל זאת בעצמו אני נותן שבח והודאה וזה תשלום גמולי שזכיתי לשכל כזה. וזש"א ברוך משלם שכר טוב ליראיו ברוך חי לעד וקיים לנצח. כי כל הצלחת וטובת עוה"ז איננו נצחי כמ"ש ואני כעשב איבש. ואתה ה' לעולם תשב. וזש"א ושמח נפשנו בישועתך וטהר לבנו לעבדך באמת. כי זהו העבדות האמיתי אם הוא במדריגה זו שיהיה לו שמחה מישועת ה' כנ"ל. וז"ש חדות ימים ושנות עולמים שהימים בעצמם יש להם שמחה למען ירבו ימיכם כו'. וזש"א אור חדש על ציון תאיר כי ז' דברים עלו במחשבה קודם ברי"ע כדכתיב ויאמר אלהים יהי אור ויהי אור זהו אורו של משיח. ונחזור להפסוק שהתחלנו מלכותך מלכות כל עולמים. לפי הידוע כי עולם הוא השכינה כמ"ש משמח עולמו אשר ברא. ועי"ז שהאדם מעלה על לבו כי מלכותך מלכות כל עולמים שיהיה לע"ל התגלות האלהות. עי"ז סומך ה' לכל הנופלים "סומך "נופלים ר"ת נ"ס. כי זהו כל ההתחזקות בזמן הגלות כנ"ל. וזה הרמז ויטע אשל בבאר שבע. באר שבע רמז לשכינה הקדושה אש"ל ר"ת "אכילה"שתיה "לויה. רמז לזיווג קב"ה ושכינתיה כמ"ש אכלו ריעים שתו ושכרו דודי' כיל"ח. לווי"ה לשון התחברות וזיווג ביחודם כנ"ל. ויקרא שם בשם ה' אל עולם. שיהיה לעתיד ב"ב היחוד קבה"ו כנ"ל:
<b>כי ברך אברכך.</b> פרש"י אחת לאב ואחת לבן. והרבה ארבה את זרעך אחת לאב ואחת לבן הנה דברי רש"י ז"ל בזה אין להבין כלל כי מאי קאמר אחת לאב ואחת לבן הלא במקרא מפורש זרעך. אכן כבר מבואר בספרים כי ע"י עשיית המצות ומעש"ט מתחדשים ונוספים על האדם נשמות הצדיקי' אשר מעולם אם בבחי' גלגול או בבחי' עיבור כיל"ח. והם הבאים להמטהר לסייעו לעבודת ה' תמיד. והנה ע"י פעולת המצות של אאע"ה בכוחו הגדול הלא נתדבקו בו ונתעברו בקרבו כל נשמות הצדיקים העתידים לצאת ממנו. וכמ"ש בענין ויבקע עצי העולה שהם נשמות הצדיקים. ולכך הנה גם במצות מילה נתאספו ונתדבקו אליו כל נשמות הצדיקים. והוא שהבטיחו הש"י במצות המילה. וארבה אותך במאד מאד וכן והפריתי אותך במאד מאד שזה מוסב על נשמות הצדיקים אשר יפרו וירבו בו ע"י מצות המילה. וזה היה ענין וירא אליו ה' ולא נאמר שם מה זה ועל מה התראה אליו הש"י וכי מה דבר ה' אליו. אך הוא הדבר אשר בעת ההיא בא ה' אלהיו וכל קדושיו עמו הם הנשמות הצדיקים נאספו אליו לדגליהם וה' בראשם. ובהם הוא ששמח כל היום ההוא והנה זה שנאמר כאן בהעקידה עתה ידעתי כי ירא אלהים אתה ועשית המצוה בשלימות לכך כי ברך אברכך בהרבה נשמות הצדיקיסאשר יתעברו בך וגם לבנך אעשה כן כי גם לבנך ולכל זרעו אחריו בכל זמן עשותם המצות יתאספו ויתעברו עליהם נשמות הצדיקים וזהו שפרש"י כי הברכה היא אחת לאב ואחת לבן שיתברכו גם בניו בהמעלה הגדולה בריבוי נשמות כמו אברהם אבינו ע"ה:
במדרש רבה פרשה נ"א. ר' תנחומא בר ר' חייא משום ר' הושעיא תורמנא אין לך כל שבת ושבת שאין קורין בה פרשתו של לוט וכו'. והנה המדרש הזה קשה להולמו וכבר האריכו המפרשים ע"ש. הנראה לרמז בזה עפ"י דברי הזוה"ק פ' תרומה דף קל"ו. ר' המנונא סבא כד הוה סליק מנהרא במעלי שבתא וכו' ובכל מעלי שבתא יתיב בר נש בעולם הנשמות. הענין בזה לפי הידוע לי"ח כי הצדיקים גם זאת עיקר פעולתם בתורה ומצות יחוד הפנימי למשוך לעוה"ז נשמות קדושות בליל ש"ק. ולזאת צריך האדם לכוון בברכת בורא פרי הגפן קודם הקידוש בליל שבת להוריד נשמות. כי יין רמז לעולם הבינה אשר משם מחצב נשמות מבנ"י כמ"ש ונשמת שדי תבינם. לכן מברכים בורא פרי הגפן כמ"ש גפן ישראל. וז"ש זכרהו על היין למעלה מעולם הבינה היא מדת החכמה רמז לשמן אשר שם אין בו מגע עובד כוכבים. לכן הנשמות היורדים בליל ש"ק המה גדולים במעלה קדושה וטהרה כיל"ח. וזה הרמז בפ' זו בבנות לוט לכה נשקנו לאבינו יין ונחיה מאבינו זרע (בחי' אב"א) כי ע"י ברכת היין יורדים הנשמות הקדושות זרע ישראל בליל שבת כנ"ל. וזה כוונת המדרש אין לך שבת ושבת שאין קורין בה מפרשתו של לוט. הרמז על הפ' נשקנו לאבינו יין ונחיה מאבינו זרע להוריד נשמות קדושות כנ"ל:

חיי שרה

<b>ויהיו חיי שרה כו'.</b> פרש"י שם כולם שווים לטובה. הנ"ל דהנה אמר בתד"א מפני מה זכה משה למאור פנים וכו' מפני שכל ימיו היה מחכה ומצפה על כבודו של הקב"ה ועל כבודן של ישראל שיהיה שלום בין ישראל לאביהם שבשמים ע"ש. והענין הוא דהנה כבר נודע כי הש"י ב"ה ברא את העולם להטיב לברואיו וכאשר כוונת הבריאה ע"ז היתה מתחלה אך להטיב ולעשות חסד עם העולם. לכן הנה צריך תמיד להמשיך רחמים וחסדים על ישראל אשר זה הוא כבודו של הקב"ה בבריאת העולם על זה והוא כבודן של ישראל לטוב להם כל הימים. נמצא כאשר יתפלל האדם על כבודו של הש"י שיתגדל ויתקדש בעולם. הנה צריך לחבר עמה שיתגדל החסד והרחמים בעולם והשפעות טובות לכנ"י כי זה תלוי בזה ואין להפריד ביניהם. וז"ש שנים שנכנסו להתפלל ר"ל על השני הענינים האלה צריך להתפלל ביחד. וז"ש במשנה סוף ברכות התקינו שיהא אדם.שואל את שלום חבירו בשם. פי' שישאל ויתפלל אדם על שלום חבירו. כאשר ישאל ויתפלל על כבוד השם ב"ה ישתתף מיד עמו להיות ג"כ שלום על ישראל. וז"ש בועז לקוצרים ה' עמכם ר"ל לברך את מעשי ידיכם. וזה ג"כ בברכת התורה נאמר מיד ברכת כהנים כי תיכף לת"ח ברכה ובתחלת הברכה על התורה מיד צריך לברך את ישראל ואברכה מברכיך אברהם כי על ידי השפעות רב טוב לבנ"י נתגדל שמו של הקב"ה בעולם וכמו שהיתה הכוונה מתחלת הבריאה ע"ז. והוא שנאמר בברכת ברוך שאמר והיה העולם ברוך עושה בראשית והכל העיקר להיות ברוך מרחם על הבריות ולשלם שכר טוב ליראיו להשפיע להם כל טוב. וע"י השפעת הטובה המה ירונו ויהללו לשמו בשמחה וטוב לבב כראוי. וזה האל האב הרחמן כאשר הוא מרחם עלינו אז הוא מהולל בפי עמו ומשובח ומפואר כנכון. וכן הוא אומר בים וירא ישראל את מצרים מת וירא ישראל את היד הגדולה אשר עשה כו' אז ישיר משה ובנ"י כלומר אז אמרו השירה כראוי ונכון. אבל אם חלילה לא כן אף אם חייב לברך כשם שהוא מברך על הטובה. אולם מה פנים יש לשבח הזה. הלא צריך להלל שמו בשמחה. וע"ז אמה"כ שבענו בבקר חסדך ונרננה ונשמחה בכל ימינו. והוא שאמר כאן כי כל חיי שרה כולם שווים לטובה לכלל ישראל כל הימים. אמן:
א"י <b>ויהיו חיי שרה כו' ותמת שרה בקרית ארבע כו'.</b> הנ"ל בענין חיי שרה ותמת שרה דהנה כתיב שמח נפש עבדך כי אליך ה' נפשי אשא. הכוונה בזה כי עיקר השמחה האמיתית על נפש האדם היא בהיותה כלה ועולה מן הגוף ונדבקת בשרשה בחיי החיים והוא השמחה העריבה והעונג הנצחי. ולכך הצדיקים הנה זה עיקר שמחתם בהיותם דבקי' בהש"י במס"נ כל ימיהם ואינם אדוקים כלל בעניני עוה"ז. וז"ש הכתוב שמח נפש עבדך להשפיע לה שמחה כי אליך ה' נפשי אשא במס"נ כנ"ל ותמשיך לה חיות ושמחה. נמצא כי עיקר השמחה והחיות של הצדיקים הוא רק במס"נ למיתה לה'. וז"ש הרוצה להחיות א"ע ימות א"ע. והצדיקים במיתתם נקראים חיים.(במיתתם פי' במס"נ כנ"ל). וז"פ והמתים להחיות. וז"ש אין בן דוד בא עד שיכלו כל הנשמות שבגוף פי' יכלו ויתדבקו במס"נ. והנה שרה אמנו כל ימיה היתה במס"נ. וזהו האמור ויהיו חיי שרה ותמת שרה ר"ל זהו היה כל ימיה בחי' ותמת שרה במס"נ. וז"ש כל אשר תאמר אליך שרה שמע בקולה שמע רמז לק"ש במס"נ. וזהו שפרש"י כולם שווים לטובה וזהו חיין דילה אינון חיין. המבואר בזוה"ק וזהו בקרית ארבע שם הוי' ב"ה היא חברון לחבר השם כמ"ש כעיר שחברה לה יחדיו כמבואר בזוה"ק. וזהו שפרש"י כמעט שלא נשחט פרתה נשמתה ממנה ומתה. ר"ל אף שבכל ימיה היתה במס"נ מ"מ לא היתה יודעת כי זהו הרצון הש"י מהאדם אך כאשר שמעה מבשורת העקידה והבינה כי זהו רצון הבורא וכמעט שלא נשחט לכך השלימה נפשה ופרחה נשמתה. פרח"ה רמז להעלאת רפ"ח ניצוצות הנעלים בה' וזה פרח"ה. והבן:
א"י <b>ויהיו חיי שרה כו' שני חיי שרה.</b> ופרש"י כולם שווים לטובה. הנ"ל ע"ד המבואר בזוה"ק כי זהו מרמז על ה' בתראה דכל יומיין בה תליין ע"ש. ובכן שרה רמוז לשכינה. והנה כתיב גמלתהו טוב ולא רע כל ימי חייה. והפי' הוא דהנה השכינה היא רוצה תמיד להשפיע כ"ט להצדיק שבעוה"ז מפרי היחוד. אך כאשר בעוה"ר בגלות המר הזה קשה מאד לעשות ולתקן היחוד שלמעלה לכך הנה זוכרת ומתעוררת להשפיע הטוב שיש לה מכבר מימי' שהיה ביהמ"ק קיים משעת הרצון והיחוד כנ"ל והוא שנא' זכרה ירושלים ימי עניה ומרודיה כל מחמדיה אשר היה לה מימי קדם פי'עתה בימי עניה ומרודיה הנה היא זכרה ומשפיע כל מחמדיה והשפעה שהיה לה מימי קדם כנ"ל. וזה האמור בזוהר בסדר הזה בשעתא דאתחריב מקדשא כו' אמרה השכינה איהך בקדמייתא למחמי ביתאי והיכלאי ואפקיד על דוכתי דכהני ולואי דהוי פלחין בביתאי ע"ש. שהכוונה לפקוד על מקום ביהמ"ק לעורר אהבה הישינה שהי' שם הכהנים והלוים עובדים להש"י והיה נחת רוח למעלה מעבודתם. עי"כ גם בהגלות הזה ישפיע עלינו מהטוב והיחוד של ימים הראשונים. וכמ"ש זכרתי לך חסד נעוריך כו'. ועד"ז י"ל הגמ' במנחות דק"ו כל העוסק בתורה כאלו הקריב קרבנות וכאלו נבנה בהמ"ק בימיו. ורבא אמר כל העוסק בתור' אינו צריך לא עולה ולא חטאת ולא אשם פי' כי הצדיק העוסק בתורה הנה הוא יכול להמשיך ולעורר החסדים מהיחוד של ימים הראשונים שהיה בהמ"ק קיים וכאלו נבנה ביהמ"ק בימיו ועתה הוא מתקן בתורתו כל הצריך שום קרבן עולה וחטאת ואשם כנ"ל. וזה הפי' גמלתהו טוב ולא רע כלימיחייה. פי' השכינה היא גומלת טוב להצדיק אף בזמה"ז בהגלות מהיחוד הראשון של ימי קדם וזהו כל ימי חייה כנ"ל. וזהו הפי' בחיי שרה שהיא השכינה כולם שווים לטובה טוב הוא הצי"ע כל הימים היא משפעת להצי"ע עבור ישראל כ"ט:
<b>ויקם אברהם מעל פני מתו.</b> במד"ר מלמד. שהיה רואה מה"מ מתריס כנגדו (אר"י מן הן תנינן מי שמתו מוטל לפניו פטור מק"ש ומן התפלה ומן התפלין וכל מצות שבתורה מן הכא ויקם וידבר עכ"ל) הנראה בביאור המדרש כי לכאו' אין להבין מה היה קשה לו לבעל המדרש הזה ואיך מוכח מן המקרא הזה. אכן הנ"ל בכוונת המדרש כי יל"ד בהכתוב שנאמר ויבא אברהם לספוד לשרה ולבכותה ולא נאמר שעשה כן והספידה רק תיכף ומיד כתיב ויקם אברהם מעל פני מתו למה התנחם מלהספידה. לכן בא הבעל המדרש לתרץ שהיה רואם מה"מ מתריס כנגדו כו' והענין הוא ע"ד הכתוב ויסתר משה פניו כי ירא מהביט אל האלהים. ור"ל דהנה זה כלל גדול במעלות הצדיקים המתהלכים לפני אלהים בתמים אף אם חלילה באה אליהם מדה"ד לאיזה יחיד או רבים ח"ו לא יתנו לבם להתבונן מהות הצרה ההיא ר"ל ולא יפול לבבם להקשות מדוע עשה ה' ככה לארץ הזאת כי לבם נכון ובטוח בד' כי צדיק וישר הוא אל אמונה ואין עול ונהפוך הוא כי מפי עליון לא יצאו הרעות רק כולם מכוונים לטובה ולכך באותו הענין כאשר ראה משרע"ה מרא' הסנה המור' על הגלות ולא רצה להתבונן מה זה ועל מה זה. אך ויסתר פניו כי ירא מהביט ולהסתכל אל בחי' האלהים והדינין פן יקשה בעיניו על ככה והא ראיה כאשר הלך בשליחות הזה ושם לבו לצערן של ישראל לא יכול לסבול עוד וצעק ואמר למה הרעות ונענש מיד באמור לו עתה תראה ולא יותר כמאמר חכז"ל. וז"ש הכתוב מי האיש החפץ חיים אוהב ימים לראות טוב. ר"ל מי הצדיק אשר כל הימים רואה כי הכל רק טוב מהש"י כנ"ל. אז ממילא עי"כ ינצור לשונו מרע כי לא ירע בעיניו כלל על הש"י. והנה כן הדבר היה אצל א"אע"ה כשבא לספוד לשרה ראה מה"מ מתריס כנגדו ר"ל כשהתחיל להתבונן על מיתת שרה הצדיקת הראשונה אשר מעולם אשר היתה אם כל בנ"י ותיקון חוה ורוה"ק מדברת מתוך גרונה ועתה פתאום מתה עליו אחרי מעלת העקידה שזכתה לבן צדיק כזה ולא הועיל לה כלום.כל זה היה היצה"ר מכניס בלבו של א"א לבעבור יקשה בעיניו וירע על מעשי אלהים אשר עשה לה. לכן כשראה זה מיד פירש ולא הספידה ויקם מעל פני מתו וידבר דברים אחרים כנ"ל:
ועוד במדרש הנ"ל אר"י כו'. הנראה בכוונת ר"י במאמר הזה שהיה גם כן קשה לו למה לא הספידה באמת רק ויקם מעל פני מתו לכן אמר תמן תנינן מי שמתו כנ"ל. דהנה מבואר בזוה"ק ובכתבי האר"יז"ל כי שעת פטירת האדם הצדיק מן העוה"ז הוא גבוה יותר במעלה מכל ימי חייו כאשר אז הוא השלמת תיקון המ"נ והיחודים וזיווגים בפועל יתר שאת ויתר עוז כיל"ח. והנה זהו שנאמר אצל הצדיקי' ויקרבו ימי ישראל למות ר"ל נתקרבו ונתאחדו ימי הצדיקים לאותו שעה של המיתה להתעלות כולם...א' עמו להתיחד באור ה'. וכן הוא מבואר בפסוק שהתחיל במד"ר בפ' הזאת ויהיו חיי שרה יודע ה' ימי תמימים ונחלתם לעולם תהיה ר"ל יודע הוא לשון יחוד שמתיחדים ימי התמימים במיתתם ומעלים כל המעש"ט שעשו לה' ועי"ז ונחלתם לעולם תהיה. נחלתם הוא ההשפעות הטובות שיורדים על ידם לעולם משם נח"ל הוא נחלת"ם לעולם תהיה. וזהו ויהיו חיי שרה כו' כולם שווים לטובה ותמת שרה בקרית ארבע הוא השם הוי' ב"ה. נמצא כי שונה פטירת הצדיק מפטירת כל אדם כי ע"י פטירת הצדיק שנעשו יחודים וזיווגים במדות הגבוהות מאד מאד עי"כ יורדים השפעות טובות לעולם. לא כן בפטירת שאר בנ"א חלילה. וז"ש ר' יוחנן בעל המאמר הזה שהוקשה לו למה לא הספידה לשרה לכן אמר כי הצדיקת הגדולה הזאת אין נכון להספידה ולבכות עליה כי אדרבא על ידי פטירתה יורדים השפעות רבים לעולם. וז"ש תמן תנינן מי שמתו כו' פטור מק"ש מפני העצבות ח"ו אבל כאן ויקם אברהם וידבר כו' תקומה היתה לו למדת החסד של אברהם. ולזה נסמך אחר פרשה זו ואברהם זקן בא בימים. פי' שהמשיך מעולם הזקנה לימי הבנין וה' ברך הבריך את החסדים של אברהם. בכל הוא בחינת כל כי אחרי מיתת שרה נתרבו ההשפעות והחסדים לעולם:
וזה ביאור הגמ' בסנהדרין דף ל"ז הני בריוני דהוי בשיבבותיה דר' זירא דהוה מקרב להו כי היכי דניהדרו להו בתיובתא וכו' כי נח נפשי' דר"ז אמרי כו' השתא מאן בעי עלן רחמי הרהרו בלבייהו ועבדו תשובה. לכאורה אין להבין מדוע בחייו לא הועיל בתוכחתו ואח"כ עבדו תשובה. אכן כנ"ל ניחא כי כל הדברים יקרים שדבר אליהם כל ימי חייו כולם נתקבצו ועלו במיתתו וירדו השפעות קדושות עליהם. וזהו מ"ש גדולים צדיקים במיתתם יותר מבחייהם:
<b>ואברהם זקן בא בימים כו'.</b> הנ"ל דהנה כבר מבואר בזוה"ק ובספרים. כי בכל יום ויום יורדים חסדים שלמעלה להשפיע טוב לעוה"ז אך שצריך למטה להיות כלי הראוי ונכון לקבלם. והנה אמרו חכז"ל במשנה דאבות עשרה דורות מאדם עד נח להודיע כמה ארך אפים לפניו שכל הדורות היו מכעיסין ובאין עד שהביא עליהם את מי המבול. עשרה דורות מנח עד אברהם כו' שכל הדורות היו מכעיסין ובאין עד שבא א"א ע"ה וקבל שכר כולם. ויש להתבונן בלשון המשנה אצל נח לא נאמר עד שבא נח וקבל שכר כולם והלא הוא היה ניצול ממי המבול מתוך כולם א"כ לכאו' גם הוא קבל שכר כולם שממנו לבד יצא כל העולם כמו מכל הדור ההוא. גם באמת יש להבין איך יתכן זה שאיש אחד יטול שכר עשרה דורות שהיו לפניו ולא ידעם ולא הכירם. אכן הנה בהיות כי מתחלת בריאת העולם עד שבא א"א לא היה מי הראוי וכלי השלם לקבל החסדים והשפעות הטובות היורדים מלמעלה. ומה גם כי מתחלת הבריאה היו החסדים נכונים רק לאברהם כמ"ש אלה תולדות השמים והארץ בהברא"ם באברה"ם. ר"ל תולדות השמים והארץ הם השפעות זו"נ הם הכל באברהם כנ"ל. לכך כל החסדים שמתחלת הבריאה בכל יום ויום הם נתעכבו מלירד עד שבא א"א וקבלם. וזה שכר כולם. פי' מכל הימים שהי' לפניו כנ"ל. והנה זהו שאמר ברוך ה' אלהי אדוני אברהם אשר לא עזב חסדו ואמתו מעם אדוני פי' אשר לא עזב החסדים לירד לזולתו מעם אדוני רק היו שמורים עליו. וזה הוא כי הלא ברוך ה' אלהי מה שברוך ה' בהאלקות שנתפשט בהעולם הוא כי אדוני אברהם שהוא היה הראשון שפרסם האלקות בעולם כנודע. וזה ועשה חסד עם אדוני אברהם פי' כל עיקר עשות החסד הוא עם אדוני אברהם כנ"ל. וזה שאמרו חכז"ל וה' ברך את אברהם בכל בת היה לו לאברהם ובכל שמה. פי' ענין בת הוא לשון מדה כמ"ש בת יכיל ובלשון משנה בת ארבעים קבין וכדומה שהוא לשון מדה המחזקת כך וכך. והנה גם כאן הפי' שכלי שהיה לא"א ע"ה שהיתה מחזקת בשלימות והיא בכל שמה שהיה שלם בכל בבחי' כל כנודע. ולכך אך הוא פשט את ידו וקבל כל החסדים והשפעות מתחלת ברי"ע עד עתה. וכן אמרו חכז"ל בהלל הזקן מדה אחרת היתה לו ברוך ה' יום יום. הפי' הוא כנ"ל כי גם הלל היה מבחי' החסד כנודע. וזהו שמדה הוא כלי המקבל היתה לו מהשפעות והחסדים אשר ברוך ה' יום יום היורדים לעוה"ז בכל יום. ולא די שהצדיק מקבל החסדים שיורדים בכל יום בימיו כי אם גם החסדים הראשוני' מימי קדם שנתעכבו מלירד. והוא שכתוב וחסד ה' מעולם ועד עולם על יראיו. עזרת אבותינו אתה הוא מעולם ר"ל מימים הראשונים כנ"ל. וזהו איה חסדיך הראשונים כו'. וזש"נ אשרי שומרי משפט עושי צדקה בכל עת פי' הצדיקים הם שומרים ומיחדים בחי' כל עת זו"נ. בכל עת וזמן גם ממה שהי' לפניו מהיחודי' הם ממשיכים עתה בימיהם. וז"ש כי אל רחום ה' אלהיך כו' שאל נא לימים הראשונים פי' הרחמנות והחסד תוכל לשאול עתה גם מימים הראשונים אשר היו לפניך להורידם למטה עתה כנ"ל. וזהו כח מעשיו הגיד לעמו כח החסדים שמתחלת הבריאה הגיד לשון המשכה הוא ממשיך לעמו כנ"ל. והנה זה שכתוב אשר נשבעת לאבותינו מימי קדם פי' לשון שביעה השביע בשובע שמחות והשפעות טובות לאבותינו מימי קדם כנ"ל. וזה פועל פעלת בימיהם בימי קדם ר"ל בימיהם פעלת מהחסדים שהיו בימי קדם כנ"ל. וזהו ואברהם זקן בא בימים פי' שבא בהימים וחסדי' הראשונים והמשיכם לעוה"ז לבנ"י כל הימים. והבן. וז"ש בשמואל ומעיל קטן תעשה לו אמו והעלתה לו מימים ימימה בעלותה את אישה לזבוח כו'. הנה סוד המעיל מבואר בהאר"י ז"ל ואמו הוא בינ"ה חנ"ה שם ס"ג בעלותה את אישה יחוד או"א העלתה לו בחי' הבינה השפיע' לו החסדים שהיו מכבר מימים ימימה. וכ"כ ושמרת את החוק"ה הזא"ת הוא יחוד זו"נ. למועדה מימים ימימה. מהחסדים שהי' מכבר מימים הראשונים כנ"ל:
כי זכר את דבר קדשו את אברהם עבדו. דהנה כל סוד בריאת העולם היה באברהם וכל השפעו' טובות וקדושות עוברים על ידו כמ"ש והרביתי את זרעך בעבור אברהם עבדי ר"ל ההשפעות עוברים ע"י אברהם וכן בעבור אבותינו שבטחו בך ובעבור שמך הגדול כי כל השפעות עוברים על ידי שמות הוי' בספירות. וזהו עקב אשר שמע אברהם בקולי שמע הוא היחוד. וישמר משמרתי שמר דרך מעבר ההשפע' רק לישראל כמו ושמרו בנ"י. למען אשר יצוה את בניו ושמרו דרך ה' דרך בר בעלמ'. וזהו כי זכר בחי' הזכרות את דבר הוא השכינה את אברהם עבדו. כי ברך את אברהם בכל. והבן:
א"י <b>ואברהם זקן בא בימים וכו' ויאמר אברהם אל עבדו זקן ביתו המושל בכל אשר לו.</b> יש לדקדק בפסוקים הללו הרבה. א' סמיכת הענינים וה' ברך את אברהם בכל ויאמר אל עבדו וכו'. ב' מה שכתוב המושל בכל אשר לו. ג' מה שאמר ואשביעך בה' אלהי השמים ואלהי הארץ בדבר הזה דוקא. ד' מ"ש שים נא ידך תחת ירכי ודרז"ל ידוע. ונקדים בזה דבריהזוה"ק פ' בראשית דף ל"א בסופו וז"ל דכתיב לך ה' הגדולה והגבורה וגו' כי כל דא צדיק בשמים דא תפארת ובארץ דא כנ"י כתרגומו דאחיד בשמיא וארעא כלומר דיסודא דעלמא דאקרי כל איהו אחיד בתפארת דאקרי שמים כו'. ובגמ' איתא בקדושין אצל ענין שליחות אתם גם אתם מה אתם בני ברית אף שלוחכם בני ברית. לכן הנ"ל לרמז בזה במקראות הללו. שהתחיל וה' ברך את אברהם בכל רמז למדת היסוד בבחי' צי"ע. לכן כאשר רצה לשלוח את השליח הזה לקדושין הללו עבור יצחק בנו היה צריך להיות השליח הגון לדבר השליחות הזה להיות ג"כ משומרי הברית. וז"ש ויאמר אל עבדו זקן ביתו המושל בכל אשר לו שיהיה ג"כ משומרי הברית כמ"ש המושל בכל אשר לו כל בחי' צי"ע. ואשביעך בה' אלהי השמים ואלהי הארץ כמ"ש ביוסף הצדיק כי השבע השביע את בנ"י. וזה שהבטיח את בנ"י והעליתם את עצמותי מזה הכח שלי יהיה עמכם שתבואו למדה הזו שמירת הברית ועי"ז יעלו ממצרים כמבואר במ"א. וז"ש לעבדו ההולך בשליחות זה שים נא ידך תחת ירכי להיות מכוחו נשמר שיהיה משומרי הברית. ואשביעך בה' אלהי השמים ואלהי הארץ בחי' צי"ע דאחיד בשמיא וארעא כנ"ל. ובזה מיושב בדקדוק הכתובים הללו שמקודם כתיב אשר לא תקח אשה לבני ממשפחת הכנעני (עיין בזוה"ק דף קל"א) ולא נזכר שמו של יצחק כלל. ואח"כ מסיים כי אם אל ארצי ואל מולדתי תלך ולקחת אשה לבני ליצחק. הרמז בזה שמקודם היה מדבר עם אליעזר והבטיחו כי יהיה משומרי הברית כי גם הוא נקרא בן כי היה תלמידו משק ביתו ותלמידים נקראים בנים כמ"ש ושננתם לבניך ואז ממילא כאשר יהיה בשמירה מעולה תמיד אז תוכל להיות שליח בדבר זה ולקחת אשה לבני ליצחק:
<b>ויאמר אברהם אל עבדו זקן ביתו המושל בכל אשר לו.</b> נקדים מ"ש בפי' הפ' תתן אמת ליעקב חסד לאברהם. כידוע כי כל העולם נברא במדת החסד כמ"ש כי אמרתי עולם חסד יבנה והוא מדתו של אברהם כמ"ש בהבראם. והשבע ספירות מתחילין במדת החסד. והשלש ראשונות הם מעולם הזקנה כמ"ש איה חסדיך הראשונים. וז"ש בגמ' פעמים שאתה מתעלם זקן ואינו לפי כבודו. וזה שאנו מתפללין יסוד צדיק בשבעה נעלם כו' צדיק אתה ה'. וידוע כי האבות עשו הרצון לברי"ע כמ"ש בגלל אבות שעשו רצונך. וז"ש תתן אמת ליעקב חסד לאברהם כי נשמתו של יעקב היה מהראוי לבא בעול'.כי היה לו הכנה מאבותיו כי בשעת העקידה היה א"א צופה עליו כמ"ש ברמז ויבק"ע עצי עולה אותיות ויעקב. וז"ש יעקב אשר פדה את אברהם מאור כשדים. אבל נשמתו של א"א לא היה בעולם מי שימשוך אותו כי תרח לא היה כוונתו להוליד בן צדיק כמוהו. אך הרצון על א"א מתחלת הבריאהעל בחי' החסד הזה הוא רעווא דרעווין וז"פ תתן אמת ליעקב חסד לאברהם כנ"ל:
ונחזור לביאור הכתוב ויאמר אברהם אל עבדו זקן ביתו. פי' שאמר אל בחי' העבדות שלו זקן ביתו לעורר עולם הזקן מלא רחמים. המושל בכל אשר לו. כל רומז לבחי' צי"ע והיה מושל בההשפעו' שירדו ביושר לבנ"י. כמ"ש מזקנים אתבונן כו' מכל אורח רע כלאתי רגלי כו' פי' ע"י שהמשיך ההשפעות מעולם הזקן עי"ז היה מונע השפע בלתי לכת למקו' שאינו ראוי לבל יבזוו זרים. וז"ש משוך חסדך ליודעיך הם בנ"י תמשוך להם החסדים. אל קנא ונוקם לצרים עוזבי השם כו' אשר לא תקח אשה לבני מבנות הכנעני שלא ירדו ההשפעות לסט"א רק אל ארצי ואל מולדתי תלך לבנ"י זרע קודש. ועד"ז פרשנו לעיל בפ' ואברה' ושרה זקנים באים בימים שהיו משפיעים החסדים מעולם הזקנה. חדל להיות לשרה אורח כנשים בחי' מקבל שהיא היתה ג"כ בחינת משפיע. וזה גם כן ואברהם זקן בא בימים שהמשיך מעולם הזקן בז' ימי הבנין כמ"ש עולם חסד יבנה:
<b>ויברך את הגמלים מחוץ לעיר אל באר המים לעת ערב לעת צאת השואבות.</b> הנ"ל בזה עפ"י מ"ש בגמ' עירובין דף מ"ה ע"א בר' טרפון שהיה לן בליל שבת חוץ לעיר למחר נכנס ודרש כל היום. בארנו בפ' מצורע באריכות לרמז בזה על מעלות הצדיק שבידו להעלות הנשמות הנדחים ובפרט בליל שבת שאז הוא עליית העולמות למעלה. לכן המנהג להפוך לצד מערב בשעה שאומרים בואי בשלום בקבלת שבת לרמז על הנשמות הנדחים לחוץ גם הם יעלו:
וזה ויברך את הגמלים מחוץ לעיר. פי' הנשמות הנדחים מחוץ לעיר הקודש גבול הקדושה. כי לכך נקרא ירושלים עיר הקודש מקור מחצב הנשמות למעלה. ע"כ גם אותן הנשמות הבריך ונטע אותם בקדושה אל באר המים. לעת ערב הוא ערב שבת קודש (עיין בזוה"ק דף קפ"א ע"ב) בתפלת המנחה. לעת צאת השואבות אותיות שבת:
<b>ויאמר ה' אלהי אדוני אברהם כו'.</b> (ברכות דף ז') אמר ר' יוחנן משום רשב"י מיום שברא הקב"ה את העולם לא היה אדם שקראו להקב"ה אדון עד שבא אברהם וקראו אדון שנא' ויאמר אדני (אלהים) במה אדע כי אירשנה. ודבריהם ז"ל צריכין ביאור. אך הנה לשון קריאה הוא לשון חיבה שהוא לשון יחוד כמבואר בזוה"ק בהרבה מקומות. והוא שאמרו ז"ל שעד שלא בא א"א לא היה אדם שקראו להקב"ה שהוא רמוז לז"א כידוע לי"ח ואדוני הוא בחי' המלכות שעד א"א לא היה היחוד זו"נ רק א"א הוא קרא ועשה היחוד כנכון. וז"ש עוד שם בגמרא.אף דניאל לא נענה אלא בשביל אברהם שנאמר כו' והאר פניך על מקדשך השמם למען אדני כו' למען אברהם שקראך אדון. ויש להבין למה רק בשביל אברהם ולא בשביל שאר האבות. אך הנה כאשר א"א ע"ה הוא היה הצדיק הראשון בעולם שתיקן היחוד שלמע' לשם אדני כנ"ל. הנה גם בהגלות צריך להמשיך בשביל ודרך הזה היחוד שעשה א"א וזה בשביל אברהם היינו הדרך ושביל כנ"ל. וז"ש ברוך ה' אלהי אדוני אברהם. הנה ידוע לשון ברוך הוא לשון יחוד וה' אלה"י אדנ"י הוא היחוד זו"נ כנ"ל. וזהו אשר לא עזב חסדו ואמתו מעם אדוני. פי' שלא נפסק היחוד מעם אדוני כי הפועל יחוד אלהי אדנ"י הוא אברהם כנ"ל. וזהו ויאמר ה' אלה"י אדנ"י הפועל היחוד הזה הוא אברהם כנ"ל. והבן:
<b>הקרה נא לפני ועשה חסד עם אדוני אברהם.</b> ר"ל עשם חסד עם זה שהוא עם אדוני אברהם. הנטפל להצדיק גם עמו יהיה החסד כי אליעזר דאג אולי לא יעלה בידו הזיווג היקר הזה של יצחק אע"פ שהיה מאמין בדברי א"א ע"ה כי תבא אל ביתו אשה ממשפחתו וממולדתו אכן ירא פן לא יוגמר על ידו השידוך היקר הזה. לכן התפלל כ"ז ע"ע הקרה נא לפני ותצליח דרכי שיקדים על ידי המצוה רבה כזו. אבל אברהם אבינו לא היה צריך לתפלתו כי גזר אומר ויקם לו:
<b>ועשה חסד עם אדוני אברהם.</b> הנראה לרמז בזה גודל מעלת דיבוק חכמים והצדיקים שבדור אשר מזמן הבעש"ט נגלה לנו גודל מעלה זאת כי מפיהם אנו חיים. ובזה פרשתי בפ' נצבים פן יש בכם איש או אשה אשר לבבו פונה היום מעם ה' כו' שרש פורה ראש ולענה. דלכאורה אין הבנה בדבר זה כי כבר נכפל בפ' הקודמת פעמים רבות בתוכחה והיה אם לא תשמע כו' ומה חדש כאן במה שכתוב אשר לבבו פונה כו'. אך התורה מרמזת בזה שלא ירום לבב אנוש להתנשא ולהרים ראש כי אינו צריך להיות יונק מהרב המובהק. ויקיים בנפשו מאחז"ל עשה לך רב. וזה שאמר אשר לבבו פונה היום מעם ה'. היינו שמפריד עצמו מהצדיק אשר הוא דבוק בה'. ומזה יצמח כי הוא שורש פורה ראש ולענה. כי בעיניו הוא לראש ובאמת הוא מרה כלענה. וז"פ אשא עיני אל ההרים מאין יבא עזרי. כאשר יודע מרת נפשו שאינו ראוי לעמוד בהיכל המלך לשפוך תחינתו לפני הש"י. אך ההתחזקות ע"י הצדיק עזרי מעם ה' הצדיק הדבוק בה' יעורר עליו רחמים. ונחזור ביאור הפסוק ועשה חסד עם אדוני אברהם. כי כשהלך מביתו של אברהם אמר כן אל לבו כי הוא ראוי לעשות עמו חסד מחמת שהוא דבוק להצדיק אברהם עם אדוני אברהם והבן:
<b>הנה אנכי נצב על עין המים כו'.</b> נקדים לפרש הפסוקים להלן כתיב ואבא היום אל העין. ומה הלשון אל העין. גם בפסוק שלאחריו שפרש"י היום יצאתי והיום באתי מלמד שקפצה לו הארץ. מה זה הדבר שהיה נחוץ לעשות נס כזה בקפיצת הארץ ללא צורך ומה פסידא היה אם היה בא ביום המחרת. אמנם כבר בארנו לעיל בענין השבועה אשר השביעו א"א ע"ה שים נא ידך כו' אשר לא תקח אשה לבני כו'. לרמז בזה כי על השליחות הזה היה צריך השליח להיות משומרי הברית שליחו של אדם כמותו מה אתם בני ברית כו'. וידוע כי עיקר מכל השמירות אב"ק הוא שמירת עינים כמ"ש איה הקדשה ההיא בעינים. הקדשה היא בעינים. ואותיות עין עה"כ מולה גימט' סמא"ל וז"ש הנה אנכי נצב על עין המים.שהיה מעלתו למעלה להנצל מן הס"ם. וזה שפיר היה צריך לנס הזה להיות לו קפיצת הדרך כמ"ש ואבא היום אל העין לפ"מ שאמר ר' שמעון בן יוחאי לבניו אנשים הללו אנשי צורה הם. ר"ל שלא פגמו צורתם כי הם משומרי הברית. וז"ש לו שים נא ידך תחת ירכי להשמר בבחי' זאת מכאן והלאה להיות גם אתה בן ברית. וידוע כי לינת לילה פוגם כי הלילה זמן שליטת החיצונים. ולזה בקדשים הפסולים אי' עובר צורתן כי ע"י לינת הלילה הוא עובר צורתן. וזה הסברא כי הלילה פוגם אצל הנותן טעם לפגם. וז"ש ברכו את ה' כל עבדי ה' העומדי' בבית ה' בלילות. פי' שעומדים על משמרתם בלילו' להיות נשמרים. ולזה אמר היום יצאתי והיום באתי כי אם היה נתעכב בלילה לא היה ביכולתו לעמוד על משמרתו להיות נכון לשליחות הזה. כי השליח צריך להיות עומד באמונתו נגד המשלח וז"ש ואשיב לשולחי דבר. ומזה יש ללמוד מוסר השכל כאשר ישים האדם אל לבו כי הוא נשלח מן הש"י לעשות רצונו. להיות נשמר מכל רע. וכל הדברים הללו היו הכנה לשליחות הזה להיות בשמירת ברי"ק. ולזה פירש"י שקפצה לו הארץ. פי' הארציות שלו קפצה ממנו והי' נשמר ממילא מכל רע בשמירה מעולה כראוי:
<b>ויהי הוא טרם כלה לדבר והנה רבקה יוצאת.</b> הנ"ל טרם גימט' רמ"ח רמוז לרמ"ח איברים עם כללות האדם גימט' מט"ר טר"ם כלה הוא לשון כלתה נפשי. פי' שבכל כללות רמ"ח איברים יכלה ויכסוף לדבר לפני הש"י ב"ה בתורה ותפלה. עי"כ והנה רבקה יוצאת ומתעוררת. היא השכינה יוצאת לעומתו. וכן ויהי כאשר כלה יצחק לברך את יעקב כו'.וכן כלה הוא כל ה' טרם הוא מט"ר יערוף כמטר לקחי שהוא השפעה מבחי' כל לבחי' ה'. וכן בברכת יצחק את יעקב עברו הברכות בבחי' דו"נ כנ"ל. והבן:
<b>גם לגמליך אשאב.</b> הנראה לרמז בזה גודל מעלת המחזיקים ידי ת"ח הם תמכי אורייתא אף שאין בהם תורה אעפ"כ גם המה ראוים לשכר טוב ולהשפעות טובות. וזה הפי' גם לגמליך הם הגומלי חסדים. אשאב להשפיע להם כל טוב וחסדים רבים:
<b>גם תבן גם מס"פוא ר"ב עמנו.</b> הנה שני האותיות ראשונות של מספוא גימט' מאה והשאר עם תיבת ר"ב גימט' רפ"ח שהוא רמוז שהיו שם הניצוצין מהרפ"ח שנפלו ומאה ברכאין היורדים בכל יום עמנו להעלותם ע"י העלאת מ"נ וע"י שאמר לא אוכל עד אם דברתי דברי שהם ד"ת העלה את כולם לכך אח"כ בא לאכול. וזהו ותקם רבקה ונערותיה הם נערות השכינה נערות אסתר ע"י העלאת ניה"ק ותלכנה אחרי האיש. אבל להלן כתיב וישלחו את רבקה ואת מניקתה. והבן:
<b>ויאמר לא אוכל עד אם דברתי דברי כו'.</b> ויאמר עבד אברהם אנכי. ידוע דברי חכז"ל שהיו נותנים סם המות במאכלו לכן היה אמר לא אוכל עד אם דברתי דברי. הנ"ל לרמז בזה עפ"י הידוע גודל מעלת הנהנה משולחנו של ת"ח הצדיקים אשר קדושת מאכלם מביא אל האדם קדושה יתירה לסייעו לעבודת הבורא. לא כן המאכל הבא מסט"א הוא מטמטם לב האדם והוא כמו סם המות לאיש אשר ישר הולך. לכן באמת הם לא נתנו כלום סם בתוך מאכלם. אך המאכל שלהם היה לפני העבד הזה כמו סם המות. יען כי הוא היה רגיל לאכול משולחנו של א"א ושרה אמנו היא המכינה ומבשלת המאכל מצד הקדושה וכל טועמיה חיים זכו. לכן כאשר בא העבד אל בית לבן ובתואל היה ירא לנפשו ממאכלם לבל יטמטם לבו כמו סם המות. לזאת לא רצה לאכול עד אשר ידבר ד"ת כי הד"ת מביא הקדושה לתוך המאכל. לזה אמר עבד אברהם אנכי וזהו הד"ת כי המספר בשבחו של הצדיק הוא כמו ד"ת. ובזה היה ניצול:
<b>ויאמר עבד אברהם אנכי.</b> הנ"ל בזה להיות האדם מכיר תמיד בשפלותו לבלתי רום לבבו מאחיו אע"פ שהוא באמת בעל מדריגה בכ"ז לא יגבה לבו. וזה הרמז בגמ' הגגין והעליות לא נתקדשו בבהמ"ק רק מה שהיו שווים לקרקע. הרמז בזה כי המעלה והגג אינו מקודש רק מה שהוא שוה לקרקע העזרה ר"ל מי שהוא בבחי' השפלות שוה לקרקע כמש"א ואנכי עפר ואפר. וכן היה באליעזר אע"פ שהיה במדריגה העליונה דולה ומשקה מתורת רבו לאחרים אעפ"כ הודה ולא בוש לומר עבד אברהם אנכי והנני רק עבד לעובדי השם:
<b>ואבא היום אל העין וכו'.</b> פרש"י אמר ר' אחא יפה שיחתן של עבדי אבות לפני המקום מתורתן של בנים כו'. הנ"ל עפ"י מ"ש הללויה הללו עבדי ה' הללו את שם ה'. עפ"י מ"ש הרמב"ן בסוף פ' בא וז"ל וכוונת רוממת הקול בתפלות וכוונת בתי כנסיות וזכות תפלת הרבים זה שיהיה לבני אדם מקום יתקבצו ויודו לאל שבראם ויפרסמו ויודו ויאמרו בריותיך אנחנו ע"ש. וידוע גודל מעלת הצדיקים האבות הקדושים וכדומה כי המספר בשבחם זהו רצונו ית"ש והוא כמו ד"ת. כאשר ראינו כל ספר בראשית הוא. רק סיפורי המעשיות והתלאות אשר מצאו את אבותינו הקדושים והוא בתוך החמשה חומשי תורה יחשב. יען כי קב"ה ואורייתא וישראל חד. לכן האמנם כי התפארת והגדולה לחי עולמים לבד. ומי שנותן שבח והודיה לאחד מכל צבא מרום ולכוכבי לכת הרי הוא כעובד ע"ג וכופר בעיקר ח"ו. אבל לספר בשבחם של צדיקים להללם ולשבחם זה הוא רצונו ית"ש מפני כי הם התורה כמ"ש כי לא דבר רק הוא מכם. התורה היא רק מששים רבוא נשמות.בנ"י כי ששים רבוא אותיות לתורה. וז"פ הללו עבדי ה' הללו את שם ה' פי' מה שמהללים עבדי ה' הם הצדיקים זה הוא כמו שמהלל שם ה' כי זהו רצונו ית"ש. וזה כוונת רש"י יפה שיחתן של עבדי אבות פי' העבדות של האבות הוא הרצון ותכלית הבריאה רק בשביל ישראל שיקבלו התורה. לכן הרצון הוא האב והתולדה נקרא בשם בן.וזהו תורתן של בנים:
א"י <b>ואבא היום אל העין.</b> פרש"י היום יצאתי והיום באתי. יש לדקדק מה קמל"ן בזה היום באתי. אך הענין יש לבאר עפ"י מ"ש ובטובו מחדש בכל יום תמיד מעשי בראשית. כי כל מעייני החכמה והתורה מתחדש בכל יום ע"י חדושי תורה שהצדיקים מחדשים ובזה מתחדש בכל יום מעשי בראשית. א"כ העבד הזה שכתוב עליו דמשק אליעזר שהיה דולה ומשקה מתורת רבו לאחרים היה צר לו מאד שיתבטל יום הזה מחדושי תורה של א"א ע"ה. לכן היום הזה שהלך מאת פני א"א וישמע ממנו דברי תורה היה ההכרח שיבא באותו היום למחוז חפצו למען לא יתבטל יום אחד מלשמוע חדושי תורה מפי רבו אשר ע"י תורתו מתחדש בכל יום מעשי בראשית:
<b>ואשים הנזם על אפה והצמידים על ידיה.</b> הנז"ם עולה בגימ' ק"ב לרמז על המאה ברכות הנשפעים בכל יום ע"י הצי"ע כמ"ש בר' חנינא בן דוסא וחנינא בני די לו בקב חרובין. פי' שהיה בכוחו להשפיע ק' ברכות לעולם החרובין ג"כ ולבטל מהם כל הדינין דמתערין ולהפוך הכל לרחמים. וזה רמז על מדתו של יצחק בחי' הגבורה אעפ"כ היה בכוחו להשפיע רחמים וחסדים להפוך מדה"ד למדה"ר.כמו שראינו בברכותיו ליעקב אבינו ע"ה כולם רחמים וחסדים.וזה הרמז ואשים הנזם על אפה. הנזם עולה ק"ב אפ"ה עולה פ"ו בגימט' אלהים. פי' כי הגביר החסד ומאה ברכות להמתיק הדינין להפוך למדת הרחמים והחסד:
<b>וישלחו את רבקה ואת מניקתה.</b> יבואר עפ"י הידוע כי השפע של ב"י צריך להיות מסטרא דקדושה כי השפע הבאה מסט"א הוא מטמטם לבו של אדם ומביאו לידי חטאים ח"ו. לזה בזמן הגלות בין העובדי כוכבים כתיב לחמם טמא כי השפע בא ע"י הסט"א. ובזה פרשתי מ"ש יעקב לבניו חיה רעה אכלתהו טרוף טורף יוסף. שהוא דבר תימה על יעקב אבינו ע"ה החתום במדת האמת איך הוציא מפיו דבר זה אשר לא כן היה. אולם כוונתו היה איך שיהיה אם הוא חי היה ירא לנפשו שתבא השפע אל יוסף מסטרא דמסאבא. וזש"א חיה רעה אכלתהו טרוף טורף השפע ופרנסתו יהי' מבחי' חיה רעה. וז"פ להבדיל בין הקודש ובין החול וכו' ובין החיה הנאכלת ובין החיה אשר לא תאכל. פי' להבדיל בין השפע הבאה ממקום קדוש ובין הסט"א. וז"ש זאת החיה אשר תאכלו. זאת היא השכינה משפע הבאה מסטרא דקדושה תאכלו. אך ה' ברוב רחמיו וחסדיו הציל אותו משליטת החיצונים לכן כתיב ויברך ה' את המצרי בגלל יוסף ששלח הברכה בבית המצרי כדי שלא יהנה יוסף משפע של הסט"א. דאל"כ מה אשמעינן התורה ששלח ברכה למצרי. אך כל זה היה לטובת יוסף הצדיק כנ"ל. וכן גבי יעקב כתיב נחשתי ויברכני ה' בגללך. ר"ל שהיה הברכה בבית לבן הרשע עבור יעקב שלא יהנה משפע הסט"א של לבן הרשע. וז"פ הפ' שהתחלנו וישלחו את רבקה ואת מניקתה אברהם מה אשמעינן בזה. לרמז בזה כי תיכף כאשר הוגד לאברהם הנה ילדה מלכה גם היא וכו' ובתואל ילד את רבקה כו'. היה א"א ע"ה צופה ברוה"ק שזאת העלמה תהיה זיווגו של יצחק בנו והיתה צריכה שמירה מעולה לבל תהנה משפע הסט"א. לכן שלח להם מינקת לשון השפעה שתהיה יונקת ממנה. ועתה כאשר נגמר הזיווג הזה וישלחו את רבקה לביתו של אברהם ולא היו צריכים עוד להמינקת היא ההשפעה ההיא. לכן כתיב וישלחו את רבקה ואת מניקתה:
<b>ותקח הצעיף ותתכס.</b> הנראה לרמז בזה גודל מעלת הצדיק יסוד עולם אשר גדול כח החוסים בו הזוכים לקבל פניו בזה נעשה לבוש לנפש רוח נ"ר ר"ת "נפש "רוח. צעי"ף עולה גימט' נ"ר. לכן בעת אשר ראתה את יצחק אבינו ע"ה הבינה זאת בדעתה כי הוא הצי"ע. לכן כתיב ותקח הצעיף ותתכס להיות לה בחי' לבוש לנפש רוח עולה נ"ר. וזה הרמוז בדברי רז"ל נר היה דולק מע"ש לע"ש. לכן ויביאה האהלה שרה אמו:
<b>ויהי אחרי מות אברהם ויברך אלהים את יצחק בנו.</b> פרש"י נחמו תנחומי אבלים. יש להתבונן בזה למה לא היה כזה עוד בכל הצדיקים שנסתלקו מן העולם שכביכול הקב"ה ינחם לאבלים כמו ליצחק. אכן הנה אמרו רז"ל כי ברכת מחיה מתים הוא כנגד יצחק אבינו ע"ה והוא תיקנה. יש ג"כ לשום לב מה ענין שייכות הברכה הזאח ליצחק עד כי רק התעורר עליה לתקנה. אכן הנה כאשר ישער האדם ענין ההעדר והסתלקות א"א ע"ה מן העולם וכשנתבונן על מרירת נפשו של יצחק כשמת אביו על פניו. הנה אמנם כמוהו לא נהייתה מן העולם ואחריו לא יהיה כן כי הנה יצחק אך הוא ידע והבין גודל מעלת אאע"ה שהוא היה יחיד הראשון בעולמו שהתגלה אלקותו ית"ש בכל העולמות. וכל העולמות הם תלוים רק על פיו ורוחו של א"א. כי רק עליו היה הכוונה בתחלת הבריאה. ובכל יום התהלך ממדריגה למדריגה עד אין תכלית ואין סוף. וכל שעשועיו של הש"י ב"ה רק באברהם כמ"ש אברהם אוהבי אברהם עבדי. נמצא כל שעה וכל רגע שהיה א"א חי בעוה"ז יקר היתה מאד מכל חיי זולתו אף אם יחיה אלף שנים. ומה גם בעת ההיא שהיה א"א יחיד בעולמו ואין זולתו עוד לעבוד כמוהו. הנה כי כן כל שיחתו ועיונו של יצחק לא היה כל הימים רק באברהם. לכן כאשר פתאום חלף והלך לו ממנו לא היה יכול למצוא מרגוע לנפשו כי כמוהו לא נהייתה מתחלת בריה"ע עד אברהם ואחריו לא יהיה כן כי יש צדיקי' רבים העובדי' את ה' תמיד (אבל לא כאברהם). לכן לא היה יכול להתנחם זולת אשר יבא העת אשר יקיצו ישיני עפר ויחיו המתים וישוב אביו אליו. וזהו שהתנחם ותיקן ברכת מחיה מתים ונאמן אתה להחיות מתים זהו הוא שעשועיו של הש"י. ולכן גם הש"י נחמו בתנחומי אבלים ע"ז כי ישוב להחיות מתים ויעבדו את ה' לעולם. אמן:

תולדות

<b>אלה תולדות יצחק בן אברהם אברהם הוליד את יצחק.</b> הנ"ל דהנה כתיב אלה תולדות השמים והארץ בהברא"ם באברהם. והנה שמים וארץ הם בבחי' דכר ונוקבא. ואמר הכתוב כי כל תולדות זו"נ ויחודם וזיווגם תחלה היה רק באברהם הוא היחוד דאזיל עם כולהו יומין. ולכך גם אח"כ כל יחודי העולמות וקיומם ומה שמתחדשים בכל יום תמיד הוא רק באברהם. ובזכותו הוא מקיים כל העולמות מאז ועד עולם. והנה כשנסתלק א"א ע"ה והשאיר את יצחק בנו לבדו בעולם. היה הוא ירא מי יקיים העולמות ויעשה יחודים מעתה עוד כאשר ידע כי כל קיום העולמות רק באברהם ומי כמוהו הלא כל העולם אך חסד יבנה בבחי' חסד יבנה ויעשה היחוד. לכן הנה יצחק תיקן ברכת מחיה מתים להחיות זכותו של א"א ע"ה גם אח"כ להתקיים כל העולמות בשבילו. וכל ימיו של יצחק אך בזה היה מכוון ומתהלך להיות כל היחודים בזכותו וכחו של אברהם נעשים כנ"ל. וזש"א אלה תולדות יצחק בן אברהם. פי' הנה תולדות יצחק. מה שהוליד והמשיך חיות להעולמות כולם היה הוא מכוון רק להיותו בן אברהם. ולכך נחמו הקב"ה אח"כ גם כן אל תירא כי אע"פ שמת אברהם הנה זכותו וכחו קיים לעד כל ימי עולם עקב אשר שמע אברהם בקולי ולעולם יקרא זרע אברהם עבדי. וז"ש אח"כ אברהם הוליד את יצחק כי באמת כן היה כי בחי' אברהם פעל הלידה ביצחק כי ביצחק יקרא לך זרע. מה שהוליד יצחק הנה יקרא לך זרע ההוא. ואברהם הוליד את יצחק גם אחר שנסתלק הנה אך בזכות אברהם נעשה הכל כל ימי עולם. וזה תחיית המתים מן התורה. מכלכל חיים בחסד מחיה מתים כו' פי' מה שמכלכל חיים בחסד בחי' אברהם. אע"פ שנסתלק כו'. כי הנה מחיה מתים ברחמים רבים ר"ל מחיה בכל עת בחי' חסד אברהם גם אחרי שמת ונסתלק מעוה"ז. ובזה סומך נופלים ורופא חולים מצמיח ישועה:
א"י <b>ואלה תולדות יצחק בן אברהם אברהם הוליד את יצחק.</b> הנ"ל דהנה ברכת מחיה מתים הוא כנגד יצחק כנודע. והענין הוא כי כן כתיב אצל יצחק והקמותי את השבועה אשר נשבעתי לאברהם אביך והרביתי את זרעך כו' והתברכו בזרעך כל גויי הארץ עקב אשר שמע אברהם בקולי כו'. שמהדבור הזה שמע יצחק כמה גדול כחם של הצדיקים שאף אם נסתלקו מעוה"ז והלכו לעולמם הנה הקב"ה זוכר צדקותם כאלו הם חיים בעוה"ז להשפיע כ"ט לבניה' אחריהם כמ"ש ליצחק כי הכל עושה בזכות אברהם עקב אשר שמע אברהם בקולי כי הצדיקים במיתתם קרוים חיים והוא שכתוב אני אמית ואחיה. אף לאחר המיתה אני אחיה אותם בטוב מעשיהם. ולכך תיקן יצחק ע"ז ברכת מחיה מתים. וכמ"ש מכלכל חיים בחסד הוא בזכות שהוא מחיה מתים ברחמים רבים ומקיים אמונתו לישיני עפר ומביא גואל לבני בניהם כי כל זה שמע יצחק מפי הקב"ה בדבור הזה. וזהו עיקר תולדותיהן של צדיקים מעשים טובים. שבכח של מעשיהם הטובים הם משפיעים כ"ט לתולדותיה' להחיותם ולקיימם בעוה"ז. וזהו העיקר לתולדות כנודע. והוא הרמוז בלשון תולדותיהן של צדיקים הם ההשפעות שבא ע"י היחוד למעלה שנעשה ע"י הצדיקים וזהו מעשיהם הטובים טו"ב יסו'ד מלכו"ת. וזהו ואלה תולדות יצחק בן אברהם פי' מה שיצחק היה מוליד ומשפיע חסדים בחי' אברהם ולא הגבורות ח"ו אמר הכתוב כי אברהם הוליד את יצחק כי בחי' ההשפעה של יצחק היא באה מבחי' אברהם והוא הוליד ומוליד חסדים תמיד אל יצחק להשפיע לעוה"ז. והוא שכתוב וזכרתי את בריתי אברהם ואת בריתי יצחק כו' כי ההשפעות של יצחק הם מבחי' אברהם כמ"ש עקב אשר שמע אברהם בקולי כו':
<b>א"י <b>ואלה תולדות יצחק בן אברהם אברהם הוליד את יצחק.</b></b> הנ"ל עפ"י מה שיש לדקדק כי בפ' בראשית כתיב אלה תולדות השמים והארץ בהבראם כתיב אלה בלא וי"ו וכאן כתיב ואלה. הנראה לרמז בזה עפ"י דברי הזוה"ק פ' בראשית דף ד' ע"א וז"ל וי"א דנטל קב"ה מי ושדי באלה ואתעביד אלהים ונטל קב"ה מ"ה ושדי באבר ואתעביד אברהם. וזה שהוסיף לו אות ה' באברהם לרמז בו שם מ"ה ואותיות אב"ר. הרמז בזה כי א"א ע"ה היה בחי' יסוד צדיק כמ"ש חכז"ל אלה תולדות השמים והארץ בהברא"ם באברה"ם. אך אז לא היה בבחינת הולדה להיות ממלא מקומו שיהיה קיום למדתו מדת החסד כי אחד היה אברהם לכן כתיב אלה חסר וא"ו. אך עתה הגיע עת לחננה בפ' זו שמדבר מלידת יצחק את יעקב אבינו ע"ה אשר הוא ג"כ מבחינת צי"ע בווין תתקטר הם יעקב ויוסף כיל"ח. הוסיף וא"ו במלת ואלה לרמז בזה על ההולדה של מדת התסד יהיה קיום לעד בחי' צי"ע. ולזה הרמז בתיבת ואל"ה יש בו אותיות ו"ה ובאמצע תיבת א"ל כמ"ש חסד אל כל היום כי בחי' החסד של א"א היה בבחינת הולדה. וז"ש ואלה תולדות יצחק בן אברהם רמז לשם מ"ה ב"ן שיהיה ההולדה בבחי' חסד ולהמתיק הדינין כידוע שכל ענין העקיד' היה להגביר החסדים ולהמתיק הגבורות. וז"ש אברהם הוליד את יצחק. והבן:
א"י <b>ואלה תולדות יצחק בן אברהם אברהם הוליד את יצחק.</b> לכאורה הם כפולות הדברים הלא כבר כתיב יצחק בן אברהם. אכן הנ"ל עפ"י מ"ש כי זכר את דבר קדשו את אברהם עבדו. להראות גודל מעלת א"א ע"ה אשר הוא היה הראשון לעשות היחוד בעולמות העליונים כמ"ש עד אברהם לא היה זקנה כנ"ל. וזה כי זכר את דבר קדשו בחינת זכר הוא המשפיע דכר הוא היחוד כמ"ש ראוה מדברת כו' לכן בכח גודל קדושתו שהתחיל לעשות היחוד זה העומד לעזר ולסייע לכל הדורות הבאים אחריו. כמ"ש (תהילים ע״ח:ה׳) ויקם עדות ביעקב ותורה שם בישראל אשר צוה את אבותינו להודיעם לבניהם לשון צוותא והתחברות עם כל הדורות אשר יבואו אחריו להיות מסייע לכל הבא לטהר ולעמוד לשרת לפניו ית"ש. כמ"ש בגמ' כל הקובע מקום לתפלתו אלהי אברהם בעזרו. יכול להמשיך עליו הקדושה והעבדות של א"א ע"ה. אלהי אברהם היינו האלקות שהמשיך אברהם על העולם כי הוא היה הראשון שהכיר הבורא ב"ה והוא העומד לנו לעזר. וז"ש בכל יום עזרת אבותינו אתה הוא מעולם כו' אשרי האיש שישמע למצותיך וכו'. פי' עיקר העזר הוא מאבותינו הקדושים אברהם אך אשרי האיש שישמע למצותיך ועודנו בחיים חיותו לעורר בעבודתו עזרת האבות כמ"ש הארון נושא את נושאיו. וזה הנוהג בכל יום בעמדו בתפלה כמ"ש בזוה"ק בהקדמה דף י"א ע"א וז"ל. ובצפרא קם מערסי' בעי לברכא למאריה ולמיעל לביתיה ולמסגד קמי היכליה בדחילו סגיא ובתר כן יצלי צלותי' ויסב עיטא מאינון אבהן קדישין דכתיב ואני ברב חסדך אבא ביתך כו' הכי אוקמוה לא לבעי לי' לבר נש לאעלא בי כנישתא אלא אי אמליך בקדמיתא באברהם יצחק ויעקב. וז"ש בהודו אשר כרת את אברהם ושבועתו ליצחק ויעמידה ליעקב כו':
<b>ונחזור לביאור הכתוב ואלה תולדות יצחק בן אברהם כו'.</b> עיקר כחו של יצחק היה מה שהוא היה כל ימיו במחשבתו שאיננו ראוי לכלום רק מה שהוא בן אברהם כי כן דרך כל הצדיקים שכל סמיכתם על זכות אבות להמשיך עליהם מקדושתם. וז"ש בפ' העקידה ויאמר יצחק אל אברהם אביו ויאמר אבי. פי'כל העבדות שלי הוא מכח אבי כי העבדות שלו לא היה חשוב בעיניו רק מה שיש לו זכות אביו. וזה שמסיים אברהם הוליד אתיצחק כמו הארון נושא את נושאיו. כי נתעורר בחי' החסד של אברהם כנ"ל:
עוד בדרך הנ"ל. ונקדים לפ' הפ' בישעיה נ"א. הביטו אל אברהם אביכם ואל שרה תחוללכם כו' כי נחם ה' ציון נחם כל חרבותיה. יש לדקדק דכתיב בלשון עבר כי נחם כו' והענין מורה שהנבואה על העתיד. אך לפמ"ש כי עד א"א ע"ה לא היה היחוד למעלה. וז"ש וינחם ה' אשר עשה את האדם. כי נחמתי כי עשיתם. האמנם דכתיב ונח מצא חן כו'. כתיב להלן צדיק היה בדורותיו לפי דורו היה צדיק כו' אך לעשות היחוד למעלה להשפיע כל טוב למטה. אחד היה אברהם. דכתיב בו ותקם את דבריך כי צדיק אתה שהיה מעורר כח הצדיק שלמעלה. וז"ש עתיד הקב"ה להנחיל לכל צדיק וצדיק. פי' הצדיק שמעורר כח הצדיק שלמעלה. וז"ש הביטו אל אברהם אביכם כו' כי נחם ה' ציון נחם כל חרבותיה. כ"ל רומז לבחי' צי"ע. וז"ש כל אשר בחרבה מתו. כי דור המבול פגמו בבחי' היסוד לכן ירדה השפע לחרבה. אך כאשר בא א"א ע"ה נחם כל חרבותיה להוציא למרחב כל ההשפעות. וז"ש ששון ושמחה ימצא בה ב"ה יחוד דו"נ. וז"ש חכז"ל ויעתר לו ה' לו ולא לה אינו דומה תפלת צדיק בן צדיק. פי' שמעורר בחי' צדיק שלמעלה. וז"ש אלהי אברהם זכור לעבדך חסדי ה' אזכיר כו'. כשיהיה עיניו תלויות לחסדי אבות של א"א ע"ה. ועי" חסדי ה' אזכיר להשפיע חסדים וטובות לעולם. וז"ש ויגוע אברהם וימת בשיב"ה טוב"ה. אותיות ש"ב י"ה. טובה טוב ה' רמז ליחוד כולם שווים לטובה. טוב ה'. זקן ושבע ויאסף אל עמיו. ונאספת אל עמך להיות זכותו עומדת לעד עמנו. וזרח השמש ובא השמש ואל מקומו שואף זורח הוא שם להשפיע כ"ט לעולם. ויתן לך את ברכת אברהם לך ולזרעך אתך. וזש"א הקב"ה ליצחק גור בארץ הזאת ואהיה עמך וכו' עקב אשר שמע אברהם בקולי. פי' שעשה היחוד למעלה כמ"ש שמע ישראל כו'. וז"ש להלן אנכי אלהי אברהם כו' פי' האלקות שהמשיך אברהם לעולם כמ"ש במד"ר אלהיהם של אלו קיים העבדות והאלהות של אברהם עודנו קיים להיות זכותו עומדת לנו לזכר עולם יהיה צדיק להשפיע לדורות אחריו. אבל בבני ישמעאל כתיב על פני כל אחיו נפל פרש"י כשהיה אברהם אבינו קיים ישכון ועתה נפל. כי הם לא זכו לזכות אבות. אבל ביצחק כתיב ואלה תולדות יצחק בן אברהם וכו' עודנו זכותו עמנו לעד תמיד. א"י ואלה תולדות יצחק בן אברהם וכו'. הנראה לרמז עפ"י דברי הרב הקדוש מוהר"א ז"ל בספרו נועם אלימלך על הקושיא שהקשה איך פועלים הצדיקים בתפלתן לרפא חולים וכדומה איך יהיה הצדיק נגד הבורא ית"ש. ותירץ שהצדיקים בתורתם ועבודתם הם בונים שמים חדשים וארץ חדשה. ועי"ז הם מביאים את האדם אשר נגזר עליו ח"ו שום דבר רע בעולם. חדש אשר נעשה על ידם ובעולם החדש הזה לא נגזרה הגזירה כלל ומזה ניצל על ידם. וז"ש אלה תולדות השמים והארץ בהברא"ם באברה"ם. כי ע"י התורה ומצות של א"א ועל ידי היחודים אשר עשה בכל יום נעשו שמים וארץ חדשה והביא השפעות טובות בעולם. וכזה פרשנו בזמירות ליל שבת. לארוס וארוסה להתקפא חלשין. כי לעתיד יהיה היחוד בבחי' נשואין ואז יהיה תחיית המתים. אך גם עתה בזמן הזה אנו רק בבחי' ארוס' עכ"פ יש כח ביד הצדיקים להתקפא חלשין להביא רפואה לעולם. וז"פ אלה תולדות יצחק בן אברהם פעולת הצדיקים הם התולדות השמים וארץ החדשים כנ"ל אברהם הוליד את יצחק:
<b>ויעתר יצחק לה' לנכח אשתו כי עקרה היא כו' ותאמר א"כ למה זה אנכי ותלך לדרוש את ה'.</b> הנראה לרמז בזה על סדר תפלת האדם בעת צר לו חלילה לבלתי ישים אל לבו לצעוק אל ה' עבור עצמו כאב בשרו וצער נפשו בעניני עוה"ז. אך רק ישא לבבו השמים לתקן פגם העליון אשר על ידו ואז אח"כ ממילא ושב ורפא לו כמאמר הראשוני' ע"פ אל נא רפא נא לה ר"ל לה רמז לשכינה הקדושה וכמ"ש ויזעקו אל ה' בצר להם ר"ל לתקן את כבוד ה' ובודאי אח"כ ממצוקותיהם יושיעם. כי אמנם כי כל מקרה ופגע חלילה הנה דוגמתו בשרשם למעלה כמש"א דע מה למעל' ממך הפי' אם תרצה לדעת אתה מה למעלה תראה ותדע ממך. לכן גם יצחק כזה העתיר לה' לנכח אשתו ר"ל הוא שם אל לבו על השכינה אשר היא לנכח אשתו כי רבקה רומזת לשכינה כידוע לי"ח כי עקרה היא הה"א למעלה. וכן רבקה כאשר התרוצצו הבנים ידעה את כל זה אשר נעשה אמרה א"כ למה זה אנכי. ר"ל למה זה אביט על אשר אני בצער למטה ותלך לדרוש את ה' לתקן כבוד ה' ית"ש. וז"ש ויעתר לו ה' שהיה מיחד השם ביחוד גמור למעלה. ועי"ז היה עושה פרי למטה להיות פועל ישועות בקרב הארץ. ותהר רבקה אשתו. כי כל עבודת האדם בעוה"ז לעשות היחוד למעלה כמ"ש בק"ש ואהבת את ה' אלהיך וכו' ובפ' והיה אם שמוע כו' אשר אנכי מצוה אתכם היום לאהבה כו' פי' שיהיה הדביקות בשם הויה כמ"ש ואתם הדבקים בה' אלהיכם. ולעבדו בכל לבבכם. ע"י העבודה בכל לבבכם עי"ז נעשה היחוד. וז"ש בגמ' איזהו יסורים של אהבה שאין בהם ביטול תורה. פי' אם היסורים שלו הם על האהבה הנ"ל בשם הוי' אזי ממילא לא יהיה לו ביטול תורה כי לא יחסר לו כל טוב בעוה"ז כדי שיצטרך לבטל מלימודו כלל. וכזה פרשנו בהפטרה פ' חיי שרה בפ' חי ה' אשר פדה את נפשי מכל צרה. עפ"י הידוע כי דוד המלך ע"ה הוא רגל הרביעי רמז לה' אחרונה שבשם הויה. וז"ש חי ה' אשר פדה נפשי. כביכול זה החיות והרצון למעלה אשר פדה את נפשי מכל צרה כי כאשר החסרון למטה אז ממילא גם למעלה הוא הפירוד בשם הויה ב"ה כנ"ל. וז"פ חי ה' וברוך צורי וירום אלהי ישעי כי עי"ז מתרומם כבודו למעלה כנ"ל. וזה הרמז ג"כ בהפטרת מחר חדש שאמר יהונתן לדוד כי שלום לך ואין דבר חי ה'. אם השלום לך למטה ואין דבר רע נוגע בך אז חי ה' כנ"ל. כביכול זה החיות והיחוד למעלה בשם הוי' ברוך הוא כנ"ל:
במדרש מפני מה היה אמותינו עקרות מפני שהקב"ה מתאוה לתפלתן של צדיקים. הנ"ל לפ"מ שפרשתי בפ' נופת תטופנה שפתותיך כלה דבש וחלב תחת לשונך. כידוע לי"ח שיש עולם שנקרא כל כמ"ש וה' ברך את אברהם בכל. ואברהם נתן את כל אשר לו ליצחק. בחי' כל נתן ליצחק וז"פ נופת תטופנה שפתותיך. כל מה שתאמר תפלה ובקשה בשפתותיך יהיה העיקר עבור כלה. כ"ל ה'. ועל דרך אשר בארנו ויעתר יצחק לה' לנכח אשתו כי עקרה היא. כי היה עיקר תפלתו מה שנוגע למעלה הפירוד בשם הויה. וגם כן ברבקה כתיב ותלך לדרוש את ה'. וכאשר יוגמר היחוד למעלה ממילא יתוקן הכל. וז"פ הקב"ה מתאווה לתפלתן של צדיקים כידוע שיש בחי' צדיק וצדק וצריך להמשיך היו"ד לצדיק וע"י היחוד נעש' מצדק צדיק וזה תפלתן של צדיקים שיהיה מצד"ק צדי"ק ואז יהיה ב"פ צדיק ועי"ז יבא עלינו ברכת טוב. אמן. בדרך הלצה. במד"ר מפני מה היו אמותינו עקרות מפני שהקב"ה מתאווה לתפלתם של צדיקים. דהנה מדרך העולם שהבנים מבטלים אבותם מת"ת ותפלה במקריהם אשר לא טוב. ולכך אנו מבקשים שיתן לנו זרעא חייא וקיימא די לא יפסוק מפתגמי אוריי' שנוכל להגות בתורה ובמצות עכ"ז שיהיו בריאי' ושלמים כל הימים ולא יבטלו אותנו בדאגותיהם עליהם. כמ"ש לא תגרעו מלבניכ"ם דבר יום ביומו. ר"ל לא תגרעו מעבודתכם ע"י בניכם דבר יום ביומו. וזהו שהיו עקרות כדי שיוכלו להתפלל בדיעה מיושבת כי הקב"ה מתאווה לתפלתן של הצדיקים:
<b>ויתרוצצו הבנים בקרבה ותאמר אם כן למה זה אנכי כו'.</b> ופרש"י עוברת על פתחי תורה יעקב מפרכס לצאת. עוברת על פתחי ע"ג עשו מפרכס לצאת. הנה בפ' זו מורה לנו התורה הקדושה דרך הישרה לעבודת הבורא ב"ה שיהיה באמת ובתמים ולא יהיה דרכו דרך הפכפך וזר עד ארגיעה לשון שקר. כאשר נמצא רבים מעמי הארץ כי בשעה שעוסק בתורה ותפלה לבבו כלפיד יבער. וכאשר התעיף בו ואיננו כי אחר התפלה תיכף הולך בשרירות לבו חומד ומתאוה. וז"פ הענין וירא אלהים את האור כי טוב כו' ודרשו חז"ל שאיננו ראוי שישתמשו האור והחשך בערבוביא כו'. לכאורה אין להבין איך שייך לומר אור והחשך יחד בערבוביא תרתי דסתרי אהדדי. אך הרמז בזה. כי דרכי התורה ועבודה המה רומזים לאור. ותאוות העולם השפל והנבזה הם דומים לחשך. והאדם צריך לשמור מזה לבל יהי' בערבוביא פוסח על שני הסעיפים פעם הולך בדרכי התורה ופעם פונה לדרכי החשך ח"ו. וכזה פרשנו בפ' צרופה אמרתך מאד ועבדך אהבה. כי זהו הצירוף והבחינה אם התו"מ מביאים את האדם לידי האהבה לבל יסיר מני דרך הישרה. לכן עתה כאשר ראתה רבקה אמנו שהתרוצצו הבנים סברה כי הוא אדם אחד אשר פעם חשקו ללכת לבהמ"ד ופעם חשקו ללכת לפתחי ע"ג כדרך אנשי רשע כאשר יבוא בין הצדיקים יתלוה עמהם לעשות כמעשיהם. וכאשר פונה מהם ופגעו בו אנשים פוחזים וריקים הנה הוא כאחד מהם. לכן ותלך לדרוש את ה' מה יהיה בסופו. כי לא זה הדרך ישכון אור רק כיתד שלא תמוט. לזה כתיב ויאמר ה' לה שני גוים בבטנך. כי באמת הם שנים יעקב ועשו זה פונה לרשעו ותאוותו הרעה. וזה פונה לתומו וצדקתו לעד עומדת בל ימוט לנצח. ובזה יש לרמז מ"ש להלן ויהי אך יצוא יצא יעקב מאת פני יצחק אביו והנה עשו אחיו בא מצידו. לרמז על הנ"ל ויהי לשון צער כאשר נמצא איש הפכפך במעשיו אשר בשעת עשיית המצוה הוא בבחי' יעקב. וכאשר יצא מאת פני יצחק אביו בגמר תפלתו ועבודתו והנה חוזר לסורו נהפך לאיש אחר והנה עשו אחיו בא מצידו. מצידו. כי הסט"א גובר עליו בתאוות עוה"ז. אך צריך האדם להיות חזק ואמיץ כיתד שלא תמוט להשגיח על כל דרכיו בתם וביושר:
<b>עקב אשר שמע אברהם בקולי וישמור משמרתי כו'.</b> נקדים מ"ש בפ' עוז והדר לבושה ותשחק ליום אחרון. גם מ"ש בשרו מיום אל יום ישועתו. כי כל ענין אריכות הגלות הזה האחרון אשר הוא כבר ראו הצדיקים הקדמונים כמ"ש בזוה"ק בכה רשב"י ואמר ווי דגלותא אתמשך כולי האי. לכן לפי גודל הצער שהיה להם מגלות השכינה זכו לראות תיכף הישועות ונחמות אשר נבאו הנביאים. כמו שהביא בס' עמק המלך המעשה של ר' אברהם הלוי שראה דמות אשה אבילה וראשה חפוי ונצטער מאד וראה אותה תיכף בבגדי ישע ושמחה. וזה בשרו מיום אל יום ישועתו. כביכול תבשרו להש"י ב"ה כי מהר יצמיח ישועתו כי כל העת אשר עבר עלינו יום אל יום אנו קרובים יותר להגאולה. ואז ישמח ה' במעשיו שמח לא נאמר כו' כמבואר במד"ר. וז"ש ג"כ ותשחק ליום אחרון. שהצדיקים מביאים השמחה לפני הש"י מה שיהיה ביום אחרון בגאולה העתידה במהרה. ובזה פרשנו לעיל בפ' לך לך כו' כי אל הארץ אשר אראך. ר"ל אראה לך הארציו' לתאוות הרשעי' שהולכים אחר שרירות לבם כמ"ש והכנעני אז בארץ רומז למדות הרעות. ואחד היה אברהם שהיה מכיר בגדולת הבורא וכל דורו היו מכעיסים הבורא בתעלוליהם. וז"ש ויעבר אברם בארץ עד מקום שכ"ם. ר"ת "שם "כבוד "מלכותו. עד אלו'ן גימט' אלהי"ם מור"ה רומז לזמן הגלות מ"ר ו"ה. מ"ר גימט' עמלק כי הוא עשה הפירוד בשם הוי' יד על כס י"ה. וכאשר יהיה הגאולה ב"ב ביום ההוא יהיה ה' אחד ושמו אחד. ואז יתהפך תיבת מ"ר לתיבת ר"ם כמ"ש רם על כל גוים ה'. ולזה כאשר ראה א"א כובד הגלות נצטער עד למאד על צער גלות השכינה. ולזה הראה לו הש"י תיכף הגאולה אשר יהיה באחרית הימים כמ"ש לזרעך נתתי כו' פי' כל עיקר הבטחתי לתת לך את ארץ ישראל זה יקוים בסוף כאשר יהי' הגאולה שלימה. וז"פ עקב אשר שמע אברהם בקולי כו' כמ"ש והיה עקב תשמעון כו' בעוקבא דמשיחא אז תשמעו ותבינו כי יקוים כל ההבטחות והישועות. וישמור משמרתי מצותי חקותי ותורותי. פי' כל התורה ומצות שעשה א"א היה הכל בבחי' זו לאוקמי שכינתא מעפרא ואז יזכה לראות שמחת הבורא בעקב ובסוף ב"ב. וזה פי' הפ' בישעיה נ"א. שמעו אלי רודפי צדק מבקשי ה' הביטו אל צור חוצבתם ואל מקבת בור נוקרתם כו' כי אחד קראתיו ואברכהו כו' כי נחם ה' ציון נחם כל חרבותיה. סמיכת הפסוקים הללו. שהיה הנביא מוכיח אותם מדוע אינכם שמים על לבבכם לצער גלות השכינה. וז"ש הביטו אל אברהם אביכם כי היה הראשון אשר ראה כובד הגלות ונצטער למאד לכן זכה לראות תיכף בנחמתה כמ"ש כי נחם ה' ציון וכו'. וז"ש כל המתאבל על ירושלים זוכה ורואה תיכף בנחמתה. כמ"ש עמו אנכי בצרה כו' אורך ימים אשביעהו ואראהו תיכף בישועתי. וזה היה ענין דוד המע"ה שאמר יערב עליו שיחי אנכי אשמח בה'. שיבא שמחה כביכול בהבורא ב"ה כמ"ש יתמו חטאים מן הארץ ורשעים עוד אינם ואז יהיה כבוד ה' לעולם ישמח ה' במעשיו לכן אחר כל השירות ותשבחות שאמר דוד לפני הש"י. כל זה אינו שוה לו. משל למה"ד למלך שנשבה בבית האסורים ובא אחר וספר ומפאר גודל ממשלתו. לא היה לו בזה שום קורת רוח יען כי עתה הוא במאסר. אך רק זהו רצונו לנחמו כי מהר ישוב לביתו ולמקום מנוחתו. בזה יערב עליו שיחו. וז"פ בתפלת של שחרית בשבת. ביום השביעי שמך מלכנו יתקדש כו'. יען כי בשבת עכ"פ כל איש מבנ"י יש לו פנאי להתישב בדבר לשום מגמתו על צער גלות השכינה ולהיות מצפה ומיחל לישועתו ית"ש שיתגדל ויתקדש שמו הגדול בכל העולמות. וז"ש ויום השביעי משבח ואומר כו'. כי כל יום ויום היום גופו נותן הודאה להבורא על המצות ומעש"ט שעשו בנ"י נ"ר למעלה אכן ביום השבת היא הודאה למעלה בגודל מעלת בנ"י ביום השבת שהם מצפיסעל הגאולה לאוקמי שכינתא מעפרא. ובזה פרשנו בפ' זו. וידו אוחזת בעקב עשו. יד"ו אותיות יו"ד רמז לעולם המחשבה כי בי"ה ה' צור עולמים עוה"ז נברא בה' ועוה"ב נברא ביו"ד. לכן יעקב אבינו ע"ה היה כל מחשבותיו על העקב מה שיהיה בסוף הגאולה שלימה ואז יתבטל לגמרי כחו של עשו כמ"ש ויותר יעקב לבדו. וזהו וידו הוא כח מחשבתו היתה אוחזת בעקב עשו להעביר הזדון מן הארץ. ותמלוך אתה ה' לבדך על כל מעשיך. ובזה יש להבין בפ' לך לך דכתיב ויבן שם מזבח לה' הנראה אליו. לכאורה יש להתבונן מפני מה רק עתה בנה המזבח.ולא בנה תיכף כשנראה אליו. ולפי דברינו ניחא. כי על זאת היתה כל שמחתו כי עתה נודע לו כי הוא אוהב נאמן להבורא ב"ה בבחי' צי"ע אשר מתחלת בריאת עולם צפה הש"י שיהיה צדיק בכל דור כמ"ש חנון ורחום וצדיק. וא"א ע"ה נקרא זרוע ימין כמ"ש נאום ה' לאדוני שב לימיני כמ"ש בזוה"ק לכן כאשר הבטיח לו הש"י לזרעך נתתי כו' ויבן שם מזבח לה' הנראה אליו. פי' שהי' מראה לו הגאולה העתידה ושמחת הבורא שיהיה אז כמ"ש ומשמחתך ששמחת בו. ועד עתה לא נחה ושקטה דעתו מגודל הצער מגלות השכינה וממורת רוח ממעשים הרעים המכעיסים אותו ית"ש עד אשר הראה לו הגאולה ב"ב נזכה לראות בישועתו.אמן:
<b>ויהי כי ארכו לו שם הימים כו' ויהי לו מקנה צאן כו' ועבודה רבה ויקנאו אוחו פלשתים.</b> הנ"ל עפ"י מ"ש ע"פ קצתי בחיי מפני בנות חת. ענין יצחק אבינו שהיה בו בחינת קנאת ה' צבאות כמ"ש בפינחס ואליהו קנא קנאתי. פינחס בגימט' יצחק. יצח"ק גימט' ק"ץ ח"י שהיה תמיד במס"נ כאשר ראה שפלות הדור המכעיסים הבורא ב"ה. והיה מצפה על גדולת הבורא ב"ה שיקבלו כולם עול מלכותו. וזש"א עמו אנכי בצרה כו' אורך ימים אשביעהו. מעולם הארוך. ואראהו תיכף בישועתי כנ"ל. וזה ג"כ הפי' כי ארכו לו שם הימים מעולם הארוך וכו' ויהי לו מקנה צאן וכו' ועבודה רב"ה כמ"ש בגמרא כל העונה אמן יהא שמיה רבה בכל כחו שהיה עיקר מחשבתו על גודל צער גלות השכינה. ויקנאו אותו פלשתים. פי' הפלשתים הביאו בו בחי' הקנאה להיו' במס"נ כאשר ראה מעשיהם הרעים. וז"ש לך מעמנו כי עצמת ממנו מאד. פי' שהוציא מהם כל הני"ק ונשארו ריקם כמצולה שאין בה דגים:
א"י <b>ויהי כי ארכו לו שם הימים וישקף אבימלך כו' ויאמר אליו יצחק כי אמרתי פן אמות עליה.</b> ויעתק משם ויחפור באר אחרת כו' ויקרא שמה רחובות כי עתה הרחיב ה' לנו ופרינו בארץ. הנראה לרמז בפסוקים הללו עפ"י מ"ש בגמ' ר"מ ארוך בדורו היה. איננו כפשוטו שהיה גדול בקומה כי מה קמל"ן בזה. אך הרמז עפ"י הידוע לי"ח כי יש עולם הנסתר שנקרא אר"ך אנפי"ן אשר שם כולו רחמים וחסדים והוא למעלה מז' מדות הרומזים לזי"ב שהם בבחי' דכר ונוקבא. לכן הם נקראים חסדים הראשונים כמ"ש איה חסדיך הראשונים. כי בכל המדות והשמו' אשר בהם בחי' מקבל יש בהם ג"כ בחי' דין רומז בשם אלהים. אבל בעולם הנסתר הנ"ל הוא כולו רחמים וחסדים. וזה הרמז ויהי כי ארכו לו שם הימים. להורות על גודל צדקתו של יצחק אבינו ע"ה אשר לעת זקנתו היה בא למעלה ומדריגה גדולה כזו להמשיך אותו עולם הארוך לימי הבנין ז' ימי בראשי'. וז"ש להלן וישקף אבימלך כו' למה אמרת אחותי היא כי הוא לא היה אז באותו בחינת דו"נ בבחינת עץ הדעת טו"ר דכתיב ביום אכלך ממנו מות תמות. כידוע בחי' מיתה היא ירידת המדריגה ממקומו. אך במדריגה גדולה בחי' אחותי כידוע. וזה שהשיב כי אמרתי פן אמות עליה לשון ירידה ממדריגה. וזה ששינה כאן בלשון הכתוב כי שם אצל אברהם נאמר פן יהרגוגי כו' וכאן כתיב פן אמות רמז להנ"ל כי עתה היה עומד במדריגה עולם הארוך כנ"ל. ויעתק משם כו' ויחפור באר אחרת ולא רבו עליה. באר לשון עתיקא כי זה העולם נקרא עתיק יומין ושם אין בו מגע עובדי כוכבים ולזה ולא רבו עליה ויקרא שמה רחובות כי לא יכלו להרע לו כלל. וז"ש כי עתה הרחיב ה' לנו ופרינו בארץ. ויעל משם באר שבע:
<b>א"י <b>ויהי לו מקנה צאן ומקנה בקר ויקנאו אותו פלשתים.</b></b> הנראה לרמז בזה גודל מעלת יצחק אבינו ע"ה שהיה עשיר גדול כמ"ש רז"ל זבל פרדותיו של יצחק ולא כספו וזהבו של אבימלך. ועכ"ז גם בהיותו עוסק בעניני עוה"ז גם אז היה בכחו לעשו' יחודים כדרך הצדיקים. וזהו ויהי לו מקנה צאן וכו' ועבדה רבה.אותיות ו"ה בראש התיבה ובסופו ובאמצע תיבת עב"ד שעשה היחוד בשם הוי' כילי"ח. רבה. כמ"ש יתגדל ויתקדש שמי' רב"ה.ובזה קנאו אותו פלשתי' כאשר ראו בו המדריגה גדולה כזו אשר גם בעסקו בעניני עוה"ז עודנו עומד בתקפו ובכחו לעשות יחודים כנ"ל:
אמרינן בגמ' כי ליום הדין שואלים את האדם נשאת ונתת באמונה. ר"ל באמונה כמ"ש ואהיה אצלו אמון שזה קאי על התורה וכן אמונה היא התורה. דהנה אף אם האדם מוכרח לבקש פרנסתו כל יום ויום ואינו פנוי לעסוק בתורה יומם ולילה. בכ"ז אם במשא ומתן עם בנ"א הוא מתנהג עפ"י התורה שלא להונות ושלא לגזול ושלא ישקר וכדומה הנה הוא בעוסקו במ"מ הוא עוסק בתורה. כי צריך לשום לבבו אל כל אשר יפנה לבלתי עבור על מצות ה' לעשות קטנה או גדולה שלא כדת. והנה זהו שנאמר אצל יצחק ויהי לו צאן ובקר ועבדה רבה ויקנאו אותו פלשתים. ר"ל גם בכל העושר והנכסים ומקנה הצאן והבקר שהיה צריך לעסוק ולהשתדל בעניני עוה"ז הי' לו עבודה רבה להש"י בהתנהגו עפ"י דרכי התורה והעבודה גם בכל עניני עוה"ז כמדובר. וע"ז ויקנאו אותו פלשתים כי היה לו תורה וגדולה במקום אחד. וזה ששואלים את האדם אם אמת כי מוכרח היית לעסוק במו"מ ולבטל מלימוד. אך אם נשאת ונתת באמונה עם דרך התורה גם זה לתורה יחשב לך כנ"ל:
<b>וירא אליו ה' בלילה ההוא ויאמר אנכי אלהי אברהם אביך אל תירא כי אתך אנכי וברכתיך כו' בעבור אברהם עבדי.</b> הנראה לבאר עפ"י מ"ש בענין ג' ברכות הראשונות מגן אברהם הוא כנגד א"א. מחיה מתים נגד יצחק. אתה קדוש נגד יעקב אבינו ע"ה. והנה בברכה השניה יש בו ערבובי דברים פעם אחת מדבר נגד החיים ופעם נגד המתים מכלכל חיים כו' מחיה מתים. ומקיים אמונתו לישיני עפר. ומסיים מחיה מתים. הענין כאשר בארנו במ"א במעלת הצדיקים אשר גם אחר סילוקם מעול' הזה נשאר רושם הקדושה בעוה"ז להגן עלינו ומפיהם אנו חיים כמ"ש בא"א ויגוע ויאסף אל עמיו. וזה שאמרו כל המכבד את התורה גופו מכובד על הבריות להשפיע טובות וברכות לבריות אשר חיים עודנה כמ"ש בכיבוד אב מאכילהו ומשקהו. וזש"א וגנותי על העיר הזאת להושיעה למעני ולמען דוד עבדי. וז"ש בזוה"ק דומה דודי לצבי. מה הצבי מחזיר ראשו לאחוריו. פי הצדיקים בגן עדן עודם עיניהם פקוחות להשפיע כ"ט לעוה"ז. וז"ש לו הש"י אל תירא כו' בעבור אברהם עבדי. כי כל ההשפעות עודם יורדים בזכות אברהם. ולזה פתח ואמר בברכת מחיה מתים. כי הענין הזה התחיל בראשונה אצל יצחק שהיה לו עזר וסעד מאביו. הראשון היה א"א ע"ה בדבר זה:
א"י <b>וירא אליו ה' בלילה ההוא ויאמר אנכי אלהי אברהם אביך אל תירא כי אתך אנכי.</b> יבואר עפ"י הידוע כי א"א ע"ה היה בחינת החסד מדת האהבה. ויצחק בחי' הגבורה פחד יצחק. ובאמת דרך הישר הוא להיות בדחילו ורחימו. וז"ש לו הש"י אל תירא. כי היראה שלו היה ביתר שאת בלי שום גבול והיה ירא לגשת ולהתקרב לעבודת הבורא ב"ה. ולזה אמר לו הש"י אנכי אלהי אברהם אביך בחי' החסד והאהבה. אל תירא כי אתך אנכי אני רוצה לקרב אותך אלי להיות עמדי וצריך להיות בדחילו ורחימו. גם י"ל כי אתך אנכי. פי' כל יראתך הוא מחמת דבר זה כי אתה עמדי לכן גם במדת האהבה אתה צריך להתחזק:
<b>ויאמר אליהם יצחק מדוע באתם אלי ואתם שנאתם אותי ותשלחוני מאתכם ויאמרו ראה ראינו כי היה ה' עמך.</b> הנ"ל עפ"י מ"ש בגודל מעלות הצדיקים אשר כל הנלווים אליהם זוכים לבא למדת היראה כמ"ש במשרע"ה וייראו מגשת אליו. ודבר זה ניכר וידוע לכל מבין ההבדל כאשר נפטרים ממנו והלכו להם חסר מהם בחי' היראה שהי' להם בהיותם עמו יחד. וז"ש כאן שאמר להם יצחק מדוע באתם אלי ואתם שנאתם אותי כו'. כי בהיותם עמו היו סבורים שהם בעצמם הם יראים ושלמים ואינם צריכין לו כמו שנראה כן בעיני המון עם לכך היו מתקוטטים עמו. אבל כשנסע יצחק מהם אז ראו כי ערומים הם מכל אז באו אליו אח"כ. ולזה כשאמר להם למה באתם עתה אלי הלא אתם שנאתם אותי ותשלחוני מאתכם. השיבו עתה ידענו כי מה שראה ראינו שהיה לנו יראה כי זה היה ממך. כי היה ה' עמך. ועל ידך באה לנו היראה הזו. וכאשר עשינו עמך רק טוב. ר"ל עמך ובזכותך וכוחך עשינו רק טוב. אבל עתה כאשר שלחנו אותך חסרנו כל אלה. לכן עתה היה ברוך ה' לצדיק ומורה דרך ונהיה נלווים עמך כמאז ומקדם. ויעש להם משתה ויאכלו וישתו. כמ דרך הצדיקים שאוכלים עמו ושואבים רוח הקדושה ממנו כנ"ל:
<b>ויהי כי זקן יצחק ותכהין עיניו מראות.</b> יש להבין ענין הזה שכהו עיניו של יצחק ולא היה יכול לראות וכי היה בעל מום חלילה זמן רב. הלא הי' חי אחר זה יותר מארבעים שנה והוא כעור יגשש באפילה אשר זה יפלא להיות נביא גדול כמהו בעל מום. וגם דברי רז"ל בזה אין להבין. אכן מה שי"ל דהנה אמר הכתוב בזה ויהי כי זקן יצחק וענין תואר שם זקן מבואר בזוה"ק והאר"י ז"ל כי מרמז על בחי' עולם הזקן א"א שהוא בחי' זקן מלא רחמים. והנה האבות הקדושים ע"י צדקתם נתעלו לבחינת עולם הזקן ההוא שהוא בחי' גבוה מאצילות. ולכך הנה האורות עליונים הגבוהים האלו היו בוקעים ויורדים על ידיהם ובחי' הארה היא בראיית העינים לכן בעבור גדלות האור שהיה נגנז בהם לא יכלו לראות ולהסתכל כלל בעניני עוה"ז כי היה להם זה כמו המוציא דבר הקדוש חוץ לעזרה כי כן הנה אמרו חכז"ל כי האור הראשון גנזו לצדיקים לע"ל. פי' כי האור הגדול ההוא נגנז בתוך הצדיקים העתידים לבא שהם מעלמא דאתכסיא ולא ניתן האור הגדול שלהם להתגלות כי האורות הגדולים היורדים עליהם אינם יכולים להיות בלי לבוש בעוה"ז לכך הם בבחי' גניזה בעוה"ז להצדיקים לבלתי הוציאם לפסול חלילה אשר ע"כ לא היה יכול יצחק מרב אורו הגדול לראות כלל בעוה"ז. וז"פ כי זקן יצחק ותכהין עיניו הם עיני בשר להסתכל בעניני גשמיות עוה"ז לא יכול לראות אבל באמת היה גלוי עינים לראות באור הרוחני יותר ויותר מחמת האור הגנוז בתוכו. אבל לעתיד הנה נאמר בהצדיקים צדקתם תצהיר כאור שבעת הימים. כי אז לעתיד כל בית יעקב ילכו באור ה' בנגלה בלי לבוש ומסך כלל כי אז יהיה התגלות האור הגדול הראשון ולכך אז צדקתם תצהיר כאור שבעת הימים שהיה נגנז בהם ואז יתגלה האור הזה לאור עולם. והנה זה הענין הוא מעין דוגמא שלמעלה שכן כתיב עיני ה' אל צדיקים. הנה עין ה' אל יראיו כו'. והתנוצצת האור שנקרא בשם ראיה שלמעלה לא יבא כי אם במקום קדוש וטהור והוא שכתוב שובי שובי ונחזה בך ר"ל כי כאשר תשובו בתשובה רבה אז ונחזה בך נוכל לראות בך והוא שאמרו כדרך שבא לראות כך בא ליראות אם תהיה קדוש וטהור אז יראה את פני האדון ה' ויכול לראות בך להשפיע לך מאור הגדול העליון כי אם הש"י יראה בך אז תהיה נושע בכל עניניך. כמ"ש במצרים וירא אלהים את בנ"י וידע אלהים מיד ומשה היה רועה והתחיל הגאולה. ועד העת ההיא לא דבר ה' עם משה לגאול את ישראל אע"פ שמיום הולדו היתה השכינה עמו ומאז היה ראוי משרע"ה להיות גואל אך כאשר עתה ראה ה' את עני עמו אשר במצרים כי בא עת לראות בהם מיד נגאלו וכמ"ש למשה ראה ראיתי את עני עמי וכנ"ל. והוא שאמרו רז"ל וירא את ענינו זה פרישת דרך ארץ כמ"ש וירא אלהים את בני ישראל וידע אלהים ר"ל ע"י פרישת דרך ארץ שפרשו עצמם מדרכי הארציות עי"כ וידע אלהים וכן לעתיד כתיב והיה ה' לך לאור עולם ועמך כולם צדיקים לעולם יירשו ארץ נצר מטעי מעשי ידי להתפאר:
<b>ועשה לי מטעמים כאשר אהבתי וכו' בעבור תברכך נפשי וכו' ורבקה שומעת כו' ורבקה אמרה אל יעקב בנה לאמר הנה שמעתי את אביך מדבר אל עשו אחיך לאמר וכו' והבאת לאביך ואכל בעבור אשר יברכך כו'.</b> הדקדוקים בפסוקים האלו ידוע כמבואר בספרים. ונראה לבאר עפ"י מ"ש בפי' הפ' הקול קול יעקב והידים ידי עשו. על דרך שפרשתי הפ' בפ' ראה. ולא ירע לבבך בתתך לו כי בגלל הדבר הזה יברכך כו'. להורות לנו דרך הישרה לעבוד הש"י ב"ה שלא ע"מ לקבל פרס ולא יהיה כדרך האנשים אשר בעשותם אחת מכל המצות תיכף פושט ידו לקבל שכרו באמרו כי הוא ראוי לקבל כל השפעות והון ועושר יהיה בביתו כי מי גדול יותר ממנו וראוי לכל הכבוד הזה יען כי עשה תורה ומצות ומעש"ט. כמובא בס' פ"י על הפ' ולא ירע לבבך בתתך לו כו' שלא יעלה בלבבך בשעת עשיית תת צדקה לעני כי בגלל הדבר הזה יברכך כי גם זה מרוע לבב. אך העיקר לעבוד הבורא ב"ה בלב שלם יהיה איך שיהיה אם ישיג תשלומין או לא הוא יעשה המוטל עליו ולא ינוח ולאישקוט. וכיוצא בזה שמענו מפה קדוש הרב הגאון הקדוש מו"ר הרב מוהר"י ז"ל מפרשעדבארז זי"ע על פסוק הבו לה' בני אלים. עפ"י מ"ש בגמ' ביצה ד"ך ע"א ההוא גברא דא"ל הבו לי' ד' מאה זוזי לפלוני ולינסב ברתי אר"פ ד' מאה זוזי שקיל וברתי' אי בעי נסיב אי בעי לא נסיב. וז"פ הבו לה' וכו' אתם בנ"י עשו כל מה שמוטל עליכם אם יהיה קבלת פרס או לא אתם תעשו רצונו ית"ש. והבן. ובזה יבוארו יחד כל הפסוקים הנ"ל שבאמת יצחק היה יודע דרכו של עשו אם יעשה שום השתמשות כיבוד אב יפשוט תיכף את ידו לקבל שכר (לכן מיראתו פן יבא יעקב לקבל הברכות) לכן אמר לו בלשון הזה הביאה לי כו' בעבור תברכך נפשי כי זהו בחי' עשו לקבל פרס. ורבקה שומעת כו' הנה שמעתי אביך מדבר אל עשו אחיך לאמר כו'. כי בזאת התחכמה רבקה למסור הדברים האלה ליעקב שגם הוא יבא לאביו באותו הלשון של עשו בקבלת פרס למען תברכני נפשך אף כי ידעה תום דרכו כי לא כאלה חלק יעקב כי איננו רוצה שום שכר עבור מצות כיבוד אב עכ"ז מחמת ששמעה כי כן היה דבריו לעשו גם הוא ידבר כן כדי שלא יכירהו ובזו הסיבה יקבל הברכות מאביו בעצה זאת שידבר כן בלשון הזה. וזה שמסיים הפ' הקול קול יעקב והידים ידי עשו. כי היה תמיה בעיניו שמדבר במענה רך כמו יעקב. ואמנם הידים ידי עשו שפושט ידיו תיכף לקבל שכר פעולתו וזה אינו מדרכו של יעקב להתרצות ברצי כסף וקבלת פרס:
<b>ועתה בני שמע בקולי לך נא אל הצאן וקח לי משם כו'.</b> הנ"ל לרמז בזה עפ"י דברי הזוה"ק על הפסוק השבעתי אתכם בנות ירושלים כו' כי השכינה הקדושה מבקשת מאת הנשמה כשיורדת לעוה"ז לתוך הגוף שתעשה היחוד כדי לאוקמי שכינתא מעפרא. וזה ג"כ הפי' ויקחו לי תרומה. להרים אותי מהגלות ויעשו היחוד למעלה. כמ"ש בגמרא קיחה קיחה משדה עפרון רמז ק"ח י"ה. וזה ג"כ הרמוז כאן לך נא אל הצאן רבקה רומז לשכינה והיא האומרת להצדיק שיורד נשמתו לעוה"ז לך נא אל הצאן שיעשה היחוד למטה צ"א גימט' הוי' אדנ"י. והנו"ן רומז לנו'ן שערי בינה. וה' רומז לה' הידוע. וכאשר תעשה היחוד למטה ע"י האתערותא דלתתא רכב וצלח על דבר אמת וקח לי משם תקרב הגאולה ותקח אותי מן הגלות. וזה ג"כ מ"ש להלן ושלחתי ולקחתיך משם כי זהו בחי' ארון נושא את נושאיו כי ע"י האתערותא דלתתא אתער לעילא. ושלחתי ולקחתיך משם. כמ"ש הנני שולח לכם את אליה הנביא וכו':
<b>לך נא אל הצאן וכו' ואעשה אותם מטעמים וכו'.</b> וילך ויקח ויבא לאמו ותעש וכו' ותתן את המטעמים ואת הלחם ביד יעקב בנה. הדקדוקים בפסוקים האלו רבים מאד. כי באמת כל הפעולה זאת שיבא יעקב עם המטעמים לאביו ומה נ"מ אם יעקב בעצמו יקח השני גדיי עזים ומה לה לכל הזריזות הזה.(גם מה שכתוב להלן וילך ויקח ויבא לאמו הלא בכל זה לא הועיל עד אשר עשתה אמו המטעמים). אכן הנראה כי התורה רומזת לנו עבודת האדם בגשתו אל התורה והמצות והנה האדם יודע בעצמו שפל ערכו ומצבו והוא ירא לגשת ולפתוח שפתיו. גם בעת עשיית המצות בהנחת תפלין וכדומה בהעלות על לבבו עומק סודות הרמוזים בהם ונפשו יודעת מאד כי לא השיגה ידו אחת מני אלף תעלומו' החכמה ונופל בדעתו וירא לגשת אל העבודה. וזה הרמז בפ' ורבקה אמרה אל יעקב בנה רומז לשכינה הקדושה אומרת אל האדם לך קח לי. אתה תעשה כל מה שתמצא ידך לעשות. ואני אעשה אותם מטעמים לאביך להיות מוכשר בכל הכוונות הראוים להם. ולזה קודם התפלה אומרים ה' שפתי תפתח. כי השם יעזור לנו לקבל תפלתנו ברצון. ולקרב הדבר עפ"י שכל. משל למלך בו"ד אשר אם יבא איש שפל ונבזה אכר השדה לשפוך תחינתו לפניו והוא איננו יכול לדבר בלשון צח כראוי. הנה זאת העצה הנכונה ללכת אל אחד משרי המלך אשר יבין לשונו והוא ימליץ דבריו בלשון צח הראוי לפני המלך וע"י זה ימולא בקשתו. כן הדבר הזה לפני ממ"ה הקב"ה. השכינה הקדושה מגשת ומקרבת את תפלתנו להיות נ"ר לפניו כאלו היתה כוונתינו בכל הסודות הרמוזים בהם. וזהו אעשה אותם מטעמים לאביך כאשר אהב:
<b>ותתן את המטעמים ואת הלחם ביד יעקב בנה.</b> יבואר עפ"י הדברים הנ"ל אעפ"י שכל פעולת המצות והתפלה נגמרת ע"י השכינה הקדושה. וגם כי הקב"ה אינו צריך כלל לפעולת האדם. אך כי זה רצונו ית"ש שיהיה התחלת המעשה והפעולה ע"י הצדיק באתערותא דלתתא כמ"ש בזוה"ק פ' פנחס דף רמ"ב ע"ש שבא אליהו הנביא לרשב"י ע"ה ואמר לו שהקב"ה אומר משמו הסוד של הקרבנות. והנה הש"י ידע זאת מקודם אך מחמת כי רצונו ית"ש לעשות נ"ר למטה להצדיק להיות צדיק מושל ביראת אלהים. וז"ש לתת שכר טוב לצדיקים שמקיימין את העולם כנ"ל. כי באתערותא דלתתא אתער לעילא להוריד השפעות טובות לקיום העולם. וז"פ ותתן את המטעמים הם המעש"ט והם בחי' מ"נ. ואת הלחם הם ההשפעות בבחי' מ"ד הכל ע"י יעקב בנה הם הצדיקים שבכל דו"ד שהם בבחי' הדעת כנ"ל:
א"י <b>ואעשה אותם מטעמים לאביך כאשר אהב וכו' ותתן את המטעמים ואת הלחם כו'.</b> הנראה לבאר עפ"י מ"ש בכתבי האר"י ז"ל ובע"ח שער טנת"א שהטעמים הם עליונים מהאותיות כאשר מבואר שמה שכ"א כלול מכולם ויש אותיות שהם מטעמים יע"ש. והנה לחם בגימט' ג' הויות עולה ע"ח גם מזלא גימט' ע"ח. והנה בני חיי מזוני לאו בזכותא תליא מלתא אלא במזלא היינו ממקום ג' הויות כילי"ח והבטיחה לו השכינה שנקראת רבקה שתעשה מטעמים כאשר אהב כי הטעם איננו ביכולת האדם להסביר וליתן להבין לאחר איך מתוק הוא וטוב והוא לא טעם טעם כזה מעולם. אך העיקר לעשות את המצוה באהבה. וז"פ מטעמים כאשר אהב. והשכינה הבטיחה שתמשיך לו ממקום הנקרא מזלא גימט' לחם. וזה ותתן את המטעמים ואת הלחם שהוא יותר עליון מזה כנ"ל ה' יזכנו לזה:
<b>ותקח רבקה את בגדי עשו בנה הגדול החמודות כו' ותלבש את יעקב בנה הקטן.</b> הנה בזה מורה לנו הכתוב דרך העבודה להש"י כאשר הקדמנו לעיל בעניני התפלה בגשתו אל הרנה ואל התפלה ולבו יודע מרת נפשו כי המרה את רוחו והלך בדרכי תעתועים בתאוות רעות וירא לנפשו לפתוח פיו. כמ"ש אולי ימושני אבי והייתי בעיניו כמתעתע וכו' אולם העצה הנכונה לזה עפ"י מ"ש בשם הבעש"ט ע"פ מאת כל איש אשר ידבנו לבו תקחו את תרומתי. היינו שכל אדם צריך לשית עצות בנפשו להפוך לעשות מדות טובות מכל אשר ידבנו לבו מהתאוות החיצוניו' ומדות הרעות אשר הרגיל בהם מהם יקח דרך לעבודת הבורא ב"ה באותו חשק ובאותה התאווה ביתר שאת. ובזה פרשתי בפ' ציצית ולא תתורו אחרי לבבכם וכו' אשר אתם זונים אחריהם למען תזכרו ועשיתם כו'. פי' שלא יפול לב האדם בראותו הסתת היצר ח"ו לתאוות רעות ולא יקשה בעיניו למה עשה כן הבורא ב"ה להכניס האדם בעוה"ז בעבודה קשה כזה. כי. באמת הוא לטובת האדם כי ממנו נקח לעבוד הבורא ב"ה באותו חשק ובאותו תאווה. וזה ולא תתורו כו' אשר אתם זונים אחריהם. כי למען תזכרו ועשיתם את כל מצותי. כי ממנו נלמוד לעשות המצות בחשק נמרץ כנ"ל. וזה ג"כ הרמוז כאן ותקח רבקה את בגדי עשו כו' החמודות.הם התאוות והחמדות רעות של עשו כנ"ל. ותלבש את יעקב בנה הקטן. הם הצדיקים שהם קטנים בעיניהם ומורא על ראשם לגשת אל הקודש. והם מלבישים אותו החשק והרצון של תאוות עוה"ז לקחת אותו חשק לעבודת הבורא ב"ה. וז"פ ג"כ ויגנוב יעקב את לב לבן הארמי. כי לבן הי' סבור שיעקב ילמוד ממנו דרכו ומדותיו. אך הוא הי' מהפך אותם לטובה. כנ"ל:
א"י <b>ותקח רבקה את בגדי עשו בנה הגדול החמודות אשר אתה בבית ותלבש את יעקב בנה הקטן.</b> יל"ד מה אשמעינן בזה שהיא בעצמה הלבישה את יעקב הלא יעקב בעצמו היה יכול ללבוש הבגדים. הנ"ל לבאר ברמז הדברים הללו גודל מעלת מצות הנחת תפלין לפי המבואר בס' תקוני זוהר תקוני שתין ותשע. וז"ל בתר דהרהר תשובה אדם לתתא הדרא לבושא לגבי מוחא דאיהי קרקפתא דתפילי ואתחבר מוחא דאיהי חכמה באימא מיד (בראשית ג׳:כ״א) ויעש ה' אלקי' לאדם ולאשתו כתנות עור וילבישם ואינון תפלין דאיהי מעור בההוא זמנא קמת תשובה דאיהי אימא קרקפתא דתפילי עם אדם לאגנאעליה ולאכסיא עליה דהוה ערום. בגוונא דאיהי כסי על מוחא עלאה וברי. כל מאן דאנח תפלין כאלו כסי על מוחא עלאה ובג"ד שכיגתא עלאה לא זזת מיניה ורזא דמלה אם עוונות תשמר י"ה אדני מי יעמוד מי יעמוד וודאי דאיהי אמא עלאה תשובה הא קמת באדם עלאה. ושכינתא דאיהי תפלה של יד באדם תתאה כו' ע"ש. וזהו ג"כ הרמז כי היא כסותה לבדה היא שמלתו לעורו. העולה מדברי קדשו הנ"ל כי מצות הנחת תפלין הוא התיקון לפגם אדה"ר וגם מצות ציצית רמוזים בפ' ויעש להם חגורות. וזה הרמז בפ' הנ"ל ותקח רבקה רמז לשכינ' הקדושה את בגדי עשו כו' החמודות כו' רמז לדרכי התשובה שיקח האדם מאותן התאוות וחמדת עוה"ז שהם בגדי עשו ובאותו חשק יהיה תשובת המשקל להפוך לטובה לעשות בהם המצות ואז השכינה הקדושה מלבשת את האדם וגם היא מתלבשת בתוך האדם ועי"ז סובב והולך כל ענין התפלה כמו שמתחילין קודם התפלה אדני שפתי תפתח ופי יגיד תהלתך. אדנ"י רמז לשכינה שפתי תפתח לדבר בדברי תפלה. וכבר בארנו מ"ש והטלית יפרוש כנפיו עליהם וכו' שמצות הללו הם אור המקיף ודרך הלבוש להנצל מן החיצונים להיות להם שמירה מעולה. ואחר הברכה על הטלית אומרים מה יקר חסדך אלהים ובני אדם בצל כנפיך יחסיון. וז"פ ברכי נפשי את ה' ה' אלהי גדלת מאד. רומז למדת החסד כמ"ש לך ה' הגדולה כו' הוד והדר לבשת כו' שכל זה הוא בדרך לבוש להגן על האדם להיות בשמירה מעולה. וז"פ עקב אשר שמע אברהם בקולי וישמר משמרתי. שמע כו' רומז לק"ש שעושה היחוד בכל יום בק"ש. וישמר משמרתי להיות בשמירה מעולה על ההשפעות היורדים מלמעלה על ידי היחודים לבל יבוזו זרים רק ילכו בדרך השוה לבנ"י זרע אברהם אוהבו. וכדרך שבארנו במ"א ענין הכהנים והלוים שהיו שומרים בבהמ"ק מפני כי משם היו יורדים כל השפעות טובות וצריכים שמירה לבל ילכו החוצה לידי זרים. וזה הרמז בפ' על חומותיך ירושלים הפקדתי שומרים תמיד לא יחשו המזכירים את ה' אל דמי לכם. ירושלים היא הנקודה אשר דרך שם תרד השפע משמים כמ"ש יברכך ה' מציון וראה בטוב ירושלים. וזה שמסיים הפ' והמזכירים את ה' אל דמי לכם. מזכירים לשון זכרות רמז לצדיקים העושים יחודים בשם הוי' ב"ה ג"כ בבחי' שמירה מעולה באור המקיף כנ"ל. לבל יבוזו זרים ההשפעות טובות. נחזור לביאור הכתוב ותקח רבקה רמז לשכינה הקדושה היא מלבשת את האדם ע"י ציצית ותפלין בכל יום ועי"ז סובב והולך האדם בכל יום בתפלותיו להיות לו לעזר. אמן:
<b>ויברכהו ויאמר ראה ריח בני כריח שדה אשר ברכו ה' ויתן לך כו'.</b> יל"ד דקדוק הלשון שהוא כפל ויברכהו וכו' ויתן לך. אמנם להבין זה צריך לדעת כי טרם כל ברכה וקדושה אשר ראוי לבא על האדם מקודם צריך להעשות ולתקן א"ע להיות כלי שלם מחזיק ברכה ההוא כי באם לאו לא יקוים הברכה בידו ויאבדו כמו שהי' בשעת בריאת העולם שלא יכלו הכלים להכיל גודל ההארה ונעשה בסוד שבירת הכלים. והוא הדבר בענין האדם הנשפע עליו מאור העליון להיות כלי מוכן לקבל ההארה האלקות הבאה בתוכו וההכנה הוא הנקרא גדלות ראשון ואח"כ בהשראת הקדושה נקרא גדלות שני כידוע בכוונת האריז"ל. וזה האמור בברכת כהנים ושמו את שמי על בנ"י ואני אברכם הלא כבר נצטוו לברכם בפיהם. אכן לפי דברינו ז"ל עיקר הברכה של הכהנים לשום את שמי על בנ"י לעשותם כלי שלם בשם ה' ב"ה אבל עיקר הברכה מה שאני אברכם כמו שאה"כ בכל מקום אשר אזכיר את שמי אבא אליך וברכתיך וכן כאן אחר שעשו אותם הכהנים כלי שלם כמ"ש וישם לך שלום. הנה הברכה באה מאלי' לעושי הטוב כמ"ש לא מצא הקב"ה כלי המחזיק ברכה אלא השלום. [כי האדם צריך לתקן א"ע שיהי' שלם כדי שלא יאבד ההשפעות שנותנים לו שאם ח"ו איננו בשלימות אזי ג"כ מה שנותנים לו ג"כ ילך לאיבוד כי הסט"א רודף אחריו לחטוף ממנו השפע ח"ו. וכמו כן כתיב בכתבי האריז"ל ובפרי עץ חיים שער ק"ש של ערבית עיקר הוא לתקן שיהא כלי מחזיק ומוכן לקבל בתפלת שחרית כידוע וז"פ ויהי ערב ויהי בקר] נמצא כי עיקר הברכה הוא להיות כלי מוכן לקבל השראת הקדושה ואח"כ הש"י יגמור בעדו כל טוב. והנה כזאת היתה ענין הזה אצל יעקב אבינו ע"ה בתחלה כאשר ראה את בני יוסף אמר מי אלה שאינם ראוים לברכה שלא נעשו עדיין כלי מתוקן לקבל הברכה עד שתיקנם יוסף והושיבם על ברכיו אז ויברכם. וזה הי' ענין בצלאל שעשה המשכן תחלה ואח"כ כליו כדי לעשות כלי ומקום לקדושת ארון העדות. והוא הכוונה בעצמו בברכת התורה להתברך תחלה להעשות כלי לקבל אור התורה הקדושה להיות ממנה עצה ותושי' כמ"ש ר"מ כל הלומד תורה לשמה וכו'. וזהו הדבר ביצחק כי מתחלה ויברכהו להעשות כלי מחזיק ברכה ויאמר ראה ריח בני כריח השדה פי' כמו שהשדה היא מוכנת לקבל הזריעה כי לא יכול האדם לזרוע על העצים והאבנים רק על השדה כן יעקב אבינו ע"ה נעשה כריח השדה לקבל אור של הזריעה לצדיק ואז ממילא ויתן לך הברכות באים בעצמם אל מקום הראוי להם:
א"י <b>ויברכהו ויאמר וכו' ויתן לך כו'.</b> הנ"ל לבאר עפ"י מ"ש בפ' ואכלת ושבעת וברכת את ד' אלהיך כו'. הנה אי' בגמ' כל אתין באים לרבות כמו את ה' אלהיך תירא לרבות ת"ח ומה בא את הזה לרבות. ונראה שגם את הזה הוא ג"כ בא לרבות ת"ח כמ"ש הללויה הללו עבדי ד' הפי' כשאנו מהללים את עבדי ה' זה ההילול הוא ההלל לה' ית"ש כמו כן מצינו ביצחק אבינו ע"ה שברך את יעקב אבינו (ולא מצינו שברך אחר האכילה ברכת המזון) כי זהו העיקר להמשיך כל טוב לבני ישראל. ולזה תיכף אחר ברכת התורה אומרים ברכת כהנים. כי כשאדם לומד או מתפלל צריך ללמוד שעי"ז יומשך כ"ט לבנ"י וזה יהי' עיקר לימודו. וכמו כן מצינו באהרן כשראה שהוא עת רצון כי אותו היום נטל עשר עטרות. לכן כתיב וישא אהרן את ידיו אל העם ויברכם.להמשיך להם כ"ט:
<b>ויהי כאשר כלה יצחק לברך את יעקב כו'.</b> וכתיב אח"כ קום לך פדנה ארם וכו'. ואל שדי יברך אותך כו'. יש לדקדק בפסוקים האלו דמקודם כתיב כאשר כלה יצחק לברך משמע כי סיים הברכות כולם ואח"כ כתיב עוד ויברך אותו. אך הרמז בזה כי צריך להתבונן בזה בכוונת יצחק אבינו שלא הי' רצונו תיכף לברך את יעקב רק רצונו הי' לברך את עשו. אך הענין עפ"י מ"ש בפי' פחד יצחק משפטינו האירה. פי' שיצחק הי' מתפחד לברך את יעקב בברכת עוה"ז כי הוא הי' ירא לבל יזוח דעתו וישמן ישורון כו' ע"י תאוות עוה"ז. לולי כי רבקה אמנו שהיא השכילה בחכמה ובדעת להבין כי גם טובת עוה"ז מסייע לאדם לעבוד הבורא בהרחבת הדעת. וז"ש בפ' חיי שרה והי' הנערה אשר אומר אלי' הטי נא כדך כו' אותה הוכחת לעבדך ליצחק. פי' תהי' הוכחה והתנגדות למדתו של יצחק בחי' הפחד כנ"ל רק לעורר רחמים וחסדים והשפעות טובות. וז"ש כאשר כלה יצחק לברך את יעקב. כלה. כל ה'. פי' ע"י ברכותיו נעשה היחוד למעלה בה' האחרונה בשם הוי' ב"ה. לכן כאשר נמשך שפע הברכות למעלה ע"י היחודים כתיב עוד ויברך אותו כו':
<b>כשמוע עשו כו' ויצעק צעקה גדולה ומרה.</b> יבואר עפ"י המד"ר בשכר ב' דמעות שנפלו מעשו וכו'. ורמז על הגלות בפסוק הזה. ומר"ה מ"ר ו"ה כמ"ש צדיק הוא ה' כי פיהו מריתי והפירוד בין ו"ה הוא באותיות מ"ר בגימ' עמלק. גם במגלת אסתר אצל מרדכי בגזירת המן כתי' ג"כ צעקה גדולה ומרה לרמז על הנ"ל. אך הצדיקים בקדושתם הכח בידם להפוך מדה"ד לרחמים ובידם לעשות צירוף אחר מתיבת מ"ר לתיבת ר"ם כמ"ש רם על כל גוים ה'. שיהי' השם מלא במדה"ר:
<b>ותאמר רבקה אל יצחק קצתי בחיי מפני בנות חת אם לוקח יעקב אשה מבנות חת כאלה מבנות הארץ למה לי חיים.</b> ויקרא יצחק אל יעקב ויברך אותו ויאמר לו לא תקח אשה מבנות כנען כו' ואל שדי יברך אותך כו' ויתן לך את ברכת אברהם לך ולזרעך אתך. יש לדקדק בפסוקים הללו. הא' דכתיב תחלה ויברך אותו ואח"כ כתיב הציווי איפכא הול"ל הציווי תחלה ואח"כ הברכה כי הקריאה הי' עבור ציווי. ב' שינוי לשון בברכה זו השנית דקודם כתי' ויברכהו וכאן כתי' ויברך אותו. ג' דמקודם כתי' הברכה בלשון אחרת ויתן לך וכאן כתי' ואל שדי יברך אותך כו' ויתן לך את ברכת אברהם כו'. אכן הנ"ל לרמז בפסוקים הללו עפמ"ש בענין יעקב ויוסף הם בחי' צי"ע וז"ש בווין תתקטר שהם היו בחי' היסוד להחזיק השפע ולהורידה לכנ"י למקום הראוי לה לבל יבוזו זרים. ולזה כאשר נמכר יוסף ירד השפע למצרים כמ"ש והנה אורחת ישמעאלים באה מגלעד כו' הולכים להוריד מצרימה. וז"ש חי' רעה אכלתהו כו'. וזה כל ענין הגלות דכתי' ולא נחלו על שבר יוסף. וזה ענין שבירת הכלים כיל"ח. ונם השבת הוא בחי' היסוד וכאשר הפגם ח"ו גדול הנה השפע יורד לחיצונים. וז"ש רב לך שבת בעמק הבכא. עמק הבכא הם החיצוני'. ולזה שאמרה רבקה רמז לשכינה הקדושה אשר בדור ההוא רמז לרבקה. היתה יראה לבל תרד השפע לחיצונים. וז"ש קצתי בחיי מפני בנות חת רמז לעולם הבינה שהוא במנין ספירה השמינית ממטה למעלה כיל"ח. ומשם התחלת שבירת הכלים מספירת החסד שהוא למטה מעולם הבינה שהיא השמינית ומשם מתחיל ז' המדות אשר בהם בחי' טו"ר שאחזו בהם ישמעאל ועשו בחי' חסד וגבורה כי בג"ר אין בהם שום מגע עובד כוכבים. אך מז' ספירות יש בהם אחיזה את זה לעומת זה. וז"ש מעונה אלהי קדם ומתחת זרועות עולם ויגרש מפניך אויב כי השלש ראשונות נקראים קדם ושם אין מגע עובד כוכבים אך במדת חסד וגבורה חסד זרוע ימין גבורה זרוע שמאל שם יש אחיזה ישמעאל ועשו. וז"ש ויגרש מפניך אויב גם הם יתגרשו מגבול הקדושה ויהפכם לטובה כמ"ש אשר נשבעת לאבותינו מימי קדם. וז"ש רבקה קצתי בחיי מפני בנות ח"ת הם המדות רעות שיש להם אחיזה לחיצונים אם לוקח יעקב אשה מבנות חת כאלה מבנות הארץ למה לי חיים. חיים ר"ת.חי "יסוד "מלכות. וזה שנאמר ויקרא יצחק אל יעקב בנו ויברך אותו. פי' זה הי' הברכה להיות משומרי אב"ק וזהו ויברך אות"ו שיהי' האות בשמירה מעולה. וז"ש שלא יקח אשה מבנות כנען רמז לז' מדות הרעות ר"ל קום לך פדנה ארם כו' רמז ליחוד הקדושה בחי' רחל ולאה תיקון בעולמות העליונים. ולזה ניחא שהי' צריך מקודם לברכו כדי שיהי' כלי מחזיק ברכה בבחי' יסוד. ואח"כ ויצוהו לשון מצות כי אך אז יעלו לרצון כל המצות אשר יעשה ולא יגעו בהם זרים כמ"ש פדני מעושק אדם ואשמרה פקודיך שיהיו המצות בשמירה מעולה לבל יחטפו החיצונים. ואז ממילא יקוים הברכות שהם ברכת אברהם לך ולזרעך ואל שדי יברך אות"ך כו':
<b>[השמטה:] וישבת עמו ימים אחדים.</b> נ"ל הרמז על קדושת שבת אשר בזכות השבת ישראל נגאלים כמו שהמציא משרע"ה במצרים בעצתו אל פרעה לאמור אפשר פועל עובד במלאכה תמיד ונתן להם מנוחה יום אחד בשבוע והוא השבת כמבואר במדרש. וכוונת משרע"ה הי' כי בזכות השבת אשר הם שומרים יהיו נגאלין וכן היום עיקר הגאולה היא נעשה בשבת כש"א אוהבי ה' המחכים בבנין אריאל ביום השבת שישו ושמחו. דהנה ידוע כל כוונת צפית הגאולה העתידה ואשר מחכים בבנין בהמ"ק ולהקריב קרבנות הוא לעשות תיקון היחודים בשלימות בכל העולמות כמקדם כמש"כ בכל הקרבנות להקריב אשה לה'. אמנם בקרבנות שבת לא נאמר בכל המקרא אשה לה'. כי אמנם בשבת אין צורך לעשות היחוד ע"י קרבנות כי היחוד נעשה ממילא בקדושת שבת כש"א ז"ל שבת קביע' וקיימא גם בזמן הזה בגלות נתקנים ועולים העולמות ע"י תפלת שבת כמו בזמן שביהמ"ק קיים. וזהו שא"א אוהבי ה' המחכים בברן אריאל לעתיד לתקן היחוד הנה עתה ביום השבת שישו ושמחו כי גם עתה נעשה כמוה ביום השבת רק זה הוא העבדות של הצדיקים בשבת להריק ברכה לעוה"ז בשבת ע"י כי כל ברכאן דלעילא ותתא ביומא שביעאה כל פרנסות שלמטה וכל קדושות ורצונות טובות לעבוה"ב הכל ביומא שביעאה תליין. ולכך צריך הצדיק להמשיך השפעות טובות לעוה"ז בשבת כמש"כ ושמרו בנ"י את השבת וכו' לדורותם. ר"ל זכור ושמור בחי' זכרות והשמירה לדורות עולם מעין עוה"ב כש"א צדיק בכל הדורות. וזהו שרמז הכתוב במאמר השכינה בחי' רבקה ליעקב בצאתו לח"ל לגלות וישבת עמו ימים אחדים כש"א ז"ל ואוכלת עמו מלילי שבת ללילי שבת כל ימות השבוע יעמוד פרנס. וזהו וישבת אותיות שבת ו"י עמו כי אוכלת עמו לילי שבת כנ"ל. ימים אחדים ימים. אינון יומין עלאין אחדים למיהוי אחד באחד. ולכך אח"כ כתיב ויהיו בעיניו כימים אחדים באהבתו אותה כי יעקב אבינו גם כל ימי השבוע הנ"ל פועל היחודים כמו בשבת כי זהו שהת"ח נקרא שבת כנ"ל והבן:
<b>וישבת עמו ימים אחדים כו' עד שוב אף אחיך ממך ושלחתי ולקחתיך משם למה אשכל גם שניכם ביום אחד.</b> כבר בארנו מה שלא מצינו מפורש בתורה שנתקיים דברי' לשלוח אחריו לקחת אותו. ובארנו כי זה רמז לזמן הגלות שהשכינה הקדושה עמנו. אך ביום השבת היחוד למעלה ועי"ז נתעורר אצל כל אחד מבנ"י להזכירו באחדות הבורא ב"ה. וז"ש בזוה"ק כגוונא דילי' למהוי אחד באחד. זכור ושמור בדבור אחד השמיענו אל המיוחד ה' אחד ושמו אחד. וז"ש וישב"ת עמו ימים אחדים אותיות שב"ת והם נקראים ימים אחדים מחמת שהאדם מתעורר לאחדות הבורא. ושלחתי ולקחתיך משם רומז לימות המשיח ב"ב דכתי' הנה אנכי שולח לכם את אליה הנביא. עד שוב אף אחיך ממך. פי' שגם עשו יבא לתשובה נכונה כמ"ש יכירו וידעו כל יושבי תבל וכו' ונהרו אליו כל הגוים. כל גוים אשר עשית יבואו וישתחוו לפניך. וז"ש רבקה למה אשכל גם שניכם ביום אחד. כמ"ש ביום ההוא יהי' ה' אחד ושמו אחד. ואז יהפך אל כל העמים שפה ברורה יחד כו' וזה יהי' לע"ל כמ"ש הללו את ה' כל גוים כו' כי גבר עלינו חסדו. ואז יהי' נשלם כוונת הבריאה. אבל בקריעת ים סוף בקשו המלאכים לומר שירה אמר הקבה מעשי ידי טובעים בים ואתם מבקשים לומר שירה פי' כי המצרים עמדו במרדם ולא זכו בחייהם לתשובה לדעת אחדות הבורא ולא נשלם בהם כוונת הבריאה לכן אין מקום לומר שירה. אך לעתיד כתיב הללו את ה' כל גוים כו' ואמת ה' לעולם הללוי"ה. וז"ש בפ' ויירא יעקב ויצר לו. כאשר שלח יעקב מלאכים אל עשו אחיו כדי להחזירו למוטב וכאשר ראה כי עודנו עומד במרדו ולא חזר בתשובה ויצר לו כי עודנו לא נגמר תכלית כוונת הבריאה שישוב אף אחיך ממך כנ"ל:
<b>ויקרא יצחק אל יעקב ויברך אותו ויצוהו ויאמר לו לא תקח אשה מבנות כנען וכו' ואל שדי יברך אותך ויפרך וירבך כו' ויתן לך את ברכת אברהם לך ולזרעך אתך.</b> יש להבין מ"ש הכ' ויברך אותו ויצוהו מה שייכות הברכה אל הציווי ההוא הלא הברכה היא מפורשת בתורה אחר הציווי כמ"ש ואל שדי יברך אותך ומהו ויברך אותו האמור קודם לזה. גם יל"ד מ"ש לך ולזרעך מלת לך הוא מיותר כי כבר כתיב ויתן לך את ברכת אברהם. אכן הנ"ל דהנה אמנם זה מדת הצדיקים והחסידים ההולכים לפני ה'. שכל ימיהם ושנותיהם אך זה מגמתם ומחשבתם בצפייתם להש"י לזכות לסיוע מן השמים שיוכלו לעשות נ"ר להש"י ב"ה ולעבדו בלבב שלם וכל עיקר התוחלת והבטחון שלהם בבקשתם ותפלתם הוא אך להשיג מעלת השלימות והדביקות שלמעלה בעבודתם כי אך זה כל ישעם וכל חפצם בעוה"ז לא זולתו. והנה מעלת הבטחון הזה של הצדיקים הוא מדת הבטחון האמיתי אשר הזהיר הכ' כי הוא לצורך גבוה לשלימות העבדות הנוגע למעלה והוא שכ' בטח בה' ועשה טוב. ביראת ה' מבטח עוז וכיוצא. ומעלת הבטחון הזה שהוא בטוח על ה' שיעזור לו בוודאי בלי ספק כי הבא לטהר מסייעין לו משמים. והוא שכ' ויבטחו בך יודעי שמך כי לא עזבת דורשיך ה' כי הלא הם דורשיך ויודעי שמך להם יאות הבטחון כי בוודאי יתקיים בידם כי לא עזבת דורשיך כי הם מבקשים פניך לסייע להם הנה זה שנוגע למעלה לכבודך לכך לא יעזוב ה' את חסידיו לעולם נשמרו. וע"ז הדרך הי' תפלת דוד המע"ה כמבו' בס' תהלים בכ"מ ע"ש. וגם בצרכי עוה"ז הנה הבקשה והבטחון של הצדיקים הוא צורך גבוה שלא יהי' להם שום מניעה ובלבול הדעת בדוחק וצער העוה"ז חלילה בהעבדות ותפלתם הטובה כנ"ל. והנה זה מבואר בזוה"ק בפ' תולדות דף קמ"ב פי' זאת בפ' אשרי אדם עוז לו בך מסילות בלבבם. וז"ל זכאה בר נש דאתתקף בי' בקוב"ה ע"ש באורך אבל ישוי תוקפי' בי' בקב"ה דיסייע לי' כד איהו אשתדל באינון פקודין דאורייתא ולמיהך באורח קשוט דכיון דאתי בר נש לאתדכאה מסייען לי' ודאי ובדא יתתקף בי' בקב"ה כו' דיעביד לבי' כדקא יאות בלא הרהורא אחרא כו' ע"ש. והנה מבואר כי כל עיקר שורש הבטחון הוא שייך רק לצורך גבוה לעבודת הבורא ב"ה שעל הבחי' הזאת בוודאי יהי' ה' בעזרו כי אליו הוא נושא את נפשו ורצונו ומחשבתו כל הימים והוא שכ' בטחו בד' עדי עד כו' שלשון בטחון הוא לשון דביקות כמו וטח את הבית. וכמ"ש אליך ה' נפשי אשא כו' שע"י הבטחון ובקשה במחשבה קדושה הנ"ל יזכו לדביקות הש"י בדו"ר כנ"ל. והנה המדה הזאת היא שעמדה לאבותינו שכל ימיהם הם היו מחכים ומצפים לכבודו ית"ש שיתגלה עליהם בבחי' הנעלה בדביקות העצום וכל הימים היו הם יראים מחטא שלא יהי' שום שליטה לסט"א עליהם חלילה כנ"ל. וזה הוא שכתוב אצל א"א כשנגלה הקב"ה אליו בברית בין הבתרים אמר לו הש"י ואתם תבוא אל אבותיך בשלום תקבר בשיבה כו' שלכאורה יפלא מהו זה הבשורה שבשר לו הקב"ה בזה אחרי אשר הי' מתהלך עם ה' עד עת זקנותו וסבל כמה יסורים קשים ונסיונות ובפעם ראשונה שזכה להתגלות הש"י אליו כמבו' בתו' שזה ראשונה ע"ש הנה זה שכרו על הקבורה בשלום. אך הנה הוא מה שהי' א"א ע"ה מבקש כל ימיו זה נתבשר לו כי כן מבואר בזוה"ק פ' ויחי דף ר"כ ע"א וז"ל אבל זכאי חסידי בכל יומא ויומא מסתכלי בלבייהו כאלו האי יומא מסתלקי מעלמא כו' ע"ש. הנה לכך זהו שהי' א"א ירא כל ימיו מה שיהי' דינו לעוה"ב כי לא הי' חשוב בעיניו לכלום ע"כ הנה זאת נחמתו אשר בשר לו הש"י ב"ה ואתה תבא אל אבותיך בשלום תקבר בשיבה טובה. שיב"ה הוא ש"ב י"ה. טובה הוא טוב ה' ר"ל יגרום היחוד בהעלאת מ"נ לזו"נ עד או"א להיות היחוד פב"פ והוא כל הימים. אך זה הי' מצפה ומבקש מאת הש"י שיעזור לו הש"י ב"ה כנ"ל. וכן הוא הענין הזה אצל יעקב אבינו ע"ה מה שהי' מחכה ומבקש מאת הש"י בעוז בטחונו עליו הנה זה שמלא דברו והבטיח לו. והנה זהו ענין ההבטחה שהבטיח לו בחלום אנכי אלהי אברהם אביך וכו' והי' זרעך כעפר הארץ כו' ונברכו בך כל משפחות האדמה ובזרעך. והנה אנכי עמך ושמרתיך בכל אשר תלך כו' כי לא אעזבך עד אשר אם עשיתי את אשר דברתי לך. כי במה שהי' יעקב אבינו ע"ה תפארת קדוש ה' מקודש בכל מיני קדושות. הנה אך זה הי' כל מגמתו ומחשבתו כל הימים להיות ה' בעזרו לשמרו לבל יפגם קדושתו חלילה. ועתה הוצרך לצאת לחוץ לארץ אל מקום הטומאה של לבן הארמי ולכך הי' ירא מזה מאד כמבו' בספרים שיעקב הי' ירא מאד מקליפת לבן כי הסט"א שמחו מאד כששמעו שיעקב בא אל לבן והם שהתלבשו בתרפים ע"ש. וע"ז אמרו חכז"ל שלבן ביקש לעקור את הכל כמבו' במ"א. לכן זה הוא שבשר לו הש"י ב"ה בחלום יעקב שלא יפגום חלילה ויהי' שמור עוד בקדושת יסוד תפארתו וז"ש לו והי' זרעך כעפר הארץ ונברכו בך כל משפחות האדמה ובזרעך ר"ל שיהיו זרעך זרע קודש שלא יצא מהם לסט"א חלילה. והנה אנכי עמך ושמרתיך בכל אשר תלך כי לא אעזבך כו' ר"ל שיהי' שמור בשמירה מעולה כמ"ש כי לא יעזוב את חסידיו לעולם נשמרו. והנה זאת היא הברכה שנתברך מיצחק אביו טרם צאתו מאתו על מחשבתו הקדושה הזאת. וזש"נ ויברך אותו ויצוהו ויאמר לו לא תקח אשה מבנות כנען. ר"ל הברכה והציווי הם דבר אחד לשמירת הקדושה של יעקב אבינו ע"ה. וז"ש לו ראשונה לא תקח אשה מבנות כנען שהם הסט"א ארור כנען ואח"כ ואל שדי יברך אותך. הנה בחי' אל שדי הוא ביסוד כנודע ואמר לו כשתהי' שמור מלהתדבק בסט"א אז תזכה לבחי' קדושת אל שדי כשלא יהי' לסט"א שום אחיזה בך אז תתעלה בהקדושה. יברך אותך הוא בחי' או"ת שלך. ויפרך וירבך בקדושה. ויתן לך את ברכת אברהם לך ולזרעך אתך ר"ל שיהי' זרעך בקדושה אתך כמש"א מה זרעו בחיים אף הוא בחיים בבחי' הקדושה הוא חיים. וזש"א שנית לך ולזרעך אתך בחיים כי יעקב אבינו ע"ה לא מת כמו שבארנו במ"א. והבן:

ויצא

<b>ויפגע במקום וילן שם כו'.</b> ופרש"י פגיעה זו תפלה. יבואר בשנקדים משנה בזבחים [פ"ב] זה הכלל אמר ר"י אם מחשבת המקום קדמה למחשבת הזמן אינו חייב כרת ואם מחשבת הזמן קודם למחשבת המקום פגול וחייבים עליו כו'. יש לרמז בדבריהם כי הנה האדם צריך להתפלל ובעמדו לפני ה' ידע כי כל צרכי חמודי תבל ועניני הזמן אינם העיקרי בכח התפלה אף כי ההכרח מביאו לזה צורך הפרנסה והבריאות עכ"ז אין זה העיקר. אך זאת תורת האדם שיתכוון בעיקר תפלתו שיתגדל ויתקדש שמי' רבא. ואח"כ על יסוד הנאמן הזה יתפלל ג"כ על צרכי עצמו בעניני עוה"ז השייכים לעבודת הבורא בקיום הגוף בבריאות ובפרנסה וזה ההכרח לא יגונה. כי כן אמרו חכז"ל שעה ראשונה יושב ושונה שני' יושב ודן ואח"כ זן ומפרנס כן האדם צריך לכוון השעות בהקדמת כבוד השם ב"ה ראשונה כי כן יסדו רז"ל סדר מלכות ראשונה לזכרונות להקדים כבוד שמים תחלה לשאלת צרכיו. ועד"ז רמז ר"י אם מחשבת המקום קדמה למחשבת הזמן. היינו מחשבת המקום ב"ה קודם בתפלתו למחשבת צרכי גופו בעוה"ז אינו חייב. ואם מחשבת הזמן קודם פיגול הוא וחייב. וכן הרמז ויפגע במקום. כי יעקב אבינו ע"ה התפלל תחלה על כבוד המקום ב"ה ועל בנין בהמ"ק כמבואר במד"ר. ואח"כ התפלל יעקב אבינו אם יהי' אלהים עמדי וכו' ונתן לי לחם לאכול כו' ושבתי בשלום כו':
<b>ויפגע במקום וילן שם כי בא השמש.</b> הנה כבר כתבו הראשונים ז"ל. כי כל מעשה אבות הוא רק בשביל הבנים וכמבו' ברמב"ן ז"ל ולכך יעקב אבינו ע"ה בצאתו לחו"ל ידע כי זה סימן לבנים לכן השתדל להתפלל במקום ההוא ע"ד שאמרו רז"ל אצל הר הבית הבנויות בחול ופתוחות לקודש קודש. הבנויות בקודש ופתוחות לחול חול. הרמז להורות עם בנ"י היושבים בחו"ל ומצפים ומיחלים על בנין בהמ"ק כמ"ש והתפללו דרך ארצם וכמ"ש פתחו לי שערי צדק וזהו שער השמים. הרי הם כאלו הם בקודש. ולהיפך ח"ו כאשר יושבים בא"י ופתוחות לחול במחשבתם הרי הם כיושבי חו"ל. וזה שקבע יעקב להמשיך כל התפלות במקום ההוא של כל בני הגולה. וזה ויפגע במקום כי בא השמש הגלות הוא החושך. ובזמן הגאולה כתיב וזרחה לכם יראי שמי שמש צדקה. וכן הי' כל תפלותיו ושבתי בשלום אל בית אבי שלם מן החטא באורך הגלות ונשוב לבית אבינו בב"א:
<b>וישכב במקום ההוא.</b> פרש"י באותו מקום שכב אבל י"ד שנה ששמש בבית עבר לא שכב בלילה שעסק בתורה. הנה יש לשום לב בטעם על מיעוט השינה של הצדיקים בלילה כמ"ש ותדד שנתי מעיני. וכן מצינו אצל דוד המע"ה שלא עבר עליו חצות לילה בשינה וכמו כן בכל הצדיקים אך הנה כבר נודע כי בלילה הוא זמן שליטת החיצוני' והסט"א מתגבר בעולם ר"ל. לכן ע"י שהצדיקים עוסקים בתורה בלילה עי"כ מפילים כח הסט"א ומכניעים אותם לבל יהא להם שליטה לסט"א לטמא בנ"א חלילה. וז"ש הכ' חשתי ולא התמהמהתי לשמור מצותיך. חבלי רשעים עודני תורתך לא שכחתי. חצות לילה אקום להודות לך על משפטי צדקך. חבר אני לכל אשר יראוך. סמיכת הפסוקים האלו זל"ז הוא כנ"ל באשר כי דוד המע"ה הוא הי' בחי' המלכות וכל עבודתו הי' להקם אותה.(וזה חצות לילה אקום כו') חשתי ולא התמהמהתי לשמור מצותיך. ר"ל אני חשתי ומהרתי לשמור המצות להקם המלכות דקדושה בטרם ישלוט הקליפה. כי גם הם חשים אך אני קדמתי לפניהם לכן חבלי רשעים עודוני כשנתקבצו חבל רשעים לבית הוועד אני תורתך לא שכחתי כשאני לומד תורה מפרידם לבל יהי' להם שליטה כמ"ש יתפרדו כל פועלי און. וכ"ז מחמת כי חצות לילה אקום שלא עבר עלי חצות לילה בשינה למען לא יהי' להם כח להתגבר בעולם. אך חבר אני לכל אשר יראוך אני מחבר א"ע עם היראים והצדיקים בקדושה עי"כ נתפרדת כוחות הטומאה. וזהו קרבו רודפי זמה. כאשר נתקרבו הרשעים הנה מתורתך רחקו ע"י לימודי הם מתרחקים. וכן אמר המגיד להב"י ז"ל אלו היית יודע כמה וכמה עולמות שנופלים ע"י הפסק לימודך לא היית ישן כלל. וז"ש חכז"ל דוד המע"ה לא הי' ישן. וכן יעקב אבינו ע"ה אמר זה לי עשרים שנה בביתך מקום הקליפה והטומאה החזקה הוצרכתי לעבוד בכל כוחי לבטל אותה לכן ותדד שנתי מעיני לכוונה הנ"ל. לזאת כל י"ד שנה בבית עבר לא הי' ישן כלל בלילה:
<b>ויקץ יעקב משנתו ויאמר אכן יש ה' במקום 'הזה ואנכי לא ידעתי.</b> הנראה לרמז בזה ע"ד הכתוב ואולם חי אני כו' וימלא כבוד ה' את כל הארץ. הרמז בזה כי עיקר העבדות והנחת רוח להקב"ה כביכול הוא להמשיך ולהוריד השפע מלמעלה לעוה"ז שיהי' כבוד ה' מלא את כל הארץ בהתגלות ההארה והקדושה בתחתונים. וז"פ ואולם חי אני. הוא כמ"ש חכז"ל אתם פתחו לי פתח כחודו של מחט ואני אפתח לכם כפתחו של אולם. יל"ד בלשון החכמים שאמרו כפתחו של אולם ולא אמרו כפתח אחר. אמנם כן מורגל הלשון בדבריהם ז"ל בגמ' בכ"מ מן האולם למזבח ויל"ד הלא המזבח הי' קודם האולם למזרח לצד הפתח והול"ל מן המזבח ועד האולם. אכן הנה הרמז הוא בפתחו שלאולם על בחי' ירידת השפע דרך האולם שהוא בחי' יסו"נ. וזהו מן האולם למזבח שהוא הקדושה וההארה היוצא מהיכל ק"ק דרך האולם ולחוץ וכן למעלה יציאת השפע הוא דרך פתח האולם דרך המלכות כנ"ל. וזהו ע"י אתערותא דלתתא מעט כחודו של מחט ואני אפתח לכם כפתחו של אולם כנ"ל להשפיע לכם השפעות טובות רבות לעולם. וזה רמז הכ' ואולם חי אני ע"י השפעות רבות טובות היוצאות מבחי' האולם. חי אני שזהו רצון הש"י להשפיע לנו כ"ט. וכן חי אני הוא בחי' היחוד יסו"מ חי הוא יסוד. אני. הוא מלכות. וע"י היחוד של הצדיק זהו נ"ר שימלא כבוד ה' את כל הארץ. כי הצדיק עיקר כוונתו להתיחד השכינה בעליונים ושימלא כבוד ה' את כל הארץ כנ"ל. וזהו הרמוז כאן אכן יש ה' במקום הזה שיעקב אבינו ע"ה המשיך רב חסד ורחמים במקום הזה לעוה"ז ע"י צדקתו. וזהו אכן גימ' ע"ב עה"כ שם ע"ב הוא חסד. יש הוא בחי' חכמה יש מאין שהמשיך בחי' החסדים מאב"א אל הוי' שהוא ת"ת כנודע וממנו למקום הזה ע"י היחוד תפארת ומלכות. וכל זה כי אנכי לא ידעתי שלא ידעתי מעצמי כלל ולא כוונתי לעצמי כלל רק ליחוד קבה"ו ולכבוד הש"י ב"ה יכול להמשיך כל זאת:
א"י <b>ויקץ יעקב משנתו וכו'.</b> אכן יש ה' במקום הזה ואנכי לא ידעתי. ההרגש בפסוק הזה ידוע ומבואר. אכן הנראה לבאר עפ"י מאמר רז"ל איזהו יסורים של אהבה שאין בהם ביטול תורה וביטול תפלה. נקדים עוד מאמר הכ' דנני אלהים וגם שמע בקולי. לכאורה אין לו שייכות זל"ז. ולבאר כל זה נקדים עוד מאמרם ז"ל אהבתי כי ישמע ה' את קולי תחנוני אמרה כנ"י אימתי אני אהובה לפניך בזמן שישמע לקול תחנוני. לכאורה יקשה עוד מה השמיענו בזה הלא דבר פשוט הוא אם ישמע בקול תפלתו בוודאי הוא נרצה לפניו באהבה. אך הענין הוא כנראה מבחי' האדם ההולך לפני ה' כאשר יראה חלילה כי גברה עליו מדה"ד והוא נלחץ ביסורים ופגעי הזמן הנה מזה באה לו הכנעה מאד ושפלות רוח לפני ה' באמרו כי אין חפץ ה' בו ועוונותיו הביאו לו כל אלה כי מחולל אני מפשעי אך כאשר יתפלל לפעמים הוא בעד זולתו ויעתר לו ה' וישמע בקולו ויחלץ רעהו מצרתו. הנה זהו האות כי חפץ העליון בהצדיק הזה וימלא כל משאלות לבבו. ואך אשר נלחץ הוא בעצמו הוא מחמת אהבת הבורא ב"ה בו ויסורים של אהבה הם. וזה שאמרה כנ"י אימתי אני אהובה לפני ה' בזמן ששמע לקול תחנוני בעבור זולתי. הגם שאני בימי אקרא אפפוני חבלי מות מ"מ רואה אני כי היסורים שלי הם של אהבה ולא מחמת עונש כי הלא אני רצוי לפני הש"י בהתפללי על זולתי ובזה אתנחם. כאשר אני רואה כי תפלתי. לא תשוב ריקם. כמו ר' חנינא בן דוסא שכל העולם ניזון בשבילו והוא הי' די לו בקב חרובין כי הסתפק במיעוט בידעו כי יסורים של אהבה הם כי הלא כל העולם ניזון בשבילו. נחזור לענינינו הנה זה הי' ג"כ ענין יעקב אבינו ע"ה שהי' שפל ונבזה בעיני עצמו מאד כמ"ש יעקב בנה הקטן כי כן דרך הצדיקים שהם קטנים בעיניהם מאד ואינם יודעים כלל מגודל מדריגת תורתם ועבודתם ומה גם כאשר יעקב אבינו ע"ה ראה בעודו בלחץ ועוני והי' בורח ערום ויחף אל בית לבן הארמי הנה בזה שיער בעצמו כי איננו חשוב כלל לפני הש"י וכל צדקותיו אינם כלום. אך כאשר ראה בחלומו המראה הגדול הזה כי מלאכי אלהים עולים ויורדים בו פי' בתורתו נעשו מלאכים עד כי ה' נצב עליו אז ויקץ יעקב משנתו שהי' שונה הלכות עד העת ויאמר אכן יש ה' במקום הזה ואנכי לא ידעתי. ומן אז והלאה התחיל להתחזק וישא את רגליו נשא לבו בחשק רב ולא הי' ירא עוד. וכן הי' מעשה בחסיד אחד שנדחק מאד כל ימיו ביסורי עוני ר"ל עד שפ"א בע"ש לא הי' לו כלל צרכי שבת ולקחה אשתו המנורה שהי' להם ותתן עבור מעט אוכל להחיות נפשם. וכבוא אחר חצות ויאמר לאשתו תנה נא לי כעת אשר הכינות לאכול בערב כי איך נשב בחשך מה אעשה כי אין מעשי רצוים לפני הש"י. עודם מדברים והנה איש בא מן החוץ לאמור אולי יש את נפשכם לקנות מנורות טובות לכבוד שבת ויענו הלא אין בידינו לשלם. ויאמר קחו לכם כעת ואח"כ תשלמו לי. וכראות החסיד כי כן (אמר) א"כ לא נסתר דרכי מה' למה אדחק עוד ביסורי עוני ויאמר תנו לי עוד עתה לאכול קודם שבת כי לא ארפה עד הביאו לי בגדים ותכשיטים וכ"ט ויהי כן:
<b><small>(מכתי"ק)</small><br>א"י ויקץ יעקב משנתו וכו'.</b> הנ"ל להבין כי במ"א (כגון) אצל פרעה לא נאמר משנתו רק ויקץ פרעה. אך הנה זהו מעלת הצדיקים ההולכים לפני ה'. כיהנשמה והשכינה מעוררים אותו לעמוד משנתו לומר שירות ותשבחות וללמוד תורה. וז"פ מעורר ישינים וכו'. וזה ג"כ הפי' בשכבך תשמור עליך לשון מצפה כמו ואביו שמר את הדבר. והקיצות היינו שמקיצה ומעורר אותו לקום ולעסוק בתורה. וזהו היא תשיחך. פי' נתן טעם לזה מה שהשכינה עומדת ומצפה מתי יקום הצדיק משנתו. הוא משום שאין לה להגיד לבעלה שום דבר רק מתורת הצדיקים. וזה הרמז בגמ' משמורה אחרונה אשה מספרת עם בעלה התורה של הצדיקים במאי ברא אתינא לקמך. וזהו היא תשיחך שכל השיחות שלה שמספרת מעשה והתורה של הצדיקים. וזהו ותאמר אסתר למלך בשם מרדכי. אסתר רומז לשכינה כמ"ש ותלבש אסתר מלכות וכל אמירה שלה לממ"ה הקב"ה בשם מרדכי צי"ע כנ"ל. והוא הכוונה להביא גאולה לעולם. וז"פ ויקץ יעקב משנתו. פי' שהשכינה היתה מעוררת אותו ללימודו. פי' משנתו לשון משנה ע"י לימודו הקיץ שכל י"ד שנה שהי' בבית עבר לא הי' ישן כלל ולא הוצרך התורה להקיצו. וכיון שראה יעקב כן חשיבות התורה שלו כי השכינה נהנית מתורתו ומקיצה אותו. אמר אכן יש ה' במקום הזה בלימודי ואנכי לא ידעתי שאלו ידעתי לא ישנתי כלל. ומכאן ואילך הי' לומד באהבה ותשוקה יתירה כמ"ש וישא יעקב רגליו כו' כי זהו מדת הצדיקים לרדוף לעשות נחת רוח לקוב"ה וכמ"ש רז"ל אלו הי' יודע ראובן כו'. וק"ל:
<b>אם יהי' אלהים עמדי ושמרני בדרך הזה אשר אנכי הולך וכו'.</b> הנ"ל ע"ד המבואר בספרים ברמז ענין הפרשה זו שהיא רומזת על יציאת הנשמה מעולם העליון לעוה"ז. עיין באוה"ח. והנה כן סיים הכתוב בזה אם יהי' אלהים עמדי ר"ל שכל תקוותנו בעוה"ז היא.רק זאת שיהי' אלהים עמדי בכל מעשינו כמ"ש ויהי נועם ה' אלהינו עלינו ומעשי ידינו כוננה עלינו וכו' כי אלמלא הקב"ה עוזרו לא הי' יכול לו. ואמר עוד ושמרני בדרך הזה כי כן כל פעולת המצות ומעש"ט צריך עמהם שמירה מהקב"ה להנצל מן החיצונים. כמ"ש ה' ישמרך מכל רע כו' ואם ה' לא ישמר עיר שוא שקד שומר. וזהו דוגמת החורש והזורע בארץ כל היום. ובכ"ז אח"כ אל השמים יתן עיניו לבא מטר יורה ומלקוש להצמיח דגנו ופרי תבואתו בעתו ובלתי הגשם לא יעשה ולא יצמיח כל דבר. כן אחרי כל עבודת המצות ומעש"ט צריך עליהם שמירה ע"י ההארה העליונה השופעת עליהם ואז יעלו ויגיעו ברום עולם בלי עיכוב. וזהו הרמז בענין והי' אם שמוע תשמעו אל מצותי כו' ונתתי מטר ארצכם בעתו וכו' מה ענין המטר לשמירת המצות. אכן זה לעומת זה עשה אלהים כמו שבארנו. ואמר עוד ונתן לי לחם לאכול הוא בחי' ההשפעה מהקדושה שהוא לח"ם גימ' ג' הויו"ת. ושבתי בשלום אל בית אבי. כי אך זה כל תקוותי לשוב בשלום אל בית אבי שבשמים אשר ממנו חוצבתי. ואמר בשלום אל בית אבי היינו לגרום היחוד והשלום בית אבי הוא או"א שהוא נקרא שלום בית כמ"ש בחכמה יבנה בית וכנ"ל. וע"ז אמה"כ ואהבת את ה' אלהיך לגרום היחוד ואהבה בהשם אלהיך באותיות הוי' ב"ה וזה נעשה ע"י בחי' שמירת השבת שהוא רומז באותיות ושבת"י שבת ו'י וכמ"ש איש אמו ואביו תיראו ואת שבתותי תשמורו. או"א תיראו ותיחדו ע"י אשר שבתותי תשמורו. ואמר עוד והי' ה' לי לאלהים שיחול שמו עלי עי"כ אוכל להמשיך השפעות טובות והאב"ן הזאת אמשיך מבחי' אלף אלופו של עולם לשם ב"ן דעשי' שזהו רמז אב"ן וימשיך ההשפעה מראש דרגין עד סוף דרגין להשפיע כל טוב לעמו ישראל אמן:
<b>ושבתי בשלום אל בית אבי והי' ה' לי לאלהים.</b> נקדים מ"ש לעיל בפ' תולדות בפ' וישבת עמו ימים אחדים ושלחתי ולקחתיך משם. שלא מצינו שנתקיים זה הדבור ששלחה לקחת אותו משם. ובארנו שזה רמז על יום השבת אשר גם בזמן הגלות השכינה שורה בתוכנו ביום השבת. וזה וישבת עמו אותיות שב"ת ו"י והם הימים אחדים. כי לא יבצר מכל איש אשר הוא מזרע ישראל להיות לו ביום השבת התעוררת הקדושה ואם הוא רוצה לגשת אל הקודש ניקל לו להשיג הקדושה יותר מימי החול. כמ"ש בזוה"ק כד עייל שבתא כו' כל דינין מתעברין מינה כו' כשנכנס באדם קדושת שבת מבטל ממנו כח הסט"א. וז"ש זכור ושמור בדבור אחד נאמרו. וז"ש בפיוט שמור וזכור בדבור אחד השמיענו אל המיוחד ה' אחד ושמו אחד. וז"ש וישבת עמו ימים אחדים רמז ליום השבת להכלל ביחודו ואחדותו ית"ש אשר כביכול מתיחד עמנו כמ"ש חכז"ל אוכלת עמו מלילי שבת ללילי שבת. לזאת ממילא אין לדאוג ולהתאונן על חורבן הבית ביום ש"ק. כמ"ש אוהבי ה' המחכים בבנין אריאל ביום השבת שישו ושמחו כו' כי ביום השבת הוא באמת בבחינת בנין בהמ"ק מפני כי השכינה הקדושה שורה בתוכנו כמו בשעת בנין בהמ"ק. וזה ושלחתי ולקחתיך משם רמז על הגאולה העתידה כמ"ש הנני שולח לכם את אליה הנביא כו' והשיב לב אבות על בנים. שיהיה התשובה בשלימות בזמן הגאולה ב"ב. אך יעקב אבינו ע"ה היה במדריגה גדולה יותר אשר גם בימות החול היה ג"כ בקדושה גדולה כמו בחינת שבת. וז"ש ויהי בעיניו כימים אחדים. פי' שכל ימיו היה באחדות הבורא. באהבתו אותה. או"ת ה' רומז לשכינה הקדושה. כמ"ש והנה רחל בתו באה עם הצאן כמבואר במ"א. נחזור לעניננו זה שכתוב ושבתי בשלום רמז ליום השבת כנ"ל שנקרא שלום. כי על ידי שמירת שבת אשוב בשלום לעשות היחוד כנ"ל:
<b>והיה זרעך כעפר הארץ.</b> יש להבין ענין הברכה הזאת שיהיו כעפר הארץ ולא אמר כחול הים וככוכבי השמים כמ"ש לעיל כחול הים. אך הנה כתיב הכל היה מן העפר כו'. כי אמנם זהו בחי' העפר אשר הוא אך המקיים את כל הברואים אשר עליה כי מעפר יצא לחם ויניקה לכל נברא ובלעדה לא תכון כל בריה בעוה"ז ובכ"ז היא שפלה מאד ונדרכת בכף רגלי ההולכים עליה תמיד. ממנה ילמד האדם כי זאת היא בעצמה הסיבה שהעפר היא המצמחת מזון לכל בריה מפני כי היא שפלה בעצמה ואיננה חשובה לכלום לכן היא נתונה לאם כל נברא וז"ש חכז"ל כי מי שמשים עצמו כעפר הקב"ה מגביהו עד לשמים. וכן אמרו חכז"ל שאמרו לו חכמיו להמן הרשע האומה הזאת כשהן יורדין יורדין עד לעפר לכן אח"כ כשהן עולין עולין עד לרקיע מחמת שהן משפילים עצמן כעפר לכן עולים עד לרקיע. וזה שאומרים ונפשי כעפר לכל תהיה. ע"י שנפשי כעפר לכן לכל תהיה בחינת כל הוא המשפיע כל טוב לכל בריה. וזש"א כי שחה לעפר נפשנו דבקה לארץ בטננו קומה עזרתה לנו. כי ע"י כי שחה לעפר נפשנו ונעשים כעפר ודבקה לארץ בטננו עי"כ קומה עזרתה לנו. וזהו והיה זרעך כעפר הארץ. פי' שמתחלה יחשבו כעפר שהוא נדרך בכף הרגל ועי"כ יעלו ויצמיחו להשפיע כל טוב לכל העולם כמו הארץ הזאת. וז"ש הכ' אני אשכון את דכא ושפל רוח להחיות רוח שפלים ולב נדכאים. ר"ל השכינה שורה עם הצדיק שהוא שפל ברך ונדכא בעיניו ולכך על ידו משפיע להחיות שאר בנ"י רוח שפלים ונדכאים כי כולם מגיע להם חיות מן הצדיק הזה כמ"ש במעלות משרע"ה והאיש משה עניו מאד מכל האדם כו'. כמ"ש לעיל ונפשי כעפר בענוה אז לכל תהיה להשפיע לכל ישראל כל טוב:
<b>וישא יעקב רגליו וכו' וירא והנה באר בשדה.</b> הנראה ברמז הכתובים הללו ע"ד המובא בזוה"ק בא"ר הוא ידוע וכן באר שבע היא השכינה וישב בבאר שבע ויטע אשל בבאר שבע. אש"ל ר"ת "אכילה "שתיה "לויה נטע הכל אברהם אבינו בבאר שבע לשיקבה"ו ומן הבאר ההוא ישקו העדרים בגלות וגללו את האבן כנ"ל ויאמר להם הידעתם את לבן ידיעה היא לשון יחוד. את לבן עולם הרחמים. הן עוד היום גדול לא עת האסף המקנה הוא רומז לגלות הארוך הזה ואמר להם השקו הצאן ולכו רעו. ר"ל להיות תפלת הצדיקים בזמן הגלות העיקר על טובת ישראל. וזהו שאמר השקו הצאן ולכו רעו בהשפעות טובות להיות להם קיום בגלות. וכמבואר ענין כזה בעין יעקב בדברי הכותב במאמר הגמרא בברכות דף ג' ע"א אמר רבי יוסי פ"א נכנסתי לחורבה אחת מחורבות ירושלים כו' הי' לך להתפלל בדרך ע"ש. וכן שמענו מפי תלמידי הרה"ק ר' אלימלך זלה"ה שלא היה מדבר כלל מחורבן בהמ"ק רק מתיקון הנפש תמיד. וז"ש והנה רחל בתו באה עם הצאן רחל רומז לשכינה הקדושה הנה היא מבקשת תמיד רק טובת בנ"י צאן קדשים אשר לאביה. כי רועה היא כמ"ש ותקם בעוד לילה ותתן טרף לביתה. לילה היא הגלות ממשכת פרנסה לכלל ישראל. הא לכם זרע. וכאשר נבקש על טובת ישראל ממילא תבוא הגאולה בב"א:
א"י <b>וישא יעקב רגליו וילך ארצה בני קדם.</b> הרמז בזה על בחי' יעקב הוא מדת האמת כמ"ש תתן אמת ליעקב. ואמת יש לו רגלים:
<b>א"י <b>וישא יעקב רגליו וילך ארצה בני קדם.</b></b> כבר בארנו ענין יעקב בזה הפרשה הכל רמוז לזמן הגלות אשר אנו בדיוטא התחתונה בחי' הרגלים. וידוע מ"ש בס' עמק המלך במעשה שהביא מר' אברהם הלוי ז"ל מתלמידי האר"י ז"ל שהיה גלגול ירמי' הנביא והיה מתאבל תמיד על חורבן בהמ"ק וצוה אותו האר"י ז"ל שילך אל הכותל מערבי והיה לו שם התגלות השכינ' בתחלה בלבוש שחור כדרך אשה אבילה וראשה חפוי. ותיכף נתגלה לו בהדר יופיה בשמחה עצומה. וזה הענין בגמ' הא בבתי בראי והא בבתי גוואי עוז וחדוה במקומו. וזה ג"כ וישא יעקב רגליו הם ימי הגלות וילך ארצה בני קדם. שהי' מעורר תיכף החסד אשר הי"ג מכילין דרחמי המסיימים אשר נשבעת לאבותינו מימי קדם. קדם ידעתי מעדותיך היינו הרצון הקדום בחסד עליון קודם ברי"ע וזה אשר הנביאים הראשונים.תיכף אשר נבאו התוכחות והיסורים מגלות תיכף אמרו נבואתם על הגאולה העתידה כי כן הוא בבתי גוואי כנ"ל. וזה פי' הידעתם את לבן בן נחור היינו לובן העליון הרחמים והחסדים אשר יהיה לעתיד. והנה רחל בתו באה עם הצאן צאן קדשים. והבן:
מה דאמרינן בגמרא יעקב תיקן תפלת ערבית. הנראה לרמז בזה ענין הנהגת האדם בדברי הרשות והמותר לו שיהיה בקדושה לאשר בעוה"ז הוא מעורב טוב ברע וצריך האדם לברר הטוב מן הרע. וזה שתיקן יעקב תפלת ערבית לשון מעורב טו"ר הכל הביא אל הקדושה וזה היה עבודתו כמו שמצינו בא"א ע"ה תיקן תפלת שחרית בחינת חסד כמ"ש שבענו בבקר חסדך והוא נגד המצות עשה אברהם עולה בגימט' רמ"ח. יצחק בחי' הגבורה להתגבר על יצרו במצות ל"ת להיות שמור מן החטא. ויעקב הוא שתיקן תפלת ערבית אפי' בדבר הרשות יהיה בקדושה קדש עצמך במותר לך. לכן גם הברכות בשמ"ע הם ג"כ מסודרים כך. מגן אברהם. מחיה מתים ברחמי' כו' נגד יצחק. אתה קדוש נגד יעקב אבינו כמ"ש והקדישו את קדוש יעקב כו' וזה תפלת ערבית רשות. וז"ש הוו זהירין ברשות. ובזה צריכין הזהרה יתירה שגם בדבר המותר לו יהיה בקדושה בכוונה הרצויה לעבודת הבורא ב"ה:
<b>וירא ה' כי שנואה לאה ויפתח את רחמה ורחל עקרה.</b> יש לדקדק בסמיכת הדברים ויפתח את רחמה ורחל עקרה. גם מה שמצינו אצל האמהו' ברחל ולאה לשון ויפתח את רחמה. ונקדים מה שכבר בארנו בס' תהלים בפ' על זאת יתפלל כל חסיד אליך לעת מצוא רק לשטף מים רבים אליו לא יגיעו. להורות דרך הישר לפני האדם ההולך בדרכי החסידות כשעומד בתפלה לא ישים מגמתו על מה שנוגע לעצמו וחסר לו רק יהמו המון רחמיו על זולתו להשפיע עליו חסדים וטובות כמ"ש בר"ח בן דוסא שכל העולם ניזון בשבילו וחנינא בני די לו כו'. וז"פ שטף מים רבים אליו לא יגיעו שהוא לא יהנה כלל מהחסדים. ולזה נקרא חסיד אותיות חסד ובתוכו נכלל יו"ד להיות דורש טוב כל היהודים. כי אם לא ישפיע לזולתו רק לעצמו זה איננו בגדר חסד כמ"ש בתיקוני זוהר כל חסד דעבדין לגרמיהו עבדין ומה שעושה לעצמו איננו נקרא חסד רק מה שנוגע לזולתו ג"כ. וזה הענין ברחל ולאה כתיב ויפתח את רחמה לשון רחמנות מה שלא מצינו בשרה ורבקה רק לשון ותהר רבקה וה' פקד את שרה כו'. לפי הידוע לי"ח כי האמהות הקדושות הם רומזים לעולמות העליוני' וכל עניני יעקב אבינו ע"ה עם רחל ולאה רומז על זמן הגלות כי אז שעת רחמים ורצון לעורר על זולתו חסד עליון. וז"ש וירא ה' כי שנואה לאה פי' שהיה דבר זה שנוי אצלה לבקש רחמים על מחסורה רק כל מגמתה בתפלתה על אחותה כמ"ש ורחל עקרה. וז"ש ויפתח את רחמה לשון רחמנות שלה בזה פתחה שערי רחמים על אחותה כי זהו רצון הבורא ב"ה להתפלל על חבירו. וז"ש קדש לי כל בכור פטר כל רחם ר"ל לפתוח הרחמנות על זולתו באדם ובבהמה לי הוא כי זהו הנקרא קדוש אם הוא בעל רחמנות על כל הברואים ואז הקב"ה מקרבו ושומע בקול תפלתו. וז"ש בתהלים מ' פסוק י"ז י"ח. ישישו וישמחו בך כל מבקשיך ויאמרו תמיד יגדל ה'. ואני עני ואביון אדני יחשב לי כו'. פי' כאשר כל בקשתי רק יגדל ה' ומה שנוגע לעצמו איננו זוכר כלל כמ"ש ואני עני ואביון. עי"ז עזרתי ומפלטי אתה כו' וזה היה ענין האמהות שכל אחת היתה מצפה לטובת חברתה כמו כן ברחל כתיב ויפתח את רחמה לשון רחמנות כנ"ל. וז"ש בתהלים מושיבי עקרת הבית אם הבנים שמחה כידוע מספרים כי רחל נקראת עקרת הבית ולאה היא נקראת אם הבנים. וז"פ כאשר מושיבי עקרת הבית זהו רחל עי"ז אם הבני' שמחה. וז"ש בלידת יששכר נתן אלהים שכרי כי נתתי שפחתי לאישי. להורות תום לבבה כי לא למענה עשתה זאת כי נתתי שפחתי לאישי לזה נתן אלהי' שכרי בלידת יששכר כנ"ל":
<b>ויפתח את רחמה כו'.</b> נקדים מ"ש בפי' הפ' מה רבו מעשיך ה' כולם בחכמה עשית כו' ע"ד הכ' פי' פתחה בחכמה. עפ"י היל"ח ענין הנקודות הרומזים לעולמות העליונים. קמ"ץ כמ"ש וקמץ הכהן. פת"ח רומז לעולם החכמה כמ"ש כולם בחכמה עשית פותח את ידך ומשביע לכל חי רצון. חכ"ם גימט' חיים כמ"ש תורת חכם מקור חיים. החכמה תחיה את בעליה. וזש"א בכל הש"ס לשון וחכמים אומרים שהיה בכחם להמשיך בתורתם ממקור החיים מספי' החכמה. וזה שתרגם ירושלמי בראשי' בחוכמא כי בריאת העולם התחיל מספי' החכמה נקודת פת"ח. וזה ג"כ הרמז ויפתח את רחמה. והבן:
<b>ותהר עוד ותלד בן ותאמר עתה הפעם ילווה אישי אלי כי ילדתי לו שלשה בנים על כן קרא שמו לוי.</b> הנה יש לרמז בזה במה שנכתב אצל בני השפחות ותלד זלפה ליעקב בן. וכן ותלד בן שני ליעקב וכן בכולם אבל אצל האמהות לא כתיב כן רק ותלד בן. אך הנ"ל עפ"י מ"ש שבטי י"ה עדות לישראל. ר"ל כי כל ענין מעלת הצדיקים להיות ג"כ תולדותיהן כיוצא בהן לזאת ע"י השבטים הקדושים שהיתה מטתו שלימה י"ב שבטי י"ה כולם צדיקים כולם ברורים מזה היה ניכר מעלתו של יעקב אביהם וזהו עדות לישראל כו'. ולזאת הנה אצל האמהות בני הגבירות לא הוצרך לכתוב שילדו ליעקב רק לאה רמזה זאת בלידת בן שלישי כי ילדתי לו שלשה בנים כולם ברורים בצדקתם כמו אביהם. אך בבני השפחו' הוצרך לאשמעינן שגם המה היו כיוצא בו ולזה נאמר ותלד ליעקב בן להיות כמותו. וז"ש ותרא רחל כי לא ילדה ליעקב. מאשר כל מגמתה היה להוליד זרע קודש כמו יעקב. ולזה היתה מצטערת כי לא זכתה להעמיד בן כמותו באמרה כי היא בשפלות המדריגה ואיננה ראויה להעמיד בנים כמותו. וזה שאמרה הבה לי בנים כו'. פי' שרצונה להעמיד ממנו בנים כמותו להיות תולדותיה כיוצא בו:
<b>ותהר עוד וכו' ע"כ קראה שמו יהודה ותעמוד מלדת.</b> הנה כבר נתבאר במ"א על מאמר הגמ' ר' יהודה היה דורש סמוכים. פי' לקרב השם הוי' יחד להיות סמוכין כי עתה הד' מפסקת. וז"ש והגישו אל הדל"ת. ויגשו לשבור את הדל"ת בסוד השבירה כיל"ח אבל כתיב והדלת סגר אחריו. וז"ש בגמ' כל המאריך באחד מאריכין לו ימיו. אמר ר' אחא בי' ובדלי"ת. להמשיך מא"א עולם הרחמים בהיחוד של ק"ש ע"י העלאת מ"נ ולהוציא הד' העומדת ומפסקת בשם הוי' ב"ה. ואז מאריכין לו ימיו כמ"ש בפי' הפ' ויהי כי ארכו לו שם הימים ע"ש. והענין הוא כי הד' רומזת על דוד המלך ע"ה רגל רביעי במרכבה ובחי' מלכות היא בגלות בבחי' דלות כי היא דלה ואביונה והוא שאמר דלותי ולי יהושיע כי עיקר הגאולה יהיה לבחי' מלכות הזאת ב"ב. והוא שרמז במשנה ב"ב המקיף את חבירו משלש רוחותיו וכו' ר' יוסי אמר אם עמד וגדר את הרביעית מגלגלין עליו את הכל. דהנה בחי' המקיף משלש רוחותיו הם תלת אבהן בבחי' חג"ת והרביעית היא בחינת מלכות בית דוד שמגלגלין עליו את הכ"ל היא כל"ה כי כל השפעות טובות באים על ידי המלכות וכל הישועות יהיו ע"י עליית מלכות בית דוד במהרה. וזהו שבעל המאמר הלזה הוא ר' יוסי כי יוסי גימט' אלהי"ם. ומהרה יקום אלהים ויפוצו אויביו ויגדור פרצות עמו בית ישראל שהיא הרביעית רמז לדלי"ת בגלות ויהיה יחוד הה' מלאה בבחי' כלה בקבוץ בנ"י לתוכה בשמחה. אכי"ר:
<b>ותאמר רחל דנני אלהים וגם שמע בקולי כו'.</b> נקדים מ"ש בהושענות סובלת סבלך עפ"י מ"ש בגמ' יסורים של אהבה. כי ראינו כמה צדיקים שהיו מקבלים עליהם יסורים של אהבה כגון ר"א ב"ר שמעון וכדומה. הענין בזה עפ"י מ"ש בסידור השל"ה שער השמים בפ' וחסידיך יברכוכה. יברכ"ו כ"ה כי כה רומז על המלכות והוא סוד יסורין של אהבה אשר הארכתי בהם במקום אחר שהענין הוא שהצדיק מקבל עליו יסורין להסיר הפגם שלמעלה המונעים היחוד וזיווג העליון כדי שיהיה אהבה בין הדבקים וזהו יסורין של אהבה כדי בשביל האהבה שלמעלה אהבת השכינה אל דודה ואז נמשכת הברכה בכל העולמות וסי' כה תברכו את בנ"י עכ"ל. והנה זה הענין מש"א בברכת יוצר המאורות וכולם מקבלי' עליהם עול מלכות שמים זה מזה. פי' שמקבלים עליהם יסורים כנ"ל כדי להקל מספירת המלכות כביכול העול מלכות הם הפגמים כנ"ל. ולזה נאמר אח"כ לאל ברוך נעימות יתנו כו' כי הוא לבדו מרום וקדוש מצמיח ישועות כו'. וז"ש בישעיה נ"ג ובחבורתו נרפא לנו כידוע אשר משיח צדקינו הוא מקבל עליו יסורים כדי להקל על הדור ושיוגמר היחוד למעלה. וזש"א ביה"ר קודם תהלים לחבר אשת נעורים עם דודה וכו' ומשם יומשך לנו שפע כו'. וז"ש בפרקי אבות הוה דן את כל האדם לכף זכות. כי ע"י הצדיקים שמקבלים עליהם דין ויסורים הם מכריעים את העולם לכף זכות להשפיע להם כ"ט. וז"ש בתהלים קט"ז אהבתי כי ישמע ה' את קולי תחנוני כו' אפפוני חבלי מות וכו' צרה ויגון אמצא ובשם ה' אקרא. פי' זה העיקר אהבה לקבל עליו עול מלכות שמים במס"נ. כמ"ש אפפוני חבלי מות וכל כוונתי בשם ה' אקרא שיהיה היחוד בשם הוי' ואז ממילא ישמע ה' קול תחנוני. וז"פ מה שהתחלנו סובלת סבלך. שסובלים היסורים למען הקל מלמעלה מספי' המלכות כנ"ל. וזה ג"כ הרמוז בפ' זו דנני אלהים וגם שמע בקולי. ע"י קבלת הדינין והיסורים של אהבה לגמור היחוד למעלה עי"ז נשמע תפלתי ברחמים. וזה שנאמר אצל דן מאסף לכל המחנות כי הצדיק אשר הוא בבחינה זו כנ"ל גורם השפע לכל הדור ומאסף לכל המחנות כנ"ל:
א"י <b>דנני אלהים וגם שמע בקולי וכו' ע"כ קראה שמו דן.</b> הנראה בביאור הכ' הזה דהנה כתיב אהבתי כי ישמע ה' את קולי תחנוני. אפפוני כו' ובשם ה' אקרא. ודרשו חכז"ל אימתי אני אהובה לפניו בזמן כי ישמע את קול תחנוני. ואמר אח"כ אפפוני חבלי מות כו'. כי אמנם זה מדת הצדיקים אשר מעולם להיות כל תפלתם ובקשתם רק עבור טובת כלל ישראל אע"פ שהם עצמם הם מדוכאים מאד ביסורי מות הנה חפצים הם בזה יותר כדי להפיק רצון וחסד על ישראל. וע"י מס"נ בתפלתם תתנונים לה' הם פועלים כל טוב על בנ"י. וז"ש אהבתי אימתי אני אהובה לפניו בזמן כי ישמע ה' את קול תחנוני עבור כלל ישראל אע"פ שאני אפפוני חבלי מות ויסורים קשים ר"ל בכ"ז בשם ה' אקרא כי אך בזה אני חפץ כדי להטיב לכלל ישראל. וז"ש בגמ' איזהו הם יסורים של אהבה שאין בהם ביטול תורה ותפלה. ר"ל איזהו הם היסורים אשר נדע כי לא באים בעבור החטא של עצמו ואם הוא רצוי לפניו ית"ש כל שאין בהם ביטול תורה ותפלה. ר"ל אם ע"י היסורים והתורה ותפלה ממשיך כ"ט על בנ"י בזה ידע כי תפלתו אהובה לפני הש"י. וז"פ שאין בהם ביטול תורה ותפלה שתורתו ותפלתו לא נתבטל למעלה רק פועל ישועות על ידם. וזה נקרא יסורי' של אהבה כי אהוב הוא למעלה כי מוסר נפשו עבור. אהבת ישראל כמ"ש אהבתי כי ישמע כו' אפפוני חבלי מות וכו' כמ"ש. והוא שמצינו אצל ר"ע וחביריו עשרה הרוגי מלכות שמסרו נפשם כדי להיות בזה תיקון לדורות אל ישראל כיל"ח. והוא נרמז מידי אבי"ר יעק"ב אותיות רב"י עקיב"א כי ע"י היסורי' ומס"נ של ר"ע משם רועה אבן ישראל ממנו יצאה כל התלמוד ותורה שבע"פ כמבואר וכלהו סתימאי אליבא דר"ע ומשם ירעו כל ישראל עבורו. וז"פ דנני אלהים ביסורים. אבל גם שמע בקולי עבור זה ישמע תפלתי עבור בנ"י וזה ע"כ קראה שמו דן הוא כמ"ש הוה דן את כל האדם לכף זכות כי צריך הצדיק לקבל על עצמו יסורין כדי להטיב לישראל על ידו וזהו הוה דן ביסורים כמו דן אנכי ועי"כ יהיה כל אדם לכף זכות. ע"כ קראה שמו דן כלומר הוה דן בעצמך כדי שיהיה כל אדם לכף זכות כנ"ל:
<b>ותאמר רחל אסף אלהים את חרפתי ותקרא את שמו יוסף.</b> כבר בארנו בענין לחם משנה בשבת רמוז על בחינת יוסף צי"ע ב' פעמים לחם עולה בגימט' יוסף כאשר ידוע כי שמירת שבת הוא תיקון על מכירת יוסף כמש"א במשנה תורה וזכרת כי עבד היית במצרים כמבואר בזוה"ק כי עבד היית זה יוסף. וידוע מספרים כי הרפ"ח ני"ק אשר נפלו לחיצונים העלה יוסף במצרים ר"ב. וז"ש רב עוד יוסף בני חי. וכן לשבור ב"ר רמז ג"כ על ר"ב ני"ק שהעלה יוסף במצרים. ועוד נשאר פ"ו כמנין אלהי"ם אשר תיקונם יוגמר לעתיד בביאת הגואל ב"ב. וגם ע"י ק"ש הוא בחי' העלאת הני"ק ע"י המס"נ וז"ש והיה בית יעקב אש וכו' ובית עשו לק"ש ר"ת לקריאת שמע. וזה שרמזה רחל בדברים האלה אסף אלהים את חרפתי כי ראתה ברוה"ק כי זה הבן היולד הוא יעלה תיקון רפ"ח ני"ק הרומזים בתיבת חרפת"י. וז"ש רש"י שהיתה מצירה שמא תעלה בגורלו של עשו. פי' שלא יפלו ח"ו כל ההשפעות להחיצונים ע"י הני"ק הנפזרים בהם ונבלעו ביניהם שהם גורלו של עשו כנ"ל. והבן. אסף אלהים את חרפתי ותקרא את שמו יוסף לאמר יוסף ה' לי בן אחר. פרש"י ואגדה כל זמן שאין לאשה בן כו' משיש לה בן תולה בו מי שבר כלי זה בנך מי אכל תאנים אלו בנך. הנראה לרמז בזה דהנה כל עיקר העבדות הוא להעלות רפ"ח ניה"ק שנפלו ממאנין תבירין מאז ולתקן פגם אדה"ר מחטא עץ הדעת. וזה נעשה ע"י בחי' יסוד צדיק זה יוסף. וז"ש אסף אלהים את חרפתי הוא אסיפת רפ"ח ניצוצין הרמוז בתיבת חרפת"י על ידי בחינת יסוד יוסף כמ"ש ויצבור יוסף ב"ר הם ר"ב ניצוצין שהעלה יוסף. וזהו שפרש"י מי שבר כלי זה בנך רמוז על בחי' שבירת הכלים ומי אכל תאנים אלו בנך הוא כמ"ד עץ שאכל אדה"ר תאנה היה וכ"ז נתקן ע"י יוסף וז"ש יוסף ה' לי בן אחר הוא להעלות הני"ק איברי דשכינתא שהוא רמוז בשם ב"ן מלכות להעלות שם ב"ן מן החיצונים אלהים אחרים ולהוסיף על הקדושה וזהו יוסף ה' השם ב"ן מבחינת אחרים אל חזרת הקדושה בב"א:
<b>ויבא יעקב מן השדה בערב וכו' וישמע אלהים אל לאה ותהר ותלד כו'.</b> הנה לא מצינו שהתפללה כלל כמו שדקדקו המפרשים ז"ל. אך. הנה כבר פרשתי בתפלת אנא בכח כו' המאמר האחרון שועתנו קבל ושמע צעקתנו יודע תעלומות מה המשך הדברים יודע תעלומות לשמע צעקתנו. אך לפי המבואר בספרים ובכתבי האר"י ז"ל על עניני התפלו' שתיקנו אנשי כנה"ג ואמירת תהלים וברכת סלח לנו רפאינו מברך השנים וכדומה לפי פשוטו הוא לכאו' ע"מ לקבל פרס וכל מה שמכוון יותר הוא יותר כוונתו לקבלת פרס. אך הנה הצדיקים הגדולים כל כוונתם בתפלתם רק לתקן העולמות העליונים כמבואר בספרים כאשר האדם מתפלל על רפואה או פרנסה וכדומה עיקר כוונתו הוא שאם יש חסרון למטה בבריאות או בפרנסה החסרון הוא למעלה בשכינה או בכללות ישראל בשרש נשמתם או על היחיד בשרש נשמתו יש פגם שנסתם ח"ו השפע ממנו ונפסק מלירד. וכאשר מתקנים הדבר למעלה ממילא יורד השפע בהצנור משורש נשמתו של האיש ההוא הצריך רפואה ופרנסה. ובזה יתישב קושית המפרשים על ענין התפלה שהוא השתנות רצון הבורא ולפ"ז ניחא מאד. ולזה כוונו חכז"ל במס' אבות ודע מה למע' ממך. פי' מה שנחסר לך למטה תדע החסרון למעלה דוגמתו וזה שנאמר והיית רק למעלה ולא תהיה למטה שכל כוונתך יהיה רק למעלה לתקן בעולמות העליונים כנ"ל. וז"ש במדרש בפ' אשגבהו כי ידע שמי מפני מה בנ"א צועקים ואינם נענים מפני שאינם יודעים להתפלל בשם שנא' כי ידע שמי. והמדרש הזה מחוסר הבנה. ובזה ניחא. וז"פ בש"ס כרום זלות לבנ"א זה התפלה שעומד ברומו של עולם ובנ"א מזלזלי' בה אין הפי' שאינם מתפללים כלל רק שבאמת מתפללים בכוונה רק שמזלזלים בהם שמכוונים בהם רק לתועלת גופם ובאמת עיקר התפלה לתקן בעולם העליון וז"ש שעומדים ברומו של עולם. ובזה פרשתי הפ' בפ' עקב כו' ברוך תהיה מכל העמים לא יהיה בך עקר. ודרשו רז"ל לא תהיה תפלתך עקרה ותהיה עושה פירות. הכוונה בזה דלכאורה על פי פשוט עיקר התפלה בזמן הזה מחמת שיש חסרון בעולם הן מחמת הגלות העובדי כוכבים או רפואה ופרנסה ואנו צריכין להתפלל ע"ז אכן לאחר כל ההבטחות שבפסוק הזה שיהיו כל הברכות בעולם על ישראל ויהיה עולה בדעתם שלא נצטרך להתפלל עוד כלל. ולזה אמר שלא תהא תפלתך עקרה רק שנעשה תיקון בעולמו' העליונים שהם צריכין תיקון עד ביאת הגואל כמבואר בפרי עץ חיים בכוונת התפלה על ז' מלכים שמתו ושאר תיקונים וזה נמשך עד ביאת הגואל:
(חסר הסיום) צא ולמד מה בקש לבן הארמי לעשות ליעקב אבינו כו' ולבן בקש לעקור את הכל. דהנה זה מדת פשוטי העם כאשר יתן את בתו לת"ח והוא עודנו באבו מתהלך בצדקו על התורה ועבודה ולנסוע לצדיקי הדור. הנה מתעורר נגדו היצה"ר לקומם חותנו עליו להטותו מדרכו. ומתחלה בא עליו בדברים רכים לפתותו אתה בני לא טוב לך שבת תמיד בית התורה ותפלה כל היום רק שים לבך גם על עניני עוה"ז אשר נכון להחיות נפש ביתך והוא גם הוא מצוה רבה וטוב תורה עם דרך ארץ וכדומה ראיות רבות מפיתוי היצר. והנה אמנם זה היה מדת לבן הארמי אשר רצה להטות את יעקב מדרך צדקתו אל עניני עוה"ז והחליף את משכורתו עשרת מונים כדי לטרוד את מחשבתו. וזה שרמזו רז"ל. אתה האברך המתפתה מחותנך. צא ולמד צא ממחשבתך ולמד ואל תשים לבך על הנ"ל כי כן מה בקש לבן.. ר"ל רק בקש בבקשה ליעקב אבינו לאמור הלא ארבעה נשים לך ואחד עשר ילדים ראה נא לפרנס אותם ואעפ"כ לא שמע לו כי רצה לעקור את הכל הוא הכל דקדוש' בדבריו כנ"ל. וכ"נ ללבן השמר לך מדבר עם יעקב מטוב ועד רע. ר"ל מהטוב שאתה אומר כי טוב תורה עם דרך ארץ כי זהו מגיע עד רע וסט"א להעביר הצדיק מצדקתו:
<b>וישמע את דברי בני לבן לאמר לקח יעקב את כל אשר לאבינו ומאשר לאבינו עשה את כל הכבוד הזה.</b> כי אמנם זה היה מדת של אבותינו הקדושיס ללקט אורות וניצוצות הקדושות בכל מדרך כף רגלם כמ"ש לכם יהיה. וכ"נ באברהם אבינו ונברכו בך כל משפחות האדמה ובזרעך. לשון המבריך את הגפן לנטוע במקום אחר כן הבריך כל הנשמות להקדושה כמו במלחמת המלכים שם מצא נשמת רבא כמובא בכתבי האר"י ז"ל בר"ת "רכשו "בן "אחיו ע"ש. וכזה היה ענין יעקב ויוסף בכל הליכתם לכן כאשר יעקב אבינו ע"ה הוציא כל הני"ק מבית לבן לא היה לו לעשות עוד אצלו כלל. וז"ש לקח יעקב את כל אשר לאבינו ר"ל כל דסט"א אשר כל יניקתם וחיותם מיניקת הקדושה והוציא את בלעם מפיו ומאשר לאבינו עשה את כל הכבוד הזה. דהנה זה דרך האיש הישר הולך ליקח לו ראיה מהפכו כאשר רואה תשוקת ההמון עם והשתדלות בדבר הרשות ככה ירדוף הוא וישתדל בזריזות בקיום המצות והוא ישכים כמו שהם משכימים בבקר. וכמו כן כשרואה איזו ענין מתאוות עוה"ז ואיזו התפארות ותשוקת האדם להם כן יתלהב ויתאווה להקדושה להיות דבוק בשרשו וכן בכל המדו' וכמבו' זה בספר תהלים כמה פעמים. וזה היה ענין העבדות של יעקב אבינו אצל לבן בראותו תשוקתו וטרדתו בעניני תאוות עוה"ז ככה עשה אף הוא בקדושה. וכ"נ ברבקה ותקח את בגדי עשו בנה החמודות אשר אתה בבית ותלבש את יעקב בנה כו' כי יעקב היה ירא לשמוע אל אמו לקחת הברכות פן אהיה כמתעתע והבאתי עלי קללה כו' ולזה לקחה בגדי עשו החמודות פי' חמדת ותאוות עשו בעניני עוה"ז לבשה את יעקב בנה כדי לעשות מצותה בחשקות. וז"ש ומאשר לאבינו עשה את כל הכבוד הזה כי ממנו לקח ראיה להעבדות הש"י ולכן אח"כ כשהלך מעמו נאמר ויגנוב יעקב את לב לבן הארמי פי' שגנב לבו הרע להיות לו דרך להפוך להקדושה כמ"ש חשבתי דרכי הם דרכי הרשות ואשובה רגלי אל עדותיך. וז"ש ולא תתורו אחרי לבבכם וכו' למען תזכרו וכו' ר"ל עיניכם אשר אתם זונים תקחו להפך למען תזכרו ועשיתם את כל מצותי להפוך מרע לטוב כנ"ל. והבן:
<b>מה פשעי ומה חטאתי כי דלקת אחרי כי מששת את כל כלי מה מצאת מכל כלי ביתך.</b> כי הנה אם האדם יפול במחשבות זרות מן תאוות העוה"ז ר"ל מזה יש בו אחיזה להחיצונים. וזה ענין ההתגברו' האויבים בגלות המר הזה. וז"ש יעקב אבינו ע"ה אשר כל מחשבותיו היה לטוב ולא נפל לאחת מהם. ולזה אמר מה פשעי כו' כי דלקת אחרי. פי' מה אחיזה יש לך עלי כי מששת את כל כלי. פי' המחשבות שלי כמ"ש וכלי כליו רעים. מה מצאת מכל מחשבותיך כי לא מחשבותי מחשבותיך:

וישלח

<b>וישלח יעקב מלאכים.</b> פרש"י מלאכים ממש. י"ל כוונת רש"י דהנה ידוע מזוה"ק שמכל מצוה ומצוה נברא מלאך. והנה נגד השר של עשו עיקר התקנה נגדו הוא ק"ש להכניעו. וז"ש והיה בית יעקב אש ובית עשו לק"ש ר"ת "קריאת "שמע כמ"ש במג"ע על פסוק כה תאמרון לאדוני לעשו כה הוא ק"ש. ויש לרמז בתיבת ממ"ש ר"ת "מקבלת "מלכות "שמים היינו המלאכים היוצאים מכוונת ק"ש הוא העיקר להכניע שר של עשו ומכללו הוא עמלק אין השם שלם כו' ועלו מושיעים בהר ציון לשפוט את הר עשו והיתה לה' המלוכה וכו' ביום ההוא יהיה ה' אחד ושמו אחד:
<b>אם יבא עשו אל המחנה האחת והכהו והי' המחנה הנשאר לפליטה.</b> פרש"י התקין עצמו לשלשה דברים לדורון ולתפלה ולמלחמה. הנראה לרמז בזה מבלי שנאריך בדקדוקים. (א' מה לשון והכהו. ב' איך יצא מפי אותו צדיק דברי' כאלה לא טובים להחליט הדבר כי יבא אל המחנה האחת והכהו שלא יהיה ח"ו כשגגה היוצאת מפי השליט). אך הנה מבואר בכתבי האר"י ז"ל כי עיקר קיום הרשעים בעוה"ז הוא ע"י בליעת ניה"ק אשר בקרבם וע"י הוצאות בלעם מפיהם הם מתבטלים וכמבו' זה בגמ' ענין יהיב עיניה ביה ונעשה גל של עצמות שהוא ע"י ראות עיניו והסתכלות של הצדיק מוציא הניה"ק מקרבו אז עי"כ ממילא מת ונעשה גל של עצמות. והנה כבר מבואר כי עשו הרשע היה בו ני"ק רבים וגדולים שהם אשר דברו מקרבו כמבואר בהאר"י ז"ל על כי ציד בפיו שהם הנשמות של הצדיקים שהיה בפיו. והנה כאן אמר וארבע מאות איש עמו ר"ל ארבע מאות ני"ק היו עמו ממש בקרבו ועי"כ התאמץ הרשע הזה לצאת לקראת יעקב אך כאשר הסתכל יעקב אבינו עליו הוציא ממנו הני"ק האלו ושבו אל הקדושה. וז"ש כי ע"כ ראיתי פניך כראות פני אלהים ע"י הוצאת ני"ק להשיבם אל הקדושה ועי"כ נתבטל כח הרשע ושב לאהוב את יעקב כי הד' מאות איש יצאו ממנו וזה שפרש"י וישב ביום ההוא עשו לדרכו עשו לבדו אבל הד' מאות איש שהלכו עמו נשמטו מאצלו אחד אחד. ר"ל הד' מאות ניה"ק נשמטו ויצאו ממנו ונתדבקו באחד שבקדושה. וזהו אחד אחד של ק"ש באחדו' העליון. וז"ש הנביא מחמס אחיך יעקב תכסך בושה ר"ל החמס של ניה"ק שחמס אחיך יעקב ממך עי"ז תכסך בושה כי לא נשאר בידו כלום. וזה שנקרא חמס כי חמסן יהיב דמי וכן כאן ע"י הדורון שנתן לו הוציא ממנו הני"ק. וזה שפרש"י שהתקין א"ע לשלשה דברים לדורון ולתפלה ולמלחמה כל השלשה הם להוציא ניה"ק. מעשו וזה הנקרא מלחמה כמ"ש בים ה' איש מלחמה ע"י העלאת הני"ק של מצרים ה' שמו נתיחד השם ב"ה וזהו ע"כ יאמר בספר מלחמות ה' את והב בסופה ר"ל שנתנו בסופה את הני"ק. וזה שנאמר כאן והיה המחנה הנשאר לפליטה הוא פליטת הני"ק שבקרבו יצאו אל הקדושה:
<b>אלהי אבי אברהם ואלהי אבי יצחק ה' האומר אלי כו' קטנתי מכל החסדים כו'.</b> בפרש"י הנ"ל התקין עצמו לשלשה דברים לדורון ולתפלה ולמלחמה. דהנה כבר פרשתי אצל וישובו המלאכים אל יעקב כמה האדם צריך ללמוד להשיב בתשובה שלימה קודם גשתו להש"י לעמוד בתפלה לפניו והנה כן בכל הפ' הזאת נלמוד סדר תפלת האדם מיעקב אבינו ע"ה כמו שפרש"י התקין עצמו לדורון ולתפלה ולמלחמה. לדורון ר"ל ע"ד שאמרו חכז"ל דהוה יהיב פרוטה לעני והדר מצלי כי הנה צריך האדם לכוון מעלותיו בעליות התפלה כי לא יוכל לעלות אל העולם האצילות קודם שעלה אל העולם העשיה ויצירה ובריאה. לכך צריך לעשות זה לכוון מעשיו ועניניו דרך כל עולם בעלותו הר בית ה' השמים נגד עולם העשיה צריך לעשות צדקה ומעש"ט קודם התפלה וכן ביצירה צריך לכוון מעשיו נגד יצירה וכן בכולם כמבואר בכוונת ע"ש. וזהו כוונת מעשי המצות שאנו עושים בפעולה הגשמיית השייך ג"כ לתפלה כמו פעולת הנחת תפלין וציצית לעלות בסולם העולה למעלה כסדרן בכוונת המחשבה עמהם כנכון. וזה שפרש"י לדורון כמו שפרשנו נגד עולם העשיה כך מעשה המצות הם דורון בגשמיות ולתפלה. ועם הכל למלחמה כי בכל תפלה צריך להגביר מלחמתו נגד המחשבות המבטלים אותו מכוונתו כי עבודה שבלב זהו התפלה ובאמת הוא עבודה קשה לכוון מחשבתו שיהיה בלי מחשבה זרה לכן התפלה נקראת עבודה. וז"ש כאן אלהי אבי אברהם כנ"ל מה זה שאמר אלהי אבי אברהם ולא אמר אברהם סתם. אך הנה כתיב זה אלי ואנוהו אלהי אבי וארוממנהו. דהנה כבר בארנו כי המחשבות נקראו אבות וזה שאומרים אלהינו ואלהי אבותינו הם הרצונות והמחשבות אשר יכינו לה' כי כן עיקר קבלת האלהות הוא טהרת המחשבה וכל אשר יגבר איש על מחשבתו לבטל המחשבות זרות בזה מתרומם כבוד הבורא ב"ה כי מלך אסור ברהטים ברהיטי מוחא כמבואר בזוה"ק. וזהו אלהי אבי וארוממנהו האלהות הוא במחשבתו ובזה וארוממנהו. וז"ש יעקב אבינו ע"ה אלהי אבי אברהם ואלהי אבי יצחק. כי האמנם הוא שהיה תם במחשבתו שלא נפגם במחשבה זרה כל ימי חייו וכמ"ש הכ' מלפני אדון חולי ארץ מלפני אלוה יעקב. פי' כי לעתיד בעת אשר מלך במשפט יעמיד הארץ הנה עיקר הפחד והחיל יהיה כאשר יבחן בחינת האלהות של יעקב כי יפקד עליהם על מחשבתם הזרה והשנואה זה קשה מכולם כי יש אשר בפועל לא עשה רעה אך המחשבה מי יכילנה. וזהו מדת יעקב אבינו כמ"ש כחי וראשית אוני כי לא נפגמה מחשבתו כלל. וז"ש ישראל עלה במחשבה ולכך זכה בזה שהיתה מטתו שלימה בלי פסול. ולכך התפלל בבחינת אלהי אבי כנ"ל כי אתה לבדך הוא במחשבתי. קטנתי. כי אני אינני כדאי לכל הקדושה הזאת לולי עזרתך עמדי ואל יבלבל מחשבתי עוד כי ירא אנכי אותו כו'. ואתה אמרת היטב איטיב עמך. כי כוונת הבריאה היתה להטיב לברואיו ולטובתינו נברא העולם ולכך תשמרנו ותצילנו כל הימים:
<b>ואתה אמרת היטב איטיב עמך.</b> הנ"ל דהנה כתיב ואני הנני בריתי אתך לך ולזרעך אחריך. כי אמנם כל היחודים והשפעות החיות בכל העולמות הם נעשים רק ע"י צדיקים כמו שאנו אומרים קודם ק"ש שהוא היחוד אהבה רבה אהבתנו חמלה גדולה ויתירה חמלת עלינו ומסיים וקרבתנו מלכנו לשמך הגדול כו' ליחדך באהבה וכו' הבוחר בעמו ישראל באהבה. כי באמת זה חמלה גדולה שחמל הש"י עלינו להיות רק אנחנו הגורמים היחוד בעליוני' יותר מכל צבא מרום וזהו רק מחסד עליון שבוחר בעמו ישראל באהבה של שמע ישראל יותר משל המלאכים ורק אותנו צוה ואהבת את ה' אלהיך לאהוב וליחד אותיות הוי' ב"ה כמ"ש ואתם הדבקים בה' אלהיכם כו' וזהו כי כל בריאת העולמות ג"כ נבראו רק בשביל צדיקים שהם יהיו המתקנים ומיחדים בכל העולמות. וז"ש ואתה אמרת ר"ל בתחלת הבריאה אמרת היטב איטיב עמך ר"ל על ידך ועמך יהיה היחוד כמ"ש פנים בפנים דבר ה' עמכם כמ"ש כבר:
<b>ויאמר שלחני כי עלה השחר.</b> ופרש"י וצריך אני לומר שירה ע"ש. יש להבין למה רק בעת הזאת שהיה עם יעקב הגיע זמנו לומר שירה וכי כל המלאכים אומרים שירה בכל יום הלא יש שאין אומרים רק פעם אחת ביובל או פעם אחת בשמיטה ואיך במכוון רק בעת הזאת הגיע זמנו לומר שירה. אך הנה מבואר בזוה"ק פ' שמות י"ז וז"ל כד אנח לישראל תחות שלטנותא דאומין יתיב וגעי ובכי הה"ד במסתרים תבכה נפשי וכו' ע"ש. אי טרנא עציב וכ"ש דגעי ובכי שמשוי מאי עבדי הה"ד הן אראלם צעקו חוצה וכו' ע"ש. הנה לכך אין דרך המלאכים לומר שירה למעלה בעת אשר לא טוב לבנ"י חלילה כמבואר בזה אך בעת אשר טוב לישראל בישועה ורחמים הנה גם המלאכים בטוב לב אומרים שירה לפני הש"י. וז"ש פנות צבאיו קדושים רוממי שדי תמיד מספרים כבוד אל וקדושתו. פי' שגם אמת אשר יש מלאכים גדולים אשר תמיד מספרי' כבוד אל וקדושתו תתברך כו' ועונים באימה כו' קדוש קדוש כו' אבל עיקר הדבר לאל ברוך נעימות יתנו וכו' לברך הש"י כי אך הוא פועל גבורות בעל מלחמות זורע צדקות וכו' ומשפיע לבנ"י כל טוב. אזי הנה המלאכים בטוב לב ירונו להש"י כי השמחה במעונו אז הנה זמירות יאמרו ותשבחות ישמיעו הנה התשבחו' האלו הם מקובלים לפני הש"י. לכן גם המלאכים צריכין לבקש תמיד על ישועת ישראל כו' וז"ש שאין המלאכים אומרים שירה למעלה עד שאמרו בנ"י למטה תחלה. פי' שיהיו נושעים ברב טוב למטה להיות שמחים וטובי לב לומר שירה ושבחה להש"י אזי גם המלאכים אומרים שירה. והנה גם בזה כ"ז שהי' יעקב אבינו ע"ה בגלות במר נפשו מצרת עשו ולבן לא יכלו המלאכים לומר שירה למעלה אך כאשר בעת הזאת הנה ישראל נושע בה' מלבן ומשר של עשו אז בא הזמן עת הזמר של המלאכים לומר שירה למעלה כולם כאחד כנ"ל:
<b>ויזרח לו השמש כאשר עבר את פניאל והוא צולע על ירכו.</b> עפרש"י ויזרח לו השמש לרפאותו מצלעתו כמ"ש שמש צדקה ומרפא כו'. ועדיין יש לדקדק שלשון הפסוק הוא בהיפך שמתחיל ויזרח לו השמש כו' ואח"כ כתיב והוא צולע על ירכו דהול"ל מקודם שהי' צולע על יריכו ואח"כ ויזרח לו השמש לרפאותו. אכן הנ"ל עפמ"ש בפ' מקץ בפ' לולא התמהמהנו כי עתה שבנו זה פעמי' לרמז בזה כי אם האדם עומד במרדו ואינו תוהא על הראשונות כל דרך איש ישר בעיניו כאשר איננו יודע מה חסר לו כי גם זה הסתת היצר לומר לו כי הכל עושה למצוה רבה ואין בו שום עול. ועל זה צריך להיות לו עזר מן השמים למען ידע כי לא טוב עשה ויתקן המעוות בעוצם התשובה הנכונה. לכן גם השבטים הקדושים כל ך"ב שנה שמכרו את יוסף אחיהם לא ידעו אם עשו שום חטא בזה רק נדמה להם כי זה דרך הטוב והישר. רק כאשר באו למצרים אל יוסף הצדיק והופיע עליהם מגודל קדושתו אז הרגישו כולם מה עשו ובא הרהור תשובה בלבבם אז אמרו אבל אשמים אנחנו על אחינו כו'. וז"ש ליעקב אביהם לולא התמהמהנו כי עתה שבנו זה פעמים כי כן הוא דרך התשובה לעלות בכל יום במעלה יתירה ולהתחזק בכל יום יותר וידע כי ביום אתמול לא הי' במעלה זו ויחזור וישוב בתשובה על יום שעבר. ונחזור לענינינו. ויזרח לו השמש פי' כי השי"ת ברוב חסדיו מאיר לאדם ונותן לו אור הנשמה ואימתי זאת כאשר עבר את פניאל פי' כשעברו ממנו הפניות שהי' לו בהעבדות של תורה ומצות מקודם לזה שלמד תורה שלא לשמה כי לא הי' טהור ועודנו מעונה ומוכה מעצת היצה"ר והי' צריך רפואת הנפש לכן לא הי' מרגיש כלל מה שחסר לו. אך עתה כאשר זרח לו השמש אור הנשמה הבהירות הקדושה מסיעתא דשמיא אזי הוא מבין מדעתו כי הוא צולע על ירכו ועודנו צריך תיקון ורפואה לנפשו כנ"ל:
<b>ואחר נגש יוסף ורחל וישתחוו.</b> לכאורה איך יתכן לדחות נפש מפני נפש למה הקדים השפחות לבני לאה ראשונה לפני עשו ובאחרונה יוסף ורחל. אמנם ידוע כל ענין יעקב ונשיו מורה לעתיד וסדר תיקון הבריאה מתחלה ועד סופה. ובאמת סדר התיקון כך הוא כי סוף הכל הוא תיקון יוסף ורחל כמ"ש והיה ביתיעקב אש ובית יוסף להבה ועלו מושיעים בהר ציון כנ"ל. וע"כ נאמר בתוכחה ולא נחלו על שבר יוסף בחינת שבירת הכלים וכן ברחל כתיב כה אמר ה' כו' רחל מבכה על בניה כו' ושבו בנים לגבולם:
<b>יעבר נא אדוני לפני עבדו ואני אתנהלה לאטי לרגל המלאכה אשר לפני ולרגל הילדים כו'.</b> הנ"ל דהנה ע"י העבדות והקדושה של הצדיקי' הנה הם מבריחים את החיצונים כי לא ינוח שבט הרשע על גורל הצדיקים. וז"ש יעקב בע"כ יעבר נא אדוני להלן מלפני העבדות שלי ואני אתנהלה לאטי לרגל המלאכה לאט"י גימט' נ' ר"ל אני אתנהלה ואמשיך לאטי הנו"ן שערי בינה. לרגל היא היסוד כמבואר בספרים. וע"ז הוא שאמרו בגמרא האומר רגלה של זו עולה פשטה קדושה בכולה כי כן ע"י קדושת היסוד הנקרא רגל הוא עולה ופשטה קדושה בכולה ונעשה הצדיק הזה כולו קודש לה' אם האדם מקדש עצמו מלמטה מקדשין אותו למעלה ונעשה כולו בבחי' יסוד כמו יוסף וכן הוא מבואר בזוה"ק. וזהו שאמר יעקב אתנהלה לאטי אמשיך מנו"ן שערי בינה לבחי' יסוד לרגל המלאכ"ה הוא אותיות מלכ"ה ה"א להשפיע למלכות וזהו לרגל הילדים להשפיע ולהוליד כל טוב לישראל. אמן:
<b>ויאמר יעקב אל ביתו ואל כל אשר עמו הסירו את אלהי הנכר אשר בתוככם והטהרו ונקומה ונעלה בית אל. ואעשה שם מזבח וכו'.</b> פירש"י והטהרו מעבודת גלולים עכ"ל. התורה מלמדת אותנו דרך לעבודת הבורא ב"ה מדברי יעקב אבינו ע"ה ונקדים דברי הש"ס בקדושין כל שאינו יודע בטיב גיטין וקדושין לא יהי' לו עסק עמהם והרגישו המפורשים למה הקדימה גיטין לקדושין הלא בכ"מ קדושין קודמין לגיטין דבתחלה האדם מקדש ואח"כ אם מצא בה וכו' הוא מגרשה. אך נקדים דברי הש"ס על פסוק מה ה' דורש ממך כי אם הצנע לכת עם ה' אלקיך. ודרשו חכז"ל זה הוצאת המת והכנסת כלה. ונדחק רש"י בפי' הש"ס הזה. ועוד מה הוא הענין שדרשו דוקא הפי' הצנע לכת לשני דברים הללו דלמא הפי' הצנע לכת ליתן צדקה בסתר כמ"ש מתן בסתר וכו' או להתפלל בהצנע כיון שכל הדברים טוב בהם הצניעות. ועוד מאי כי אם הצנע לכת וכי אם יקיים אדם הני תרי דברים הוצאות המת והכנסת כלה יותר אין הקב"ה חפץ מן האדם. ולמה תרי"ג מצות. אך נקדים לזה דברי הספרים הקדושים ובפרט האריז"ל שכל המצות ותפלות ותורה ומעש"ט שהאדם עושה אם חטא מקודם ולא עשה תשובה כל התפלות והמצות נוטלים הסט"א וחיילותיו ואדרבא מוסיף כח לקליפה בתורה ומצות. ובזה פרשו הפסוק ולרשע אמר אלקים מה לך לספר חוקי וכו'. ובזה פרשו הפסוק סור מרע ועשה טוב היינו קודם עשיית הטוב מקודם צריך להיות סור מרע דהיינו לעשות תשובה. ובזה פרשו תשובה ומעשים טובים בעוה"ז שלכל מעשים טובים שאנו עושים בעוה"ז צריך תשובה מקודם ואח"כ מעשים טובים. ובזה פרשנו ואמרנו שהדברים האלו מפורשים בתורה בפ' התשוב' בפ' וילך ושבת עד ה' אלקיך וכו' ושמעת בקולו ככל אשר אנכי מצוך וכו'. עוד שם פסוק אחר ואתה תשוב ושמעת בקול ה' כו' לשמור מצותיו וחוקותיו הכתובה בספר הזה כי תשוב אל ה' אלקיך כו' מבוארים הדברים שהתורה אומרת שהתשובה קודמת לכל המצות ומבלעדה לא ירים איש את ידו לעשות שום מצוה שהרי אמר הכתוב לשמור מצותיו וכו' כי תשוב וכו' שכל זמן שלא עשה תשובה הכל הולך לסט"א. ובזה נחזור לש"ס הנ"ל הצנע לכת עם ה' אלהיך ע"ד שאיתא בזוהר על פסוק הנסתרות לה' אלהינו שהיא יראה ואהבה שהם דברים שבלב. וזהו הצנע לכת עם ה' אלקיך שיראה ואהבה הם בהצנע לכת כי היא בתוך בנ"א דהיינו השם י"ה שהוא יראה ואהבה כמבואר בזוהר ותלך עם ה' אלקיך שהשם הוי' יהי' שורה עמך בכל דרכיך. וזהו הוצאות המת והכנסת כלה. וגם מבואר שס"מ וסט"א נקראים מתים. וזהו אמרו כאלו אכלו מזבחי מתים. וגם אמרו בש"ס רשעים בחייהם קרוים מתים משום שהס"ם וסט"א שולטין על האדם הרשע כמאמר חכז"ל רשעים יצה"ר שופטן והן נקראים מתים לכן הרשעים שהם תחתיהן נקראים ג"כ מתים כמוהם. וזה כוונת הש"ס מעבירין את המת מלפני הכלה אם אדם רוצה להכניס הקדושה היינו השכינה הנקראת כלה לתוכו יצטרך מקודם לפנות המת ולהעבירו מלפני הכלה שאין אדם דר עם נחש וכו' ומכ"ש הקב"ה. וזה רמז הכתוב בפ' חיי שרה בדברי לבן ויאמר בא ברוך ה' למה תעמוד בחוץ ואנכי פניתי הבית ופרש"י פניתי הבית מע"ג רמז לנו הכתוב שקודם פניות הבית מע"ג היינו פנימיות ועקמימות שבלב ע"ד לא יהי' בך אל זר היינו היצה"ר שבלבבו של אדם שאי אפשר לבוא בתוכו ברוך ה' ומכש"כ השכינה וכמבואר בזוהר שצריך כל אדם להעביר הסט"א מכל אבר ואבר אז שורה השכינה עליו. וזה רמזו רז"ל זהו הוצאות המת והכנסת כלה היינו השכינה הנקראת כלה וזהו כל שאינו יודע בטיב גיטין וקדושין קודם כל מצוה. שידוע עיקר כוונת כל מצוה היתה להתקדש אותנו בהם כמ"ש אומרים אשר קדשנו במצותיו שבכל מצוה ומצוה אנו מוסיפין עלינו קדושה ואם האדם נתעב בחטאיו ועוונו אין הקדושה יכולה לשרות על האדם כי אין אדם דר עם נחש וכו'. וזה נקרא גיטין היינו גרושין. וזה כל שאינו יודע בטוב גיטין וקדושין היינו מקודם גיטין ואח"כ קדושין. ומזה פרשתי הכתוב משכו וקחו לכם צאן ופרשו רז"ל משכו ידיכם מע"ג שזה היתה מצוה ראשונה כמאמר חכז"ל לא הי' צריך התורה להתחיל אלא מהחודש הזה לכם למדה התורה אותנו שקודם עשיית הקרבן שהיא מצות קרבן פסח למשוך ידיהם מע"ג. ולזה היתה הרמזים וכוונת התורה במצוה הראשונה בפסח שיצאו מתתת הסט"א היינו מיד מצרים דכל זמן שהיו תחת יד מצרים היו תחת יד הסט"א כמבואר בספרים. אך אחר שיצאו ממצרים מתחת שיעבודם הי' כוונת הקב"ה שיצאו מתחת יד שיעבוד היצה"ר. ולזה מצוה ראשונה הוא פסח ואכילת מצה היינו להתקדש גופו של בנ"י בהשראת הקדושה צוה הש"י לגרש הסט"א והיצה"ר דהיינו ביעור חמץ הוא היצה"ר כמבואר בזוה"ק ובספרים. ולזה אמה"כ אחר מצות קרבן פסח ואמר עוד ז' ימים מצות תאכלו אך ביום הראשון תשביתו שאור מבתיכם היינו מערב יו"ט ולא ביו"ט עצמו ע"ד שאמרו מעבירין את המת מלפני הכלה. וזה כוונת רבא בש"ס בפסחים דף ה' אך ביום הראשון הוא מעיו"ט ולא ביו"ט עצמו הרי נאמר לא תשחט על חמץ דם זבחי א"כ ראינו שכוונת הכתוב שקודם עשיית המצוה יהי' ביעור חמץ. ולזה אמר אח"כ ושמרתם את המצות ודדשו חכז"ל אל תיקרי מצות אלא מצוות הרמז שבכל המצות צריך מקודם ביעור חמץ. ולזה יש לומר מה שמקשים שבדברי משה לא נזכר רק עשיית הפסח ולא נזכר כלל ביעור חמץ. אך במה שאמר משכו ידיכם מע"ג כדרשת חכז"ל ממילא מרמז בזה מצות ביעור חמץ כנ"ל. ולזה בא הרמז בסמיכות בפ' כי תשא אלהי מסכה לא תעשו לכם את חג המצות תשמור. עוד רמז בכ' ובא השמש וטהר ואחר יאכל מן הקדשים. וזה ג"כ בפ' משפטים לא תשתחוה לאלהיהם ולא תעבדם וכו' ושבר תשבר מצבותיהם ועבדתם את ה' אלהיכם כו'. וזה ג"כ הרמז בפ' אדם כי יקריב מכם קרבן לה' מן הבהמה כו' תקריבו את קרבנכם. היינו מקודם צריך להקריב הבהמיות שבאדם לעשות לה' בכל דרכיך דעהו ואח"כ אדם כי יקריב מכם כו' יכול האדם להתקרב להקב"ה. וכן נאמר בפ' קדושים לרצונכם תזבחוהו היינו הרצון הרע שבכם תזבחוהו קודם עשיית הקרבן. וזה היתה כוונת יעקב אבינו ע"ה בפסוק הזה הסירו את אלהי הנכר אשר בקרבכם ע"ד שאמרו חכז"ל לא יהי' בך אל זר זה היצה"ר שהוא בתוך לבו של אדם והטהרו מע"ג כפרש"י ונקומה ונעלה בית אל ונעשה שם מזבח כו' היינו כנ"ל שקודם עשיית המצוה ובפרט הקרבנות. הסירו את אלהי הנכר כו'. כן יהי רצון בכל מעשינו אמן:
<b>אני אל שדי פרה ורבה גוי וקהל גוים יהי' ממך ומלכים מחלציך יצאו.</b> ואי' בגמרא פסוק זה דרש אבנר כשהמליך את איש בושת ע"ש. ולכאורה קשה הלא לא עלתה לו המלוכה ומהו פי' הפסוק. אמנם איתא בגמ' יעקב אבינו לא מת מקיש הוא לזרעו מה זרעו בחיים אף הוא בחיים. דהנה בארנו כבר בחי' מדות האבות נאסף עם בנ"י לזרעם אחריהם בכל דור ודור ובחי' יעקב אבינו בפרט אמרו חכז"ל כי צורתו של יעקב חקוקה בכסא כבוד נמצא כל עניני המצות ושרשי בחינותיהם נוגע עד יעקב אבינו ע"ה והוא מתעורר עמם בכולם לטוב כמ"ש שמע ישראל. ושמעו אל ישראל אביכם. דבר אל בנ"י הכל רומז לישראל סבא. וכמוה כל הטובות והשפעות הבא לבנ"י שייכים לו יגל יעקב ישמח ישראל. וכן אמרו חכז"ל בפ' ויחי למה פרשה זו סתומה. ולהבין זאת נראה כי למעלה סיים ויאחזו בה ויפרו וירבו מאד בזה ויחי יעקב כי הוא חי בטובת ישראל זרעו אחריו ולזה פרשה זו מחוברת למעלה וגם היא סתומה כי איננו נראה כלל. וכ"כ וישכון ישראל בטח בדד עין יעקב כנ"ל. והנה ידוע לי"ח כי יעקב אבינו הוא שלימו דסיהרא. ובזה חקוקים כל שלימו דזרעא דישראל ע"ב א"א בזמר אל אדון בתפלת שבת טובים מאורות שברא אלהינו כו' וקאי על הצדיקים שהם המאורות ומושלים בקרב תבל ומלאים זיו וכו'. פאר וכבוד נותנים לשמו צהלה ורנה לזכר מלכותו כי הם גורמים היחוד יסוד מלכות קרא לשמש ויזרח אור ראה והתקין צורת הלבנה. ר"ל בחי' הראות נתקן צורת הלבנה. שבה כל צורת ישראל ובחי' צורתם כמ"ש הללו בעלי צורה הם. פי' שהי' צורתם שלימה ולא נפגמה נמצא כל בחי' המעש"ט מגיע עד יעקב אבינו ע"ה שלימו דסיהרא והוא אמרם צורתו חקוקה בכסא כבוד כנ"ל. וז"ש לא עתה יבוש יעקב ולא עתה פניו יחוורו כי בראותו ילדיו כו'. כי כאשר ישראל עושים רצונו של מקום לא עוד פניו יחוורו ולהיפך הפגם נוגע עד יעקב אבינו חלילה. וז"פ כי יפגשך עשו אחי הוא הסט"א ושאלך למי אתה ואנה תלך. ר"ל אנה תלך תפלתך ומעשיך הטובים. ואמרת לעבדך ליעקב. שייך העבדות של יעקב והנה גם הוא אחרינו כנ"ל. וז"ש אני אל שדי פרה ורבה. אתה תפרה ותרבה עי"ז. גוי וקהל גוים יהיו ממך ומלכים מחלציך יצאו. כי באמת כל המלכים ומלכי בית דוד ומשיח יצאו ממנו:
<b>ויבא יעקב שלם עיר שכם ויקן את חלקת השדה.</b> הנה ויקן הוא אותיות קנ"ו יו"ד. קנ"ו גימ' יוסף יו"ד רומז לציון בחי' יוסף ונקה ג"כ עולה קנ"ו עה"כ:

וישב

<b>וישב יעקב בארץ מגורי אביו בארץ כנען.</b> עיי' פרש"י וכן אתה מוצא בעשרה דורות מנח עד אברהם קצר בהם וכשבא אצל אברהם האריך בו. הנ"ל כי כן הוא העיקר להמשיך עולם הארוך עולם העליון למטה. והוא פי' האריך בו עולם הארוך המשיך בו. וזה הענין נר חנוכה למטה מעשרה. וכן מ"ש וארוכתך מהרה תצמיח. ארוכה הוא מעולם הארוך. וזהו וישב יעקב בארץ המשיך לישב למטה מגורי אביו מבחי' אבא שלמעלה כנ"ל. וזהו ויעל מעליו אלהים במקום אשר דבר אתו. ופרש"י ז"ל איני יודע מה מלמדנו. אבל הפי' הוא שהי' בחי' עלי' לאלקות על ידו גם בעוה"ז במקום אשר דבר אתו ע"י שהמשיך בחי' האלקות למטה. וז"ש במד"ר שאמר לו הקב"ה אני אלהי בעליונים ואתה אלהי בתחתונים. פי' שאתה המשכת בחי' האלקות שבעליונים למטה בתחתונים כנ"ל:
א"י <b>וישב יעקב כו'.</b> פרש"י בקש יעקב לישב בשלוה קפץ עליו רוגזו של יוסף כו' ע"ש. פי' בקש יעקב לישב בשלוה. כי כבר לא הי' לו יצה"ר כמ"ש ויבא יעקב שלם שהי' כלי שלם בלי שום חסרון תיקון עוד. אמר הקב"ה לא דיין לצדיקים מה שמתוקן להם לעוה"ב שלעתיד יהי' כך שיתבטל היצה"ר כמ"ש ואת הצפוני ארחיק מעליכם. לכך קפץ עליו רוגזו של יוסף כדי שיהי' לו עבודה עוד כנ"ל:
<b>אלה תולדות יעקב יוסף.</b> נקדים מ"ש לפרש המאמר בווין תתקטר. עפ"י הידוע כי גדול כח הצדיק השומר ברית קודש שהוא הצנור מכל השפעות טובות שיורדים לעולם. ובשעת בריאת העולם הי' רצונו ית"ש שיהי' בכל דור ודור צי"ע בחי' יסוד. וז"פ בווין תתקטר רמז לצי"ע יעקב ויוסף הם ב' ווי"ן. וז"ש בנוסח תפלת שמ"ע אלהי אברהם אלהי יצחק ואלהי יעקב וי"ו יתירה רומז להנ"ל. וזהו בווין תתקטר. כביכול השכינה הקדושה רודפת אחר הצדיק הזה להאחז בו כדי שירדו ההשפעות על ידו לכנ"י. כמ"ש ותתן טרף לביתה. טר"ף רמז לרפ"ח ניה"ק שנפלו לסט"א ועי"ז הם חוטפים ההשפעות. והשכינה היא מצלת מידם ונותנת הטרף לכנ"י ע"י הצדיק יסוד עולם. וזה הענין מצינו ביוסף הצדיק כמ"ש רב עוד יוסף בני חי. פי' כי יוסף העלה רב ניצוצות ממנין רפ"ח ולא נשאר רק פ"ו כמנין אלהי"ם וע"ז הוא כל העבדות בנ"י לגמור תיקונם להעלותם עד ביאת הגואל ב"ב. וז"ש כי יש שבר במצרים כי מגודל כח קדושתו של יוסף שעמד בניסיון בהיותו במצרים ערוות הארץ. וזה ג"כ לשבור בר רמז על ר"ב ני"ק כנ"ל. וע"י הצי"ע יש שמחה למעלה בעולמות העליונים לאין שיעור כי נתגדל ונתקדש שמו הגדול כמ"ש ונגדלך ונשבחך ונפארך. וז"ש ואתם הדביקים בה' אלהיכם חיים כולכם היום. פי' שהם המיחדים ועושים הדביקות בשם הוי' ב"ה. וזהו הרמז באות וא"ו בתוך הב' ווין אות א' עולה י"ג כנגד י"ג מכילין דרחמי. וז"ש ר' ישמעאל אומר בשלשה עשרה מדות שהתורה נדרשת בהן. פי' אם הוא בבחי' זו להיות בבחי' צי"ע לעשות היחוד בי"ג מדות אזי התורה נדרשת בהן. פי' שהקב"ה כביכול דורש התורה משמו כמ"ש ואתה דורש מעשה כולם. כמ"ש בגמ' מאיר בני אומר. אליעזר בני אומר. וז"ש אשר יעשה אותם האדם וחי בהם אני ה'. כביכול החיות שלו מגודל קדושת בנ"י הצדיקים. יסודי עולם אתם אותיות אמת. וזה הענין מ"ש כי בן זקונים הוא לו. זקן אהרן שיורד על פי מדותיו. זקן הוא עולם הזקנה כמ"ש עד אברהם לא הי' זקנה. ר"ל שלא הי' מי לעורר אותו העולם. והצדיק אשר הוא במדריגה זו הוא המנהיג ומשפיע לכל הדור ההוא אף בזמן הגלות. וז"ש נוהג בארץ ובחוץ לארץ וכן מצינו ביוסף הצדיק שהי' במצרים לעבד נמכר יוסף כשעמד בניסיון הזה הי' מביא נ"ר בכל העולמות בשעת הניסיון. ופוק חזי מה עלתה בו שמו אדון לביתו ומושל בכל ארץ מצרים. אך אין להסתכל על תכלית המעלה והגדלות שלו רק על הניסיון אשר עמד בו וקיים כל העולם בזה אף אחרי מותו כמ"ש הים ראה וינס ארונו של יוסף ראה. וזה ג"כ פי' הכ' וכל אשר הוא עושה ה' מצליח בידו. פי' שם הוי' הי' מצליח בידו. כמ"ש אנא ה' הושיעה נא. אנא ה' הצליחה נא. וזה ג"כ מצליח בידו הוא יו"ד אשר גם תוכו הוא אות וי"ו ויו"ד רמז לחכמה. כי כתר הוא קמץ כידוע לי"ח והחכמה הוא פתח. פי' הפ' פיה פתחה בחכמה רמז להנ"ל. פותח את ידיך יודי"ך. וכח הצדיק לעורר עולם החכמה ולהביא כל השפעות טובות הן במילי דשמיא ובמילי דעלמא כל השפעות טובות לכלל ישראל אמן:
<b>וישראל אהב את יוסף מכל אחיו ועשה לו כתונת פסים.</b> ויקנאו בו אחיו וכו'. בגמ' שבת דף י' בשביל משקל ב' סלעים מילת שנתן יעקב ליוסף יותר משאר בניו נתקנאו בו אחיו ונתגלגל הדבר וירדו אבותינו למצרים. הנה הדברים האלו לפי פשוטן אין להם שחר. האם יתכן בקדושי עליון שבטי י"ה כי יתקנאו עבור ב' סלעים מילת וכתונת. אמנם שורש הענין הוא ע"ד שכתוב והבדילה הפרכת לכם בין הקודש ובין קודש קדשים למה הוצרך עוד הפרכת להבדלה הלא כבר מקודש החצר והמשכן עד מאד ומה תוסף עוד הפרכת להבדלה יכול להיות קדשי קדשים בלא הבדלה מהפרכת. אולם להבין זה הנה ידוע לי"ח מענין הצמצום הרבים אשר בשעת בריאת עולם כדי שיוכלו העולמות למטה. להכיל אור א"ם ב"ה כי יש כמה וכמה אלפים ורבבות עולמות למעלה מעולם האצילות בבחי' לבושים זה בתוך זה וכן בד' עולמות אבי"ע יש בהם שבא האור ההוא למטה דרך חלון ומסך ולבוש והיכלות כי זה בלא זה לא היו יכולין לקבל האור המתנוצץ עד עולם העשי' וממנו לעולם השפל הזה ג"כ כזה כי שמש ומגן ה' כו' ד"מ כמו אור השמש אשר לא יוכלו הבריאים להנות ממנו ולקבל אורו הגדול רק ע"י מעבר החלון ומסך והיכלות. והנה בזמן שהי' בהמ"ק קיים ואור ה' הופיע על הבהמ"ק בקדשי קדשים בשפע רב לא הי' העולם יכול לסבול ולקבל האור היוצא בביהמ"ק לכן הוצרך הפרכת להבדלה ד"מ למען יוכלו הבריות לקבל אור השפע העליון אחרי מסך הפרכת והאולם וההיכל. וכן הי' הענין בבגדי כהונה (של)הכה"ג חושן אפוד וכתונת וכו' להיות דוגמת האדם העליון והאורות החסדים בוקעים ומאירים בו הוצרך לבגדים יתירים האלו כמבואר בכתבי האריז"ל סוד הלבושים. אך כאשר נכנם לפני ולפנים הי' לבוש רק ד' בגדים דוגמת ד' עולמות אבי"ע. ולכך כה"ג המחוסר בגדים פסול לעבודה. וזה הי' ג"כ ענין הכתוב ופרשו עליו בגד תכלת וכסו בה את ארון העדות. בהיות הארון מקום השראת הקדושה האור העליון הוצרך הכיסוי תכלת שהוא בחי' צמצום כי תכלת דומה לכסא כבוד בחי' היראה כמבואר בזוה"ק דתכלת היא תכלא דשצי כולא והוא בחי' גבורה והוא בחי' לבוש לצמצם האור כנ"ל. וזה ג"כ ענין המשמורות כהונה ולווי' שהיו בבהמ"ק כי גם הלוים הי' בבחי' גבורה וצמצום על אור החסד שהיו הכהנים משפיעים לבל יצאו החוצה ואל יבוזו זרים והוא הענין התכלת האמור בציצית ונתנו על ציצית הכנף פתיל תכלת. שאור הציצית יהי' בחי' צמצום נגד החיצונים. כי ע"ז מורה ענין התכלת בחי' גבורה וצמצום. וז"ש בלשם יחוד בעטיפת הטלית. ובזכות מצות ציצית תנצל נפשי וכו' והטלית יפרוש כנפיו עליהם. כי הטלית הוא בחי' אור המקיף להנצל מן החיצונים. ולכך מתעטפין בטלית בשעת התפלה על התפילין לצמצם האורות של התפילין. וזש"א מה יקר חסדך וכו' ואח"כ משוך חסדך ליודעיך פי' אחר שנתעטף בטלית לצמצם החסדים מן החיצונים אז משוך חסדך ליודעיך כנ"ל. ונחזור לענינינו. הנה כי זה הי' סוד כתונת יוסף שעשה לו אביו כתונת פסים. ומבואר במדרש שעשה לו ד' בגדים הרמז סוד לבושים הנ"ל שהי' כה"ג לובש בהם כי אמנם ידוע היות יוסף בחי' היסוד מכל העולמות צי"ע והוא צנור ההשפעות. וכח הצדיק לצמצם ההשפעות לבל יתפשטו בין החיצונים כמ"ש כי בן זקונים הוא לו. וזה שעשה לו אביו כתונת פסים ד' לבושים הנ"ל בסוד ד' עולמות אבי"ע כי יעקב ויוסף הם הצי"ע כמ"ש בווין תתקטר תרין ווי"ן לכך הי' צריך הלבוש להיות נעשה ע"י יעקב בעצמו לקשר ולדבק בו בחי' צי"ע ולהיות מסך להשפעה העוברת על ידו להשמר מן החיצונים כמ"ש שומר ה' את כל אוהביו. דלכאורה תיבת כל הוא מיותר. אך ידוע כי כל רומז לצי"ע וכאשר הש"י שומר ההשפעות ע"י בחי' כל הוא הצדיק. אזי ממילא כל הרשעים ישמיד וכידוע ענין סוד כתונת אור של אדה"ר להיות בסוד הלבישה כנ"ל. וזה שאמרו חכז"ל גנזו לצדיקים לע"ל שהאור הראשון נגנז לצדיקי הדור שירדו ההשפעות על ידם וממילא הם נשמרים מן החיצונים והיא הגנוזה בהם. והוא שמצינו אצל רבקה ותקח את בגדי עשו בנה החמודות שחמד אותם מנמרוד שהי' לו מאדה"ר וע"י הקלקול באו לידי עשו. ורבקה נתכוונה להוציאם מידו להלביש את יעקב בנה הצדיק כי לו יאתה לקחת אותם. והנה בהיות הכרח סוד הלבושים האלו ליוסף להיות מסך נגד האור והחסד העובר על ידו לכן קנאו בו אחיו. באמרם כי גם המה בחי' צי"ע. וזה שהשיב להם יוסף והנה תסובינה אלומותיכם ותשתחוין לאלומתי. כי הכל תלוי בו. כי הצדיק הוא העמוד שהעולם קיים על ידו והם לא האמינו לדבריו והפשיטו את כתנתו את כתונת הפסים והוא הי' עיקר הפגם של השבטים במכירת יוסף. וזו שהשמיענו הכתוב בזה שהפשיטו את כתנתו לומר שרצו לקחת ממנו בחי' הלבושים הנ"ל לכך באו לכל הצרה הזאת ולולי כי הפשיטו את כתנתו לא הי' להם כח להזיקו במכירתם. אך מחמת כי הפשיטו את כתנתו הורידו את השפע לחיצונים. כמ"ש להלן וישבו לאכול לחם וכו' וגמליהם נושאים כו' הולכים להוריד מצרימה פי' ההשפעות הלכו למצרים וז"ש והשליכו אותו הבורה והבור ריק אין בו מים. ודרשו רז"ל אבל נחשים ועקרבים יש בו. תיבת אותו רומז לבחי' אות ברית צי"ע כי המדה זאת ירד להחיצונים. ולזה ויברך ה' את בית המצרי בגלל יוסף. וז"ש יעקב כתונת בני חי' רעה אכלתהו טרוף טורף יוסף. לפי פשוטו אין הבנה לזה איך יצא מפיו של אותו צדיק דבר אשר לא כן הי' כי באמת הי' יוסף חי במצרים. אך לפי הנ"ל הפי' בזה כי מפני שהפשיטו את הכתנת בחי' הלבוש כמ"ש כתונת בני שעשה לו יעקב בעצמו בחי' לבוש כנ"ל טרוף טורף יוסף רמז לרפ"ח ני"ק ובגלות הוא נטרף לחיצונים. וזה שהתמרמר יעקב אבינו כי ארד אל בני אבל שאולה. ר"ל כי אצטרך לירד להוציא מהם ההשפעות והני"ק שנפלו. וז"ש ויבך אותו אביו בחי' או"ת כנ"ל ולכך כאשר נדחה השפע לחיצוני' לכן נשארו השבטים חסר לחם. ויוסף בהיותו בגלות הי' רוצה לעשות לו בעצמו לבושים ולא הועיל כדכתיב ותתפשהו בבגדו כו' פי' בגד שלו. אבל בבגד של אביו לא הי' לה שליטה. וזה ויעזוב בגדו בידה וינס ויצא החוצה. כידוע ענין עשרה הרוגי מלכות שנתגלגל עי"ז כיל"ח אך כאשר יצא יוסף מבית האסורין כתיב ויגלח ויחלף שמלותיו כי אז חזר בחי' הלבושי' ע"י אורו עוטה כשלמה כמו שהי' בתחילה. וז"ש יוסף לפרעה בלעדי אלהים יענה את שלום פרעה. כי כאשר היניקה יורד להחיצונים הוא בחי' אלקים. וז"ש יוסף בלעדי אין לך משלי כלום כי אני מבחי' הוי'. רק אלהים יענה את שלום פרעה היניקה שלך הוא מבחי' אלקים. אשר נמשך החיות לבהמות וחיות אפי' הטמאות כמ"ש ר' אליעזר אפי' בהמה טמאה נפשה לשמים. החיות שלה מבחי' אלקים ע"י צמצום והשתלשלות עד אשר נעשה חלילה אלקים אחרים וחיצונים ר"ל. אולם אח"כ כשבאו אחי יוסף ונעשה היחוד וצירוף בשם הוי' וחזר בחי' היסוד אז אמר יוסף שימו לחם סוד ג' הויו"ת. וז"ש ויתן להם לבדם ולמצרים לבדם כי לא יוכלון המצרים לאכול את העברים לחם כי תועבה הוא למצרים. ר"ל כי המצרים ניזונים מבחי' אלקים אחרים ובישראל כתיב לא תאכל כל תועבה. וזה שאמר יוסף חי פרעה אם תצאו מזה. ר"ל אם תצאו מזה הנה תשוב החיות לפרעה. וזש"א בשבת יום קדוש הוא מבואו ועד צאתו. כי השפע היורד בשבת הוא מצד הקדושה בחי' יסוד צדיק כמ"ש וזכרת כי עבד היית במצרים לעבד נמכר יוסף כמבואר במ"א. לכן השפע היורד בשבת מעולם העליון הוא בשמירה מהחיצוני' כי הוא מצד הקדושה מבואו ועד צאתו לעוה"ז. לכן כל זרע יעקב יכבדוהו כו' ואל יבוזו זרים. ודברינו הנ"ל נרמזו בדברי הזוה"ק פ' בלק דף רד ע"ש והבן:
א"י <b>וישראל אהב את יוסף מכל בניו.</b> הנראה בענין יוסף ואחיו וקנאתם ושנאתם בו. כי יוסף הי' בחי' היסוד והי"ב שבטי י"ה כולם היו בחי' י"ב צרופי הוי' כידוע. אשר לכל צירוף הוא עבדות אחרת כמ"ש צרופה אמרתך מאד. אך בחי' יוסף הוא היסוד והצנור המקבל מכל צרופי הוי' כי לית לי' מגרמי' כלום רק מה שמשפיע לו ממדות העליונות וע"י שהמדות משפיעים ליסוד הוא נעשה משפיע למטה ומכוחם נעשה. לכן בסדר תולדות השבטים נולד יוסף באחרונה הוא רמוז ליסו"א כנודע. ויוסף הוא בחי' שבת שהוא שביעי לימי המעשה והוא האחרון ולא ראשון של ז' ימים מפני כי הוא בחי' היסוד ומוכרח להיות באחרונה כי הוא ניתקן ע"י ז' ימי המעשה הקודמים לו. לכן השבת אין לו בן זוג רק ע"י כח המעשה הטוב של ימי המעשה. וז"ש וברכתו מכל הימים. הברכה באה ע"י שפעת הימים ביסוד וינוחו בו כל ההשפעות. ובכן זהו הי' ענין יוסף ואחיו זהו שאמר להם והנה תסובינה אלומותיכם ותשתחוין לאלומתי. רמז להם כי אך כל עניניו באו מכחם והוא צריך להם להשפיעו על ידם. וז"ש ותשתחווין לאלומתי רמז להיחוד והורדת השפע כידוע מכוונת השתחוואות של שמ"ע. אבל לא נתכוון יוסף להשתרר עליהם או למלוך על אחיו ונהפוך הוא כי הוא חלק הכבוד להם להיותם משפיעים בו ולית לי' מגרמי' כלום. אבל הם חשבו בו כוונה אחרת לכך שנאוהו. אבל ישראל אהב את יוסף מכל בניו ר"ל אהב ותיקן היחוד את יוסף במה שמקבל השפע מכל בניו אשר הם משפיעים לבחי' היסוד כנ"ל:
<b>במס' ברכות דף כ"ז.</b> כשמינוהו את ר' אלעזר לנשיא א"ל איזיל ואימלך באינשי ביתי' אזיל ואמליך בדביתהו. אמרה לי' דלמא מעברין לך. א"ל יומא חדא לישתמש אינש בכסא דמוקרא ולמחר ליתבר א"ל לית לך חיוורתא ע"ש בגמ'. הנראה לרמז בזה בדבריהם ז"ל כי הנה בכל דבר מעלה ומדריגה טרם תתנשא על מכונה צריך להיות לה בחי' שבירה בתחלה כמו שהי' זה בשעת בריאת העולם בראשית ברא כו'. והארץ היתה תהו ובוהו כי בתחלת הבריאה לא יכלו לסבול את האור הגדול ונשברו ונעשו בחי' תהו ואח"כ נתקנו ויאמר אלהים יהי אור כי עיקר התיקון על מכונו או"א להיות רק אחר השבירה והירידה מתחלתו והירידה היא צורך העלי'. וכן נאמר אצל יוסף כשהתחיל להתנשא ויאמרו לו אחיו המלוך תמלוך עלינו. כי אי אפשר לך זה רק אחר השבירה והירידה מתחלה לכך ויוסף הורד מצרימה ומשם הוא נתעלה אח"כ ונתקן למלוך אמנם בחי' התיקון אחרי השבירה זה בא ע"י בחי' זקן שהוא מבחי' אריך ועתיק והוא בא ע"י י"ג מדות שהאור עובר בהם בבחי' מדה וצמצום. וזהו הענין שהי' אצל הלוחות שהלוחות הראשונים ניתנו בפומבי ובשפע האור הרב ולכך נשברו. אבל בהלוחות השניות נאמר אצלם הי"ג מדות ושכותי כפי עליך שהי' האור בחי' צמצום ומסך מעט ושם נאמר פסל לך שני לוחות אבנים כראשונים. וזה הענין בגדלות ראשון וגדלות שני האמור בכתבי האריז"ל כי ההארה צריך לעבור דרך דרגין כיל"ח. וזה הענין שאמרו בגמ' כי האדם במעי אמו מתחלה הוא יודע כל התורה ואח"כ בצאתו בא מלאך וסטרו על פיו ומשכח הכל כי כן צריך להיות בחי' ההארה והידיעה באדם מתרבה והולכת עמו מעט מעט כפי שניו דרך דרגין דאם לא כן לא הי' יכול לסבול את האור הגדול הקודם. ולכך בא מלאך וסטרו על פיו הוא בחי' השבירה כמו שנתבאר. הנה זה הענין אצל ר"א בן עזרי' כשבא להיות נשיא פתאום א"ל דלמא מעברין לך כי ההתנשאות צריך להיות בחי' שבירה בתחלה כנ"ל. וזה שא"ל יומא חדא לישתמש אינש בכסא דמוקרא ולמחר ליתבר. כי אחרי הבריאה מתחלה בחי' יום אחד ולמחר ליתבר נעשה השבירה. וזה שא"ל והא לית לך חיוורתא כי צריך להמשיך מבחי' י"ג מדות חוורתי כמו שהי' אצל יוסף בצאתו לאסור שריו בנפשו וזקניו יחכם מהזקן עד החכמה זקן זה שקנה חכמה. וזה שאמרו שם ההוא יומא בר י"ח שנין הוה אתעביד לי' ניסא ואהדרי לי' תמני סרי דרי חיורתא. הוא כמו שנתבאר בע"ח בחי' ברכאין. וזהו רמז על י"ג תקוני דיקנא דא"א וה' ראשונים שלו כיל"ח ע"ש.וזהו תמני סרי דרי חיוורתא מבחי' הזקן שלמעלה כמו שנתבאר:
<b>וילכו אחיו לרעות את צאן אביהם בשכם.</b> פרש"י שלא הלכו אלא לרעות את עצמן. הענין בזה יבואר עפ"י הידוע גודל מעלת י"ב שבטי י"ה שהם נגד י"ב צרופי הוי' ב"ה ולכל אחד מהם הי' לו עבדות לכבוד שמים לפי דרכו והלוכו בקודש כמ"ש הלא אחיך רועים בשכ"ם ר"ת "ברוך "שם "כבוד "מלכותו. ובזה יש להבין טעות השבטים שהי' עולה בדעתם לרעות את עצמן פי' שהם רועים בעצמן ואינם צריכין לרב ומנהיג כי כולם קדושים ועובדים הבורא ב"ה בכל לבבם. וזה הרמז בחלומו של יוסף והנה אנחנו מאלמים אלומים בתוך השדה והנה קמה אלומתי וכו' ותשתחוין לאלומתי. שהי' מרמז להם אף כי המה כולם קדושים אעפ"כ הם צריכים לו להיות להם לראש ולמנהיג כי הוא צנור כל ההשפעות בחי' צי"ע. כי כן הי' כוונת הבריאה שיהי' בכל דור צי"ע אור זרוע לצדיק ולישרי לב שמחה כי ע"י הצדיק הולכים כל ההשפעות. ודבר זה גלה לנו הבעש"ט זי"ע שהפיץ אורו על פני תבל כי בלתי דיבוק חכמים שבדור איננו באפשרי להיות קיום לעולם. וזה שהי' כוונת יוסף לטובתם ולא מפני התנשאות עליהם חלילה רק למען החיש טובתם. ולו שמעו ויחלו לקבל עול מלכותו אז יכול להיות גאולה שלימה. כמ"ש ויוסף בן שבע עשרה שנה. עולה בגימ' טו"ב אמרו לצדיק כי טוב. אך מפני כי הלכו לרעות את עצמן כאשר זה הי' ג"כ טעות קרח שאמר כל העדה כולם קדושים ומדוע תתנשאו כו'. ובאמת לא כן הי' רצונו ית"ש אף אמנם כולם קדושים אדרבא לזה הם צריכים למשה רבינו שיהי' המנהיג כדי שילכו ההשפעות על ידו כמ"ש אצל רשב"י באדרא רבא שהי' יושב עמהם ומצוה לתלמידיו שיאמרו כ"א ד"ת לפניו כמ"ש פתח ר' אבא וכדומה לכן תלמידיו של ר"ע אמרו כל הפורש ממך כפורש מן החיים כי כל החיים שלהם הי' על ידו הן השפעות החכמה ועניני עוה"ז ג"כ. וזה הי' ענין יוסף שהוא הי' צדיק הדור כמ"ש לאסור שריו בנפשו וזקניו יחכם. כמ"ש כי בן זקונים הוא לו ותרגומו כי בר חכים הוא לי'. פי' שהי' מעורר עולם החכמה עולם הזקנה. ולזה אחר מכירתו של יוסף כתיב וירד יהודה מאת אחיו. פי' שהי' ירידה במלכות בית דוד. וסוף דבר פוק חזי מה עלתה בם כי גם לחם לא הי' להם עד שירדו למצרים. וזה הענין הי' גם במשרע"ה שאמר יוסף ה' עליכם כו'. פי' בחי' יוסף הוא צדיק הדור יהי' עמכם. ועי"ז יברך אתכם כאשר דבר לכם בשעת מ"ת:
<b>ויאמר יעקב הלא אחיך רועים בשכם כו' לך נא ראה את שלום אחיך כו'.</b> יש להמשיך הכתובים הנ"ל בדרך רמז. עפ"י הגמרא ברכות דף ג' ע"א.אמר ר' יוסי פעם אחת כו' ונכנסתי לחורבה אחת מחורבות ירושלים להתפלל בא אליהו כו' ושמר לי על הפתח כו' ואמר לי בני מפני מה נכנסת לחורבה זו אמרתי לו להתפלל ואמרלי הי' לך להתפלל בדרך. יבואר עפ"י מה שמצינו בספרים פי' על המאמר בפרקי אבות דע מה למעלה ממך. פי' לפי גודל הצער שהאדם יש לו בדוחק ובצער יש להתבונן מה שנוגע למעלה בכפלי כפליים בצער גלות השכינה כביכיל עמו אנכי בצרה. וזה דע מה למעלה ממך מן הצער שלך תדע הצער שלמעלה כביכול. לכן היו כמה צדיקים אשר לא הסתכלו כלל על דוחק וצער של בנ"י רק על כללות צער השכינה וכל ימיהם רק זאת הם מצפים ומיחלים על גדלות הבורא ב"ה בקנאת ה' צבאות כמ"ש באליהו הנביא ע"ה קנא קנאתי כו'. אכן בדור שלאחריו יונה בן אמיתי שהי' תלמידו של אליהו לא רצה ללכת בשליחות הנבואה אל נינוה שלא יהי' ח"ו קטרוג על בנ"י כידוע. כי באמת לא זו הדרך ישכון אור הצלחת הצדיק רק כאשר יסתכל ג"כ על טובת בנ"י לעורר עליהם רחמים וחסדים ולהצטער בצרתם. ועיין בעין יעקב בהכותב בפי' הגמ' אר"י פעם אחת נכנסתי לחורבה אחת מחורבות ירושלים. פי' מחשבתו הי' להצטער בצער גלות השכינה וזה חורבות ירושלים. ובא אליהו ושמר על הפתח. אמר לו הי' לך להתפלל בדרך. פי' בעוד שהם הולכים בדרך שהם בגלות להתפלל עליהם להשפיע להם כל טוב להצילם מעניים ומרודם וזה הרמז בפ' הנ"ל באחי יוסף והנה אנחנו מאלמים אלומים בתוך השדה. פי' שהיו מצטערים בצער גלות השכינה ועל חורבן ירושלים דכתיב ציון שדה תחרש והיו מצפים רק על רוממת כבודו ית"ש.וז"ש ג"כ כאן הלא אחיך רועים בשכ"ם ר"ת ברוך שם כבוד מלכותו. וז"ש לו יעקב לך נא ראה את שלום אחיך לראות בטובתם ולהשפיע להם בעודם בגלות. וז"ש וימצאהו איש ויאמר לו מה תבקש. ר"ל מהו עיקר בקשתך. כי על צער גלות השכינה לבד איננה צריכה לרחמנות שלנו כי כביכול הש"י הוא כל יכול לעזור א"ע כרגע כמ"ש ואתה ה' לעולם תשב. רק למה לנצת תשכחנו תעזבנו לאורך ימים. עיקר הצער על אורך הגלות שאנו בנ"י דווים וסחופים. לכן כאשר שמע יוסף דברים הללו השיב לו את אחי אנכי מבקש. פי' טובתם של בנ"י אני מבקש ומצפה לראות בטובתם וישועת' לנצח. ולעורר רחמים עליהם:
א"י <b>לך נא ראה את שלום אחיך ואת שלום הצאן וכו'.</b> דהנה מצינו צדיקים גדולים וטובים אשר מעולם המה שלא כוונו כל ימיהם רק על רוממת כבודו ית"ש ולא שתו את לבבם לטובת עוה"ז להשפיע לדורם כמ"ש באליהו הנביא כנ"ל. וכן הי' ענין נדב ואביהוא כתי' בקרבתם לפני ה' וימותו. ומפני כי כל עבודתם הי' רק על כבודו ית"ש כנ"ל. לכן לא הי' להם הנהגה בזה העולם. וכן הי' ענין ער ואונן שהיו נשמות גבוהים מאד כנודע. וחטאו בזה שלא חשבו בטובת אחיהם בעוה"ז כמ"ש לבלתי נתן זרע לאחיו. זרע הוא בחי' האור זרוע לצדיק להצמיח בקרב ישראל יראת שמים והשפעות טובות לכן לא הוטב בעיני ה' כי רוצה ה' בעמו ומרבה להטיב להם ובטובם נתגדל ונתקדש שמו ית' בעולם והנה כן יוסף הצדיק מתחלה לא שת לבו רק לקנא את קנאת ה' צבאות על גדולת הבורא לבד לכן ויבא יוסף את דבתם רעה אל אביהם. כי העבירה הקטנה שנראה לו מהם הי' גדול בעיניו מאד וקנא הוא להשי"ת לכן כתיב וישנאו אותו ולא יכלו דברו לשלום. פי' לא יכלו להתנהג כמדתו. דברו לשון הנהגה. כי לא הוטב בעיניהם מה שלא השגיח להטיב להם. אך כאשר יעקב אמר לו לך נא ראה את שלום אחיך ואת שלום הצאן להשפיע להם. לזאת השיב אל המלאך הדובר עמו את אחי אנכי מבקש להשפיעם כל טוב:
<b>לר נא ראה את שלום אחיך ואת שלום הצאן והשיבני דבר.</b> הנ"ל לרמז בזה עד כמה האדם צריך לשמור את עצמו לבל ישים עוול ודבה על חבירו רק יסתכל במעלת חבירו ויעלים עינו מחסרונו. וז"ש בתהלים ל"ד. מי האיש החפץ חיים אוהב ימים לראות טוב. פי' יסתכל רק הטוב אשר בחבירו. נצור לשונך מרע. סור מרע ועשה טוב. כי כאשר האדם מוציא דבה על חבירו אזי הוא גורם רעה לעצמו להיות נופל ח"ו ברשת היצר. כמו שמצינו ג"כ במלאכים שקטרגו בשעת בריאת עולם מה אנוש כי תזכרנו. אף שהיו אז במעלה גדולה מאד אח"כ נפלו למטה כמ"ש ויראו את בנות האדם כו'. גם בירבעם שהוכיח לשלמה המלך אי' במד"ר שהשיבו לו הוא נכשל באחת ואתה בכמה. והענין הוא כי מלחמת היצר רבה היא מאד ולולי הקב"ה עזרו לא הי' יכול לו. לכן אם האדם מספר בגנות חבירו ודימה בנפשו ובלבבו ירים כי הוא בטוח להנצל מפיתוי היצר. לכן הקב"ה מסיר ממנו העזר ונופל ברשת ח"ו.לכן כאשר תסור מלהסתכל ברע של חבירך אז תוכל לעשות טוב וזה הרמז ג"כ כאן שאמר יעקב אבינו ליוסף לך נא ראה את שלום אחיך. פי' השלימות והטוב אשר באחיך תראה ולא תביט בחסרונם. ואת שלום הצ"אן רמז ליחוד הוי' אדנ"י בגימ' צ"א. נו"ן רמז לנ' שערי בינה. והשיבני דבר. לשון תשובה. תחזור בתשובה על אשר פגמת שהבאת דבתם רעה. אך טוב תראה בבנ"י תמיד:
<b>ויאמר אליהם ראובן אל תשפכו דם וכו' למען הציל אותו מידם להשיבו אל אביו.</b> יל"ד בפ' זו מה צריך לומר בכוונת ראובן שהיה למען השיבו אל אביו הלא העיקר היה להציל את נפש אחיו לבל ישפכו דם ומה נ"מ מה שיהיה אח"כ בוודאי ישיבנו אל אביו. אולם לבאר הענין זה נקדים לפרש בתפלת יו"כ בווידוי אתה יודע רזי עולם ותעלומות סתרי כל חי כו' ובכן יה"ר מלפניך שתמחול לנו כו' מה שייכות הדברים הללו שאנו מספרים שבחו ית"ש שהוא יודע תעלומות ורזי עולם לכן ימחול לנו. אכן הנ"ל עפ"י דברי הזוהר חדש שיר השירים דף פ"ו ע"ג וז"ל חכמתא דאיצטריך ליה לבר נש למנדע לאסתכלא ברזא דמארי' וחד למנדע ליה לגופא ולאשתמודע מאן איהו ואיך איתברי ומאן אתי ולאן יהך וחד למנדע ברזא דנשמתין מאי איהי האי נפש דבי' ומאן אתי ועל מאי אתי בהאי גופא טפה סרוחה דהיום כאן ומחר בקבר וחד לאסתכלא בהאי עלמא דאיהי בי' ועל מאי תתקן וכו'. נמצא זה עיקר עבודת האדם בעוה"ז לדעת כי עיקר ביאתו לזה העולם לתקן אשר עוות בגלגול הראשון. ואם היה האדם יודע מה זה ועל מה זה בא לתקן היה עיניו הרואות איך הוא עומד תמיד בנסיון כי הדבר הזה בעצמו אשר פגם בגלגול הקודם הוא מושך אותו תמיד לחזור לסורו ח"ו. וזה שאנו מתנצלים בתפלתנו על מחילת העוונות כי אין עול בכפינו יען כי אתה יודע רזי עולם ותעלומות סתרי כל חי. הם הגלגולים הנסתרים ונעלמים. והן המה היו בעוכרינו למשוך אותנו לכל דבר רע ח"ו כפי אשר פגם בגלגול הראשון לכן יה"ר שתמחול לנו כו'. והדברים הללו מבואר ביותר בס' אור החיים פ' אחרי בד"ה דבר ואמרת כו' וז"ל בשם האר"י ז"ל והוא כי לפעמים יתהפך האדם וישתנה מטוב לרע בטבעו ומזגו ולא ידע מאומה מאיזה סיבה והוא בעצמו יפלא בזה איך נהפך בדעתו. ואמר כי זה יסובב מצד שלפעמים יאכל האדם מאכל שיש בו חלק מחלקי הרע או נפש רע מגלגולים לסי' התחלואים וכאשר נכנס נפש הרעה אזי מתנוצץ הרע בקרבו ותטהו מטוב לרע ותגבר בו בחינת הרע. מעתה השומר עצמו ממאכלות הרעות יתגבר החפץ בו בדברים הנוגעים לנפש. והוא שאמה"כ לעשות רצונך אלהי חפצתי וזה היה לי להיות תורתך בתוך מעי וכו' ע"ש. ובזה יבואר פי' הפ' שהתחלנו. ויאמר אליהם ראובן אל תשפכו דם כו' כי ראובן היה יודע בעצמו שהוא גלגול קין וכן הוא בס' הגלגולים שראובן היה לו נשמת קין אשר הרג את הבל אחיו נמצא כי עיקר התיקון שלו היה צריך להיות בתשובת המשקל שיבא לידו ענין כזה להציל את נפש אחיו את זה לעומת זה. לכן אמר אל תשפכו דם. וז"ש הכתוב למען הציל אותו מידם להשיבו אל אביו. ר"ל על עצמו אמר בסוד תיקון קין כי בזה יוגמר תיקונו להשיבו אל אביו בשמים. לכן כתיב להלן וישב ראובן אל הבור וכו' ויאמר הילד איננו ואני אנה אני בא. פי' עתה התמרמר מאד על כי לא עלתה בידו דבר זה להציל את אחיו ואני אנה אני בא לגמור התיקון כנ"ל:
<small>(מכי"ק)</small><br><b>[השמטה:] וישבו לאכול לחם וישאו עיניהם ויראו והנה אורחת ישמעאלים באה כו' נושאים נכאת וצרי ולוט הולכים להוריד מצרימה.</b> הערה הא' למה כתבה התורה שישבו לאכול לחם בקיצור הו"ל לכתוב שראו ארחת ישמעאלים באה. הב' מהו לשון וישאו עיניהם ויראו הל"ל ויראו והנה וכו'. הג' קושית הראשונים למה נכתבה בתורה מה היו נושאים. הד' מנין היו יודעים שהולכים למצרים הלא דרך רב הי' משם למצרים שמא לעיר אחרת. הה' מאי להוריד מצרימה הו"ל לכתוב הולכים למצרים מאי להוריד. ונ"ל לפרש דהנה אנו אומרים בליל שבת ויזמין ויתיהב לנא פרנסה טבא וכו' ממזלא עלאה דכל מזונא בי' תליא וכו' דאנו בני ישראל אין אנו רוצים שיהי' הפרנסה ממקום בל טהור כמבואר בספרים שזה גריעות לנו עד מאד. רק פרנסתינו יהי' ממקור הקודש כמ"ש בתהלים פותח את ידך ומשביע לכל חי רצון ואתה נותן להם את אכלם בעתו. והנה אי' בני חיי ומזוני לאו בזכותא תליא מלתא אלא במזלא תליא מלתא. ופי' בזוהר ובכתבי האר"י ז"ל שיש עולם העליון שנקרא מזלא ונקרא העוה"ז עתיקא קדישא וג"כ נקרא נוצר ונקה ויש בעוה"ז ג' שמות עליונים מאד שלשה שמות הוי' שהם י"ב אותיות וא' הכולל. הוא י"ג תקוני דיקנא והם י"ג מדות של רחמים הנובעים מג' שמות הללו. (משם אחד יוצא בני. ומשם השני יוצא חיי. ומשם הג' יוצא מזוני). ולכן מזלא גימט' ע"ח כמנין שלשה שמות הוי'. לכן נקרא מזוני לחם בתורה שלח"ם בגימט' ע"ח במנין מזלא. והנה ידוע בזוהר תרומה ובסה"ק שצדיקים בשעת אכילתם וברכת המזון ובתור' שאומרים על שלחנם הם מושכים השפעות טובות ופרנסות לעולם. וכמו שפרשו הפ' מהאוכל יצא מאכל דהיינו מהאוכל בכוונה הראויה יצא מאכל. מאכ"ל גימט' צ"א יחוד הוי' אדנ"י הוא ג"כ בגימט' צ"א (חסר הסיום חבל על דאבדין כו'):
<b>ויהי בעת ההיא וירד יהודה מאת אחיו.</b> במד"ר כי אנכי ידעתי את המחשבות. שבטים היו עסוקים כו' ויעקב היה עסוק בשקו ותעניתו וכו' והקב"ה היה עוסק ובורא אורו של משיח. הנראה לרמז בזה ענין ביאת משיח והגלות הקודם בתירוץ דקדוקי הפסוקים. כי הנה בתיבת יהודה יש בו אותיות שם הוי' אך אות ד' מפסקת ביניהם ומפרדת אותיות השם בזמן הגלות. וז"ש דלותי ולי יהושיע כמ"ש במ"א. ותמ"ר רומזת לשם אדנ"י היא השכינה הקדושה כמבואר בכתבי האר"י ז"ל ובזוה"ק. והענין יהודה ותמר רומז ליחוד הוי' אדנ"י וכל עניני הפרשה הכל רומז להבא כמו ער ואונן רומז לב' המקדשים בזמן הגלות הם בבחי' ערער תתערער ואונן שנחרבו. וזה הרמז בהשחתת הזרע וכל עניני הפרשה זו יבואר לי"ח. ואח"כ אמר שבי אלמנה בית אביך. כי בגלו' רצו חלילה לסלק השכינה מכל וכל למעלה אבל היא ותסר בגדי אלמנותה ועודה מבקשת אותנו. רק ותכס בצעיף.רמז שהיחוד היא באתכסיא. ותשב בפתח העינים בבחי' עיינין מתיקון הקודם בריאת העולם וכו' ויאמר הבה נא אבא אליך כי לא ידע כי כלתו היא כי נקראת גם כן כלה כנודע. חותמך ופתילך ומטך הם ברי"ק וטלית ותפלין שלש אלה יעשה לה ליחד קב"ה ושכינתיה. ובחינת ערבון ידוע. הקדשה היא בעינים. ידוע כי עיקר הקדושה היא בשמירת העינים לתקנם פגם הקודם. לאיש אשר אלה לו אנכי הרה. ר"ל להצדיק הנשמר מכל אלה וגרם היחוד בכל אלה אנכי הרה. ויהי בעת לדתה ויתן יד. ר"ל בקרוב זמן הגאולה ויתן יד רומז ליד הנביאים אשר התנבאו על הישועות ונחמות לע"ל כי אלמלא הם לא נתקיימו ח"ו שונאים של ישראל באורך זמן הגלות. וזה ביד הנביאים אדמה. ועל ידי עבדיך הנביאים כתוב לאמר. כי באחיזת יד הכלי נאחז כל אלה וכן הענין בשורת הגאולה היא ביד הנביאים. וזה ותקשור על ידו שני היא יו"ד. וכן כתיב וכל אשר הוא עושה ה' מצליח בידו אות יו"ד מהשם הצליח בידו. כמו שכתוב אנא ה' הצליחה נא פותח את יד"ך יודי"ך. לאמר זה יצא ראשונה כי הוא הנקרא זרח כמו שכתוב זרח בחשך אור לישרים על ידי הנביאים. ויהי כמשיב ידו והנה יצא אחיו. ר"ל כי כאשר נאמר השיב אחור ימינו מיד יצא פרץ הוא משיח בן דוד. כי בו ביום שנחרב הבית בו ביום נולד משיח צדקינו אשר יבא במהרה בימינו. אמן:
<b>וירד יהודה מאת אחיו.</b> במד"ר רשב"נ פתח כי אנכי ידעתי את המחשבות כו' שבטים היו עסוקים במכירתו של יוסף. ויוסף היה עסוק בשקו ותעניתו וכו' והקב"ה היה עוסק ובורא אורו של משיח ע"כ. הנה יש להעיר בדברי המאמר הזה מהו שייכות יש לכל דברי הצומות והשקים של הצדיקים הללו לברא אורו של משיח וכי לא היה עוד זמן אחר טוב ונרצה לפני הש"י ב"ה להוציא אורו הגדול רק בזמן הזה שכל בני יעקב חגרו שקים ואביהם עמהם. אולם כאשר נעמוד להתבונן מעט על חוקי הנהגת העולם עפ"י הש"י מתחלת הבריאה עד עתה. הנה זה מצאנו ראינו כי כל עניני עוה"ז לא יכלו לצאת אל הפועל הגמור והתכלית האמיתי זולת אחרי ההעדר המוחלט ושיוקדם להם האין הכללי וכמ"ש חכז"ל ההעדר קודם להויה ר"ל כי בחי' ההעדר הוא בהכרח קודם למציאת ההוי' והוא הסיבה למציאת ההו' שיבא אח"כ וכמו שנראה זה בתבואת הזרע אשר לא יעלו ולא יצמיחו זולת אחר הרקבון הגמור בעפר כולו. והנה כן הענין היה בתחלת הבריאה האור שבא מכח החשך הקדום לו כמ"ש והארץ היתה תהו ובהו וחשך ויאמר אלהים יהי אור כי מציאת החשך הוא הסיבה לאור וכן ויהי ערב ויהי בקר מבחי' הערב יבא הבקר אחריו. וזהו יוצר אור ובורא חשך ע"י שבורא החשך תחלה עי"כ יצא האור ובקר אחריו להתגלות. וז"ש יתרון החכמה מן הסכלות כיתרון האור מן החשך ר"ל כמו שיתרון האור לא יכול להיות רק אחר מציאת החשך הקדום לו וממנו יוצא האור וזהו מן החשך עצמו יצא האור כן יתרון החכמה תבא לאדם רק מבחי' הסכלות עצמה. פי' שיעשה האדם עצמו כסכל לעולם ולא יהיה נחשב בעיניו לכלום. אז יגיע למעלת החכמה האמיתית כמ"ש א"א ע"ה הנה נא הואלתי לדבר אל ה' ואנכי עפר ואפר ר"ל מה שהואלתי לדבר הוא יען כי אני יודע בעצמי כי הנני עפר ואפר וז"ש אצל מתן תורה ויהי בשמעכם את הקול מתוך החשך. יש להבין מה אשמעינן בזה בשמיעת הקול מתוך החשך ולא נאמר מתוך האש כמו בזולתו. אך בהיות המעמד המובחר ההוא של מתן תורה התכלית המכוון והקיום האמיתי של בריאת העולם כולו הנה לא יכלו בנ"י לקבל את האור הגדול ההוא זולת ע"י סיבת החשך הקדום לו למציאת האור כמו שהיה כן אצל תחלת הבריאה וחשך על פני תהום ויאמר אלהים יהי אור. נמצא כי אך הסיבה העצמיות לתכלית הויות האור הוא החשך הקדום לו. והנה כזה הוא התכלית למציאת אור ה' נשפע על האדם הוא רק ע"י בחינת החשך אשר תוקדם לו לעולם. אשר ידע ויבין בדעו ושכלו גודל חשכת נפשו כמה הוא מגשש באפילה ובמה נחשב הוא אז עי"כ יזכה אשר השי"ת ב"ה יוציאנו מאפילה לאור גדול כמ"ש אני אשכון את דכא והוא שרמזו רז"ל במשנה במס' נגעים פרק ב' מי שהוא בבית אפל אין פותחין לו חלונות לראות את נגעו. ר"ל מי שהוא בבית אפל על מעשיו אשר לא טובים אין פותחין חלונות שיראו אחרים בנוולתו ונגעי לבבו כי אם הוא ישב בחשך ה' אור לו. וכן אמרו עוד שם במשנה אין רואים את הנגעים שחרית ובין הערבים. ר"ל בזמן תפלת שחרית ובין הערבים לא יבקר אז האדם אחרי נגעי לבבו פן יתעצב אל לבו ולא יהיה יכול להתפלל כדת אך יבחר לו זמן אחר מזמנים הידועים הראוים לכל אלה. נחזור לעניננו הנה מציאת ההעדר הוא הסיבה להויה זהו ג"כ ענין המיתה ר"ל שנקנסה על האדם אשר אחריה נקוה לשוב ולהחיות עוד בתחיית המתים אשר לכאורה אין להבין למה צורך להמית ולהחיות אח"כ טוב היה להניח מזה ומזה ושיחיה האדם לעולם ואם בעבור מירוק העון הלא הרבה צדיקים שמתו בלא עון רק מעטיו של נחש. אך הכוונה הוא ג"כ כנ"ל בהיות כי התכלית הנרצה מה שיהיה לעתיד שיתגלה כבוד מלכותו ית"ש לעיני כל בשר באורו הגדול לכן אין בכח מציאת מין האנושי בעוה"ז לקבל האור הגדול רק ע"י ההעדר הקדום לו במיתה הזאת עתה שהיא הקדמה וסיבת קבלת האור ההיא של תחה"מ. וזהו שסמוך לברכת מחיה מתים קדושת השם נקדישך ונעריצך כסוד שיח שרפי קודש. הכוונה כי אז בתחה"מ נקדישך גם אנחנו כמו שמקדישים אותך בסוד שיח שרפי קודש. ואז כתר יתנו לך מלאכים המוני מעלה עם ישראל קבוצי מטה כי אתה קדוש ושמך קדוש וקדושים בכל יום יהללוך סלה. לכן גם אנחנו מקווי' ומצפים להלל אותך בסוד קדושים הללו. נמצא כי בחי' המיתה הקודמת בבחי' החשך לקבל' האור העתיד וזהו שאנו אומרים מלך ממית ומחיה ומצמיח ישועה. ר"ל מה שהוא ממית הוא כדי להחיות אחר כך כשיצמיח ישועה בקרוב. וז"ש חכז"ל החיים למות והמתים להחיות. ולכאורה קשה מי לא ידע בכל אלה ומהו משמיענו בזה. אך הכוונה כנ"ל מה שהחיים למות הוא כדי שהמתים להחיות בתוקף אור הגדול ביתר שאת ויתר עוז. וזהו שאמרו חכז"ל והנה טוב מאד זה המה"מ כי הוא טוב מאד להיותו הסיבה המיתה וההעדר הכנה לביאת האור הגדול לנפשות העתידים לעמוד בתחה"מ כנ"ל. וכענין הזה הוא שהיה אצל האמהות הקדושות אשר היו עקרות זמן הרב קודם לידתן עד בואם בשנים בקצה האחרון רק אז נפתחו רחמם כמו שרה לא זכתה להריון עד בלותה עפ"י נס. וכן רבקה ורחל ויוכבד היא עלתה על כלנה עד היותה בת ק"ל שנה. וזה קשה להבין למה היתה כזאת שעכבום הש"י עד קצה האחרון. אך כדברינו נכון כי אחרי אשר ראו להאמהות הקדושות האלו להוליד נשמות הקדושות האלו נפשות הצדיקים המאורות הגדולים ההם. הנה לא יתכן להם להוציא האור זולת אחרי ההעדר הקודם לכן המתין להם הקב"ה עד עת זקנתן עד שלא חשבו עוד להיות להם זרע כלל ומן החשך ההוא הוציא להם אור גדול כמשרע"ה והאבות הקדושים ע"ה. והנה כן היה הדבר בהנהגת הש"י עם עמו בנ"י בגלותינו אשר בכל עת ענינו ומרודינו כשהם לוחצים אותנו עד מאד רק אז מן החשך מושיע להם ומוציאם לאור גדול וזהו שצעק הנביא כמו ההרה תקריב ללדת תחיל ותזעק בחבלי' כן היינו מפניך ה' דהנה ההרה הקרובה ללדת גם היא לא תוליד עד אשר תבוא אז בהסכנה העצומה ותגדל חבליה מאד אז בקצה האחרון יושיע לה הש"י כן אנחנו חלנו ואין בנו עוד כח ללידה כמו ילדנו רוח. וזה הוא ענין משיח צדקנו שאמרו חכז"ל כי ביום שנחרב הבהמ"ק נולד משיח וביום שחשב הש"י להשחית חומת ירושלים נטה קו על בנין העתיד כי בהיות החורבן ההוא יום בכי ומספד אף בבתי גואי אשר כמהו לא יהיה עוד אח"כ לכן ביום ההוא מחמת החשך וההעדר ההיא יצא משיח. והנה זה ג"כ ביאור המד"ר הנ"ל כי פרץ וזרח שניהם מורים על משיחנו שיבא ב"ב לכן רק בעת החשך ההוא שכל בית יעקב היו אגודים בצרה בשקם ותעניתם אז זרח בחשך אור לישרים ולהוציא הקב"ה אז אורו של משיחנו ב"ב אמן:
<b>ויאמר יהודה לאונן בא אל אשת אחיך ויבם אותה והקם זרע לאחיך.</b> הנ"ל בענין זה דהנה כי כן מדת הצדיקים הטובים להיות כל מגמתם אך לטובת ישראל כמו שכן אמר יעקב אבינו ע"ה לך נא ראה את שלום אחיך ואת שלום הצאן כי זהו עיקר לראות ולשום דרך להפיק את שלום אחיך להטיב לאחרים ועל זה היתה ג"כ רצון יהודה הצדיק באמרו והקם זרע לאחיך. פי' שכל כוונתך יהיה לטובת אחיך וזהו ממצות יבום שאמרה התורה כמבו' שם בכתוב מלבד הסודות הגבוהים והנוראים במצוה זו כיל"ח. והנה נשמת ער ואונן הם היו נשמות גבוהות מאד והם שבאו אח"כ בפרץ וזרח בני יהודה כמבואר בהאר"י ז"ל. אך כפי הנראה הנה אך זהו הפגם שלהם שלא רצו להטיב לאחרים בצדקתם והוא שאמה"כ וידע אונן כי לא לו יהיה הזרע ושחת ארצה כנ"ל כי הוא חשב כי הזרע הניתן לו מלמעלה הוא הניתן לו עבור עצמו ולא שם לבו להתפלל גם עבור אחיו כנ"ל. והנה לכך זהו היה תשובתם השלימה במה שחזרו ובאו בגלגול פרץ וזרח לתקן הנ"ל. וזהו שנאמר ויהי בלדתה ויתן יד. הנה נתינת היד הוא מרמז על מי שנותן ידו לחבירו להוציאו ממצוקתו או משטף מים רבים אשר יעברו עליו וכמו שכן מצינו על ידי עבדיך הנביאים כתוב לאמר על יד בן ישי קרבה אל נפשי גאלה שכן על ידי נתינת יד הנביאים לישראל בנביאות העתידות והנחמות על ידי כן הם מתקיימין באורך הגלות וזהו על יד פי' שהם אוחזים אותנו בחזקת היד ג"כ להתקיים בצער הגלות הזה כמו שע"י שאוחז יד הכלי אוחז כל הכלי והוא הנקרא זרח כמ"ש זרח בחשך אור לישרים. וז"ש ויתן יד ותקח המילדת ותקשור על ידו שני. הנה על יד"ו הוא יו"ד בחי' חכמה פותת את ידך יוד"ך ומשביע לכל חי רצון שמשפיע טובות לכל העולם. וזהו ענין קשירת חוט השני ע"ד שכ' כחוט השני שפתותיך כי בזמן שהיה בהמ"ק קיים היה חוט השני מתלבן ומכפר עוונות בנ"י ועכשיו בזמן הגלות כשאינו חוט השני הנה שפתותיך. בתפלות ובקשות מתלבנים העוונות. והוא שמבשר הנביא אם יהיו חטאיכם כשנים כשלג ילבינו. וזהו שקשרה על ידו שני על יד בן ישי לאמור זה יצא ראשונה כי קודם הגאולה יצא תשועה לישראל הנה זהו בחי' זרח להושיע ולבשר להם לישראל כל טוב בזמן הגלות ולהתפלל עליהם כל הימים וזהו תיקון הפגם של תחלה. וז"ש כמשיב ידו והנה יצא אחיו שכאשר הבין שפגם תחלה בגלגול הראשון הנה השיב ידו ונתישב רק להתפלל עבור אחיו והנה אחיו הוא פרץ הוא המשיח הוא נולד ויצא בזכות תפלת הצדיקים על הגאולה בב"א:
<b>ותסר בגדי אלמנותה.</b> הרמז כי בלילה היתה כאלמנה בסוד הקטנות כיל"ח בחי' רחל. אבל בשעת התפלה נגדלת כל שיעורה ותסר בגדי אלמנותה ונעשה היחוד. והבן:
<b>ויהי יוסף יפה תואר ויפה מראה.</b> ערש"י כשראה עצמו מושל התחיל אוכל ושותה ומסלסל בשערו אמר הקב"ה אביך מתאבל עליך כו' ע"ש. הנה יש להבין באמת מה היתה דעת יוסף בזה הלא ידע בצערו של אביו וכמ"ש ראובן אנה אברח מצערו של אבא. אך הנה יבואר ע"ד שאמר ר' יהושע לר"ג אי אתה יודע בצערן של תלמידי חכמים. כי הנה ר"ג הוא שהיה במדריגה העליונה מופשט מתאוות עוה"ז והי' נשיא ומנהיג הדור לתקן אך נשמות ישראל למעלה וכמ"ש דמות צורות לבנו' היה לו לר"ג בעלייתו ובחי' לבנה היא השכינה כנודע ובה היה מסתכל להיו' כל ישראל בני עליה ולכך כשהסתכל למעלה על נשמת ר' יהושע וחביריו הנה הם גדולים וטובים בעיניו. ולא דאג עליהם כלל מי יתן כל ישראל כמותם. אבל ר' יהושע אמר לו כי צריך להסתכל גם למטה בעוה"ז על פרנסת ישראל לבל יחסר להם כל טוב. וזה אי אתה יודע בצערן של ת"ח בעוה"ז כנ"ל. והנה כן השבטים שהיו אצל אביהם המה ראו בעיניהם צערו ואבלו של יעקב אביהם ימים רבים. אבל יוסף הצדיק שהיה מרוחק ממנו והוא שהיה במדריגה העליונה כנ"ל הנה הוא הסתכל רק למעלה. ושם הנה ראה גודל מעלת יעקב אבינו ע"ה דיוקנו של אביו חקוקה בכסא הכבוד וכל שהצטער יותר בעוה"ז הנה נתעלה למעלה יותר ויותר לכך לא דאג כלל על צערו של אביו. וז"ש אוכל ושותה וכו'.אבל הקב"ה אמר כי לא יאות כן רק צריך להסתכל על עניני עוה"ז וז"ש אביך מתאבל כו' וז"ש משפט וצדקה ביעקב אתה עשית. פי' שגם בעת המשפט שם הוא צדקה ביעקב לדורות כי הכל היה תיקון העתיד לזמן הזה. וז"ש לך נא ראה את שלום אחיך. התורה מלמד' להצדיק הדור להסתכל ולראות את שלום אחיך בעוה"ז ואת שלום הצאן. וזהו ענין מעלת נסיעה לצדיק הדור ע"ד בקשת חיי ומזוני בעוה"ז כי למעלה יודעים כי הכל לטובה ואינה רואים שום ריעותא וחסרון בצרכי עוה"ז. אבל הצדיק שהוא אתנו בעוה"ז הנה הוא רואה כל היום בחוסר וצרכי פרנסת עוה"ז וכן שאר דברים בבריאות וכדומה. לכן הנה הוא מתפלל על עמו כל הימים לכן הוא מפיק להם ברכה וחיים ושלום. אמן:
<b>ויהי ה' את יוסף ויט אליו חסד.</b> דהנה אנו אומרים כל עדת ישראל יעשו אותו משוך חסדך ליודעיך. כי בחי' היסוד עולה עד הדעת וכמבואר בלולב שהוא גבוה במינו. וזהו כל עדת ישראל יעשו אותו על ידי הדע"ת יתקנו אות"ו ועי"ז משוך חסדך ליודעיך יוכל להמשיך החסדים ולהשפיע לבנ"י כל טוב. וזה האמור ג"כ ביוסף כי היה ה' עמו ויט אליו חסד כי הטה אליו רק החסדים להיות עוברים על ידו:
<b>ולא ידע אתו מאומה כי אם הלחם אשר הוא אוכל.</b> כי הנה האדם צריך שמירה מאד במחשבתו לבל יפול ברע במחשבת הסט"א חלילה. וזש ה' הפיר עצת גוים הניא מחשבות עמים. פי' הפירם ומבטלם לבל יעלו על לבו ולא יזכרו עוד בלב ישראל רק מה שנוגע לעצת ה' בדרכי עבודת הבורא היא תקום לעולם. וזה היה ענין יוסף הצדיק שגם בעת שהיה בבית המצרי לא עלתה על לבו שום הרהור ומחשבה ממחשבותיו. וזה ולא ידע אתו מאומה. פי' הדעת שהיה עמו לא היה משום אומה ולשון. כי אם הלחם אשר הוא אוכל. פי' רק העלאת הניצוצות מן המאכלים ולברר האוכל מתוך הפסולת:
<b>ויברך ה' את בית המצרי בגלל יוסף.</b> הנראה לרמז בזה המצר"י גימט' מש"ה. הוא ע"ד שכתוב ויקח משה את עצמות יוסף עמו. שכל הנסים אשר נעשו ע"י משה הכל היה בזכות יוסף כנ"ל:
<b>ויהי כדברה אל יוסף יום יום ולא שמע אליה.</b> הנ"ל דהנה אם יצרו של אדם מתגבר עליו יקרא ק"ש כמבואר בגמ'. אך יוסף הצדיק לא היה צריך לכל זה. וזה ולא שמע אליה ר"ל שמע של ק"ש לא היה צריך לזה:
א"י <b>ויהי כדברה אל יוסף יום יום ולא שמע אליה.</b> פי' כי עשה עצמו כמו חרש בלתי שומע לדברי' כמו שמצינו כמה צדיקים שלפנינו שהיו חרשים לבלתי שמוע מכל עניני עוה'ז רק בדבר שהיה נוגע לעבודת הבורא נתפתחו:
<b>אין שר בית הסהר רואה את כל מאומה בידו.</b> ואת אשר הוא עושה ה' מצליח בידו. יבואר עפ"י הידוע כי ג' שמות הם לחמה "שמש "חרס "חמה. וללבנה ג"כ ג' שמות "ירח "סיהרא "לבנה. ובזמן הגלות נקרא סיהרא כי הכנ"י הם משולים ללבנה שהם עתידים להתחדש כמותה ובזמן הגלות הם כמו בבית הסהר לכן נקראת סיהרא. וז"ש ואת המאור הקטן לממשלת הלילה רמז לגלות שנדמה ללילה. וכח הצדיק יסוד עולם שנקרא כל לעשות היחוד גם בזמן הגלות. והם הצדיקים השומרים ברית קודש ושומרים עיניהם לבל יסתכלו במקום שאינו ראוי כמ"ש איה הקדשה ההיא בעינים. כי בחי' הראות ותיקון המחשבה היא בעינים. וזה שהי' ביוסף הצדייק דכתיב וימאן וכו' לכן נקרא כל בחי' צי"ע. וז"ש אין שר בית הסהר רואה את כל מאומה. זה יוסף הצדיק שלא היה בו שום שמץ הרהור רע ח"ו. כל מאומה. מאומ"ה הם התאוות העובדי כוכבים. לכן כל אשר הוא עושה ה' מצליח בידו. כביכול השם הוי' היה בו הצלחה לצרף וליחד השם הוי' להאיר על פני תבל בצדקתו. וזה כל אשר הוא עושה גם בעולם העשיה היה ממשיך הקדושה ביחודו ואחדותו ית"ש:

מקץ

<small>(מכתי"ק)</small><br><b>ויהי מקץ שנתים ימים.</b> דהנה כתיב קנאת ה' צבאות תעשה זאת. הפי' הוא דהנה יש צדיקים שהם נקראים מקנאים לה' צבאות שכל ימיהם הם הולכים במס"נ עבור כבוד הש"י שיתגדל ויתקדש שמו הגדול לכן הם מקנאים על הרשעים עוברי רצונו ית"ש כמבואר ענין הזה אצל פנחס בקנאו את קנאתי בתוכם. וכמו זה היה ענין יצחק אבינו ע"ה. פינחס עם יו"ד גימט' יצחק כי הנה ב' הצדיקים הללו היו ממאסים בחיי עוה"ז מפני צער גלות השכינ' כמ"ש ותקצר נפשו בעמל ישראל. כן יש צדיקים שרוצים להסתלק מן העולם כדי שלא יראו גודל צער הגלות של בנ"י וגלות השבינה וזהו עבדות של יצח"ק אותיות ק"ץ. ח"י שהיה קץ בחייו. וז"ש באליהו הנביא שהיה בו נשמת פנחס נאמר בו וישאל את נפשו למות כו' לא טוב אנכי מאבותי. קנא קנאתי לה' צבאות כו':
והנה יוסף בגימ' קנאה היה ג"כ בבחי' קנאה כנ"ל. וכן רבקה אמרה ג"כ קצתי בחיי כו' אם לוקח יעקב אשה מבנות ח"ת. היינו אם תרד ההשפעה של היסודות לבנות ח"ת הוא הסט"א למה לי חיים. שיצחק ורבקה שניהם היו בבחי' קנאה כנ"ל במס"נ. לכן כתיב ג"כ כאן אצל יוסף ויהי מקץ כו' שהיה ג"כ בבחי' קנאה ומס"נ נרמז בו ג"כ אותיות ק"ץ. בבחי' יצחק ק"ץ ח"י. וזהו שאמר הכתוב קנאת ה' צבאות תעשה זאת. זאת היא השכינה ומי שהוא בבחינת קנאה לה' צבאות. עושה התיקון בשכינה הנקראת זאת. כמבואר במ"א כי עיקר תיקון השכינה להעלותה ולגמור היחוד הוא ע"י הצדיקים שהולכים במס"נ עבור כבודו ית"ש כנ"ל. והבן:
א"י <b>ויהי מקץ כו'.</b> ופרש"י כל לשון קץ סוף הוא. הנ"ל לרמז בדרך הנ"ל אצל יצחק ורבקה שנא' לשון קצתי בחיי. וכאשר נרמז באותיות יצחק ק"ץ א"י כי היו תמיד במס"נ כאשר ראו שפלות הדור שהיו מכעיסים הבורא ב"ה כמ"ש ותהיין מורת רוח ליצחק ולרבקה. וכל מגמתם היה על כבוד הבורא שיתגדל ויתקדש שמו הגדול ויכירו וידעו כו' ויקבלו כולם את עול מלכותו. וז"ש ג"כ באברהם אבינו לך לך כו' אל הארץ אשר אראך. פי' שהיה מראה לו שפלות הדור שהם מכעיסים הבורא ב"ה ועוברים על רצונו. ולזה אמר לו לזרעך נתתי את הארץ הזאת. הוא קיום הבטח' הגאולה העתידה ב"ב. אז היה שמח בישועת ה' שיהיה במהרה. כמ"ש דוד המלך ע"ה יערב עליו שיחי אנכי אשמח בה'. שאביא השמחה בהבורא ב"ה כמבואר במ"א. וזה הרמז ג"כ בתיבת יצחק ק"ץ ח"י כי היה תמיד במס"נ על כבוד הבורא ב"ה. אך זה היה כל חיותו שהיה יודע כי בזמן הגאולה יהיה צדיק ונושע ותגלה כבוד מלכותו ית"ש. לכן הוא ג"כ בהיפך לטובה ח"י ק"ץ כי כל חיותו היה מקץ הגאולה ב"ב. וזה הענין המובא בספרים כי באותו היום שיצא יוסף מבית האסורים אותו יום מת יצחק אבינו ע"ה לרמז על הנ"ל. ולזה כאשר ראה יעקב את יוסף כתיב רב עוד יוסף בני ח"י בבחי' ח"י ק"ץ. וזהו הרמז בדברי רש"י כל לשון קץ סוף הוא. שהיו האבות הקדושים כל חיותם ותשוקתם להיות מצפים שיהיה סוף וקץ לכל צרותינו. ותחלה וראש לפדיון נפשנו. אמן:
<b>ויהי מקץ וכו'.</b> פרש"י כל לשון קץ סוף הוא. הנראה לרמז בדבריו הקדושים עפ"י מ"ש בפי' הפיוט קדם רבון עלמין במילין סתימין וכו'. להורות לכל איש בגשתו אל הרנה ואל התפלה על כל מחסורו בעניני עוה"ז אשר יחסר לו לא ישים מגמתו על מצוקותיו רק יהיה עיניו ולבו על גודל צער גלות השכינה כמ"ש בספרים על המשנה באבות דע מה למעלה ממך. פי' מהחסרון שחסר לך למטה תוכל להבין החסרון שנוגע למעלה צער גלות השכינה. וז"ש ושמחתים בבית תפלתי תפלתם לא נאמר אלא תפלתי. פי' שיהיה עיקר תפלתם למען כבודו ית"ש. וזה הרמז בגמ' שנים שנכנסו להתפלל. פי' בשעת התפלה צריך להיות בשני בחי'. מה שנוגע למעלה וגם בצרכי נפשו למטה. לכן במשה רבינו כשהיה מתפלל עבור אחותו כתיב אל נא רפא נא לה. הרמז בזה רפא נא לה' האחרונה בשם הוי' לעשות היחוד למעלה ואז ממילא תתרפא. וז"פ לא על צדקותינו אנחנו מפילים תחנונינו לפניך כי על רחמיך הרבים. וז"ש ואתה ברחמיך הרבים עמדת להם בעת צרתם. פי' שהעמידו נגד עיניהם צער גלות השכינה שהקב"ה כביכול סובל גודל צער בנ"י וכאשר באו למדריגה זו לעורר רחמי שמים אז נצמח להם הישועה רבת את ריבם. העולה מזה כי גם בכל נוסח התפלה שאנו מתפללים בשמ"ע רפאנו ברך עלינו וכדומה הנראי' לעיני בשר כי הם דברים פשוטים הנצרכים בעוה"ז. אמנם הם עומדים ברומו של עולם. וז"פ קדם רבון עלמין במילין סתימין. כי במחשבה היא דברים סתומים לכן עולה לרצון למעלה. וז"ש שועתנו קבל ושמע צעקתנו יודע תעלומות. פי' מה שאנו צועקים על מחסורינו אתה היודע תעלומות לבבנו כי כל כוונתינו על צער גלות השכינה כנ"ל. ונחזור לענין הנ"ל שזה רמז בדברי רש"י במתוק שפתיו. רהי מקץ כל לשון קץ. פי' הצדיק כזה אשר כל לשונו בתפלתו הוא רק על הקץ ומצפה לישועת ה'. סוף הוא. פי' הוא אשר יזכה להיות בסוף ולראות במהרה בישועה ונחמה בבוא הגאולה ב"ב. אמן:
א"י <b>ויהי וכו' ופרעה חלם והנה מן היאור עולות שבע פרות יפות מראה וכו' והנה שבע פרות אחרות עולות אחריהן רעות מראה כו' ותאכלנה הפרות הרעות המראה כו' ויחלום שנית והנה שבע שבלים עולות בקנה אחד מלאות וטובות והנה שבע שבלים דקות צומחות אחריהן כו' ותבלענה השבלים הדקות את שבע השבלים הבריאות והמליאות.</b> הנ"ל לרמז בפרשה הזאת דהנה מבואר בזוה"ק כי שבע פרות הטובות ושבלים המליאות הם רומזים על שבע היכלות ושבע מדות דקדושה ופרות הרעות ושבלים הדקות הנה רומזות על שבע בחי' הסט"א בקליפה. ופרעם רומז לבחי' בינה. והנה לכך בפרות הרעות ושבלים הדקות נאמר לשון אחרות אחריהן שהוא בחי' אלהים אחרים ובחי' אחורים והם עולות וצומחו' אחרי הקדושה שרצונם תמיד לאחוז בהקדושה כאשר מדות הקדושו' עולות למעלה בבחי' בינה הנה הם רצונם לעלות אחריהן כמבואר בכוונת תחום שבת. והנה להם אחיזה בכח מחשבה זרה של המצות שהוא בחי' מצוה הבאה בעבירה אז ותאכלנה הפרות הרעות כו' ותבלענה הדקות והרעות את הטובות שח"ו יש להם כח להתגבר ולבלוע את הני"ק. וזהו שאמר יעקב אבינו ע"ה הסירו את אלהי הנכר אשר בתוככם היינו בתוככם ממש במחשבותיכם מחשבות זרות ח"ו. לכך נאמר אח"כ ויסירו כו' ויתנו אל יעקב את כל אלהי הנכר אשר בידם שיעקב אבינו ע"ה העלה ותיקן כל המחשבות זרות שהם בחי' אלהי נכר כנודע אח"כ ויסעו ויהי חתת אלהים על הערים אשר סביבותיהם ולא רדפו אחרי בני יעקב כי עיקר אחיזתם הוא הסביבות סביב רשעים יתהלכון ולכך כאשר תיקנו כל המ"ז היה חתת אלהים על החיצונים אשר סביבותיהם ולא רדפו אחרי בני יעקב שלא היה להם אחיזה עוד בהם כנ"ל. והוא כמ"ש ירושלים הרים סביב לה וה' סביב לעמו. כי נעשה להם אור המקיף להגן מן החיצונים. והנה זהו שאמר יוסף אשר האלהים עושה הגיד לפרעה. שבחי' אלהים אחרים עושה לחטוף את המצות ח"ו מזה הגיד לפרעה והראה את פרעה יש לך כח ע"י זה כנ"ל. אבל בהתיקון כתיב ועתה ירא פרעה איש נבון וחכם. ועתה הוא בתשובה שלימה הנה כתיב ע"ז שצריך לראות ולמצוא איש נבון וחכם הוא צדיק הדור וישיתהו על ארץ מצרים שהוא לתקן בחי' הארציות והמצרים שיש על האדם ויפקד פקידים על הארץ להיות שמור בכל עניני הארציות ויקבצו את כל אוכל שהוא לקבץ הניה"ק ויצברו ב"ר רמז לר"ב ני"ק אשר העלה יוסף אוכל בערים ושמרו שיהיה הכל בבחי' השמירה שלא יחטפו החיצונים את המצות ומעש"ט. והיה האוכל לפקדון לארץ פרש"י כשאר פקדון הגנוז לקיום הארץ. היינו בחי' העלאת מ"נ לארץ העליונה וזהו בחי' הפקידה לקיום הארץ. והפקדון הוא כמ"ש "בידך "אפקיד "רוחי שהוא בחי' העלאת הבא"ר במ"נ של המצות ומעש"ט שעשה האדם וזהו בחי' השמירה והפקדון הגנוז לקיום הארץ לעולם לבל ישלטו בהם החיצונים כמ"ש עשיתי משפט וצדק בל תניחני לעושקי. "חיל "בלע "ויקיאנו. ורחקו כל מבלעיך מה שנאמר בהם ותבלענה ותאכלנה הנה כבולעו כך פלטו. רני פלט תסובבני סלה שפלטו תמיד מה שבלעו. וזהו פעמי הכן באמרתיך ואל תשלט בי כל און. הנה פעמי הם המצות ומבקש הכן באמרתיך לשם שמים ואל תשלט בי כל און. הם המחשבות זרות נקראים און כמ"ש מחשבות און לבל יהא שום אחיזה במחשבה זרה ושום פניה בשעת עסקנו בתורה ומצות. וזה שכתוב וישלחני ה' לפניכם לשוסן לכם שארית להיות לכם לפליטה גדולה הוא על לשון פליטה מהחיצונים מה שבלעו וזה יהיה להחיות עם רב כנ"ל. והבן:
<b>ויריצהו מן הבור.</b> בזוה"ק פ' מקץ דף קצד ע"ב כגוונא דא יוסף הוה עציב כו'. יבואר עפ"י מ"ש רצון יראיו יעשה. כי הנה רצון הצי"ע תמיד הוא להשפיע כל טוב לכנ"י כי כן הוא מדת היסוד כמ"ש ועל פיך ישק כל עמי. ע"ד שאמרו חכז"ל כל המחובר לטהור טהור. משיקין בכלי אבן לטהרו. כי כל עניני השפעות יורדים ע"י הצדיק. וז"ש התרגם על פיך ישק יתזן. לכן יוסף הצי"ע בכל עת ההוא שהיה בבית הסהר לא היה יכול להוריד השפעות לכן היה עצוב כמו שעינינו הרואות מדרך הנדיבים אשר הם רודפי צדקות בימי עשרם. וכאשר נהפך להם מצוקות העתים בגלגל החוסר ואין ביכולתם להשפיע כמקדם הם בעצבות. ולזה עתה כאשר נצמח לו הישועה ויריצוהו מן הבור. לשון רצון והוא אותיות צנו"ר להוריד השפעות כמקדם. וז"ש פותח את ידך ומשביע לכל חי רצון. ידיך יודי"ך רומז לחכמה פי' פתחה בחכמ"ה כמבואר במ"א. וז"ש יעקב ואל שדי יתן לכם רחמים. כי בשם שד"י העיקר הוא היו"ד כי בלא יו"ד כו'. וזה ג"כ מ"ש "נוצר "חסד "לאלפים ר"ת נח"ל הוא חסד העליון נחל קדומים להשפיע לאלפים הם הלומדי תורה. וגם "להדליק "נר "חנוכה ר"ת נח"ל כמבואר בהאר"י ז"ל שהוא שם קדוש ונורא ולזאת כאשר באו אחי יוסף שבטי י"ה והיה היחוד בשלימות אמר להם שלום לכם אל תיראו כידוע כי מדות היסוד נקרא שלום ורמז להם כי מדתו היא מדת יסוד צדיק ואל תיראו אלהיכם וכו' נתן לכם מטמון באמתחותיכם הם השפעות טובות. אמן:
<b>ויאמר פרעה אל יוסף אני פרעה ובלעדיך לא ירים איש את ידו ואת רגלו בכל ארץ מצרים.</b> הנ"ל לרמז בזה דהנה סוד ענין יוסף שגלה למצרים ערוות הארץ כי בחי' יסוד דקדושה יתגבר ויתעלה על יסוד דטומאה. והנה זהו היה עבודתו במצרים לבטל כחות יסוד דטומאה שזהו נקראת בחי' ערוות הארץ שהיה בחי' יסוד דקליפה. ולכך המצרי' היו שטופי זמה. והנה זהו שהיה בבית פוטיפרע דוקא שהוא שר הטבחים כי בחי' שר הטבחים מבו' בזוה"ק ובהאר"י ז"ל שהוא בחי' הוורידין נגד קו האמצעי בסוד הדעת לכן רק שם היתה עבודתו שלימה לבטל כח הדעת ויסוד דקליפה ולא יצא משם עד שבטלו. וזהו סוד ענין שנסתרס הרמז שיוסף עקרו מכל וכל כמבואר כן בספרים הקדושים ובספרא דצניעותא דצניעותא. וזהו ענין הצרעה שאמרו חכז"ל שהיתה זורקת בהם מרה ומסרסתן כי כן הכנענים הם ממדה זו לכן בפ' העריות התחיל הכ' כמעשה ארץ מצרים וכמעשה ארץ כנען אשר אני מביא אתכם שמה כו' כי תועבת ה' גם שניהם והם קרובים זה לזה כנ"ל. וזהו בסוד קדושת ישראל והיו עוקרים ומבטלים כח יסודם בטומאה והיו נסתרסים ע"י הצרעה כנ"ל. וזהו היתה עבודת יוסף הצדיק כל הימים. וזהו וירא יעקב כי יש שבר במצרים כי כן כתיב ומצבותם תשברו. וזהו שראה כי יש שבירה בקליפת מצרים.וזהו בפוטיפרע הרמז כי נצח בחי' הדכר דקליפה ונסתרס אבל בחי' הנקיבה קשה ממנו כמ"ש כן באוה"ח במעשה החלום הנראה אליו ע"ש בפ' ויחי ע"פ אסרי לגפן וכו'. ולכך כשרצה ג"כ לבטלה ויבא הביתה לעשות מלאכתו כנ"ל. אבל וינס ויצא החוצה וזש"א הכתוב לאסור שריו בנפשו כי אסר השרים וכחות הטומאה תחתיו. וזהו וילקט יוסף את כל הכסף הנמצא בארץ מצרים ובארץ כנען. כסף לשון נכסוף ותאווה היינו תאוות הניאוף שלהם בטל מהם וזהו שהביא ביתה פרעה הוא רומז לעולם הבינה כמבו' בסה"ק שהחזיר ותיקן הכל לשרשו כו'. וזהו שצוה לבסוף להמצרים שימולו כי תיקן יסוד דקליפה והחזיר הכל לקדושה ומזה היה ערב רב שנתערבו בישראל. וז"ש אני פרעה היינו רמז לעולם הבינה ובלעדיך לא ירים איש את ידו הוא יו"ד בחי' יסוד ואת רגלו ג"כ בחי' יסוד היינו שלא ירים עוד היסוד דקליפה. וזהו וישימני לאב לפרעה ולאדון לכל ביתו. הנה בחי' אב הוא רצון ובחי' אב בחכמה כמ"ש ויקרא לפניו אברך. לפרעה בחי' בינה. ולאדון ולכל ביתו. בחי' ביתו ידוע. ומושל בכל ארץ מצרים כמ"ש והיתה לה' המלוכה ומושל בגוים. והבן:
<b>וירכב אותו במרכבת המשנה אשר לו.</b> הנ"ל לרמז בזה על תפלת מוסף שהוא נגד יוסף הצדיק כפי המבואר בדברי האר"י ז"ל מוסף הוא יוסף. כאשר מתחלף אות י' זעירא בא"ת ב"ש לאות מ' נעשה מן מוסף יוסף ע"ש. וזה יש לרמז בתיבת מרכבת אותיות מ"ב כת"ר כידוע לי"ח שם מ"ב הוא.להעלות הני"ק. ולזה אומרים קדושת כתר בכל תפלת מוסף:
<b>ויפתח יוסף את כל אשר בהם.</b> יבואר עפ"י מ"ש בפ' כל ארחות ה' חסד ואמת. תתן אמת ליעקב. כי ענין החסד האמנם כי יורד משמי'. עכ"ז עודנו צריך שמירה מעולה לבל יבוזו זרים וילך השפע חוצה ויתקלקל ח"ו. וזה שהיה שבע שנים שובע בארץ מצרים. ואח"כ בשני שנים נשכח כל השובע שהיה במצרים. אך אם השפע יורד ע"י הצדיק שהוא משומרי הברית הוא חסד של אמת ויש לו קיום לעד. וזה היה בחי' יעקב כמ"ש תתן אמת ליעקב חסד לאברהם. כידוע מדתו של אברהם הוא בחי' החסד עכ"ז לא היה דבר קיום כי נפסק כאשר נולד ממנו ישמעאל. וכן ביצחק נולד ממנו עשו הרשע. אך ביעקב שהיה מטתו שלימה י"ב שבטי י"ה לכן היה אמת וקיום למדת החסד בלי שום הפסק. וז"ש וחסד ה' מעולם ועד עולם כו' וצדקתו לבני בנים לשומרי בריתו כו'. כמ"ש רז"ל יעקב אבינו לא מת מה זרעו בחיים אף הוא בחיים. וז"ש לא מצא הקב"ה כלי מחזיק ברכה לישראל אלא השלום. כידוע כי מדת היסוד נקרא שלום והוא הכלי המחזיק ברכה להיות שמור לעד וז"ש תתן אמת ליעקב כנ"ל. וז"פ נחית בחסדך עם זו גאלת. פי' שהחסדים יש להם נייחא כאשר הולכים ביושר לבנ"י כי הם הראוים לקבל החסדים כלי מחזיק ברכה. וז"ש להם יוסף שלום לכם אל תיראו כו' לרמז על בחי' יוסף שהוא יצטרף עמכם אל תיראו עוד כי יהיה לכם חסד של אמת לקבל השפע בלי הפסק. וכזה פרשתי בפ' נח בפרש"י והקמותי את בריתי אתכם ברית היה צריך על הפירות שלא ירקבו ושלא יהרגוהו רשעים שבדור. לרמז על הנ"ל שהיה צריך לבחי' צי"ע שומר הברית על הפירו' רומז ג"כ למעש"ט של האדם שנקראו פירות כמ"ש כי פרי מעלליהם יאכלו. שלא ירקבו לבל יתקלקלו ח"ו ולא יהיו פורחות לעילא ח"ו. ועל הרשעים שבדור כו' הם הסט"א שלא יגזלו ממנו השפע כנ"ל. ונחזור לביאור הכתוב ויפתח יוסף את כל אשר בהם. לפי הידוע שמדת היסוד נקרא כל כמ"ש ויכלכל יוסף ב' פעמים כ"ל הם השפעות טובות וקדושת המעש"ט. ויוסף פתח כל אשר בה"ם בשם מ"ה והוא היה כלי מחזיק ברכה כנ"ל לכן התבואה שלו לא נרקבת כלל. וז"ש כל הזן אינו מפסיד. פי' כאשר השפע יורד ע"י הצדיק שנקרא כל אינו מפסיד והוא דבר קיום לעד:
<b>ויאמר יעקב לבניו למה תתראו.</b> הנ"ל לרמז פי' למה תפרסמו עצמכם שאתם אנשים גדולים ותתראו לפני בני אדם לראות במעלתכם. רדו שמה. טוב לכם בחי' ירידה ושפלות אני אשכון את דכא. וכן להלן כתיב שלום לכם אל תיראו. ר"ל שלימות יהיה לכם כשתהיו צנועים במעשיכם ולא תיראו לפני בני אדם וז"ש אלהיכם ואלהי אביכם נתן לכם מטמון באמתחותיכם. פי' דבר זה של בחי' השפלות הוא לכם מטמון ירושה מאבותיכם כמש"א אברהם אבינו ע"ה ואנכי עפר ואפר. וכן יעקב אמר קטנתי. כי ענין ההתנשאות הוא בחי' שבירת הכלים אני אמלוך. אבל באמת ה' ימלוך לעולם ועד כנ"ל לך ה' המלוכה:
<b>ויזכר יוסף את החלמות אשר חלם להם כו'.</b> הנ"ל לרמז בזה עפ"י מ"ש חכז"ל בני חיי ומזוני לאו בזכותא תליא מלתא אלא במזלא. מזל"א עולה ע"ח בגימט' לחם כמנין ג' הויות. וזה היה ענין החלם שהיה בכחו של יוסף להפוך על אותיות לחם להשפיע להם כל טוב אם היו אז השבטים מסכימים עמו בתחלה. אך עתה כאשר באו אחי יוסף היה היחוד בשלימות כתיב ויזכר יוסף כו' לשון זכרות והשפעה. את החלמות אשר חלם להם. להפוך לטוב להביא להם השפעות הרומז ללח"ם כנ"ל לזה אמר שימו לחם. רמז שם יו"ד שיהיה השפע מן הקדושה. כמ"ש פותח את ידיך יודי"ך. ואז תרד ההשפעה רק לזרע קודש בנ"י. כמ"ש וישימו לו לבדו ולהם לבדם ולמצרים האוכלים אתם לבדם כי לא יוכלון המצרים כו' כי מנע מהם השפע לבל יבוזו זרים כנ"ל. ובזה יש לרמז מ"ש בגמ' שבת דף ך"א ע"ב. בשעת הסכנה מניחו על שולחנו ודיו. לרמז על ההשפעות ופרנסות בנ"י שיהיה בניקל כמ"ש כי לא במסכנות תאכל בה לחם. וזה מניחו על שלחנו הוא שפע הפרנסה. ודי"ו אותיות יו"ד פותח את ידך וכו' כנ"ל:
א"י בדרך הנ"ל. <b>ויזכר יוסף את החלמות אשר חלם להם.</b> ע"ד המובא בספרים כי נקודת חולם הוא הגבוה מכל הנקודות רמז לבחי' יסוד כמו הלולב שהוא גבוה במינו כאשר בחי' היסוד שהוא למעלה משבע ספירות והוא המשפיע לכולם. וכן הענין הוא בשבת הוא האחרון משבעת ימי בראשית והוא המשפיע לכל ששת הימים כנ"ל. וזה הרמז בגמ' תדיר ומקודש תדיר קודם רמז לששת ימי המעשה שהם הקודמים ליום השבת שהוא המקודש והוא המשפיע לכל ששת הימים כנ"ל. וז"ש וישראל אהב את יוסף מכל בניו. כי מדתו של יוסף היה ג"כ מדת היסוד והוא שאב השפע מכל השבטים ומשפיע להם. וז"ש להם והנה תסובינה אלמותיכם כו'. אך הם הבינו כפשוטו לכן אמרו המשול תמשול בנו וכו'. אך אביו שמר את הדבר כי כן צריך להיות בכל דור צי"ע צנור השפעות כמ"ש חנון ורחום וצדיק. וז"ש כאן ויזכר יוסף את החלמות אשר חלם להם. בחי' צדיק יסוד עולם רמז על חל"ם כנ"ל. ויזכר לשון השפעה בחי' דכר. ויאמר שימו לח"ם אותיות חל"ם בבחי' מזל"א עולה לחם בגימ' ג' הויות כנ"ל:
<b>זאת עשו וחיו את האלהים אני ירא.</b> הנראה לרמז על פי מ"ש בפ' זאת חנוכת המזבח. זאת היא השכינה וכן דוד המלך ע"ה אמר זאת היתה לי כי פקודיך נצרתי. כי דוד המע"ה היה בחי' נוקבא דז"א דלית ליה מגרמיה כלום כי אם מתשעה ספירות העליונות. לכן היה לו להוולד בבחי' נפל. וכל חיותו היה מאדה"ר ומאבות הקדושים. וז"ש זאת היתה לי כי פקודיך נצרתי. לקשט הכלה בפקודי אורייתא. וכן כל איש ישראל מחויב לחנך א"ע בלימוד תורה לשמה לזכות באור החכמה העליונה אשר מופיע בימי החנוכה ויכוון לעשות כ"ד קשוטי כלה כמ"ש קמו בניה ויאשרוה בעלה ויהללה. כי בתחלה קמו בניה ויאשרוה במצות ובמעש"ט והשכינה מתפארת חזי במאי ברא אתינא לקמך. ובזה בעלה ויהללה. וז"ש זאת חנוכת המזבח ביום המשח אותו מאת נשיאי ישראל. היינו לתקן השכינה שנקראת זאת. ביום המשח אותו לשון אות וזה הרמז כי מאיש לקחה זאת היינו שתיקון לזאת הוא ע"י איש האלקים. וז"פ ביום המשח כו' שזה נמשך מאת צדיקי הדור שומרי אב"ק והם נשיאי ישראל. וזה שאמר ג"כ יוסף זאת עשו וחיו. כאשר תתקנו בחי' זאת עי"ז וחיו. תוכלו להחיות באור פני מלך חיים. אך בזה האופן את האלהים אני ירא. כי אשה יראת ה' היא תתהלל. והבן:
<small>מכי"ק</small><br><b>אם כנים אתם אחיכם אחד יאסר כו' ואתם לכו הביאו שבר רעבון בתיכם ואת אחיכם הקטן תביאו אלי ויאמנו דבריכם וכו'.</b> הנה יש לשום לב על התימה הגדולה שכבר הקשו בה הראשונים ז"ל למה לא הודיע יוסף לאביו כי עודנו חי והוא מושל בארץ מצרים. האמנם כי טרם באו אחיו אליו לא יכול להודיעו מפני החרם וקיום החלומות שהיו צריכין אחיו לבא אליו. אבל כאשר כבר באו אחיו הלום היה לו להתוודעות להם מיד למען החיות רוח אביו הזקן איזו ימים קודם ולא לצערו עוד יותר בבנימין כי לפי האמת מה צורך היה לו בבנימין לבא אליו תחלה למצרי'. אמנם הנה כבר נודע ומובא בזוה"ק ובספרים כי כל ענין הזה של מכירת יוסף הוא רמוז על סודות נשגבים ונוראים. הנה כן יש לרמז בזה כי ענין גלות יוסף למצרים ואשר התוודע אל אחיו וכל הענין הכל הוא ברמז על גלות האחרון ועל הגאולה שאנו מחכים אליה במהרה. והנה ביאת בנימין למצרים ואח"כ התוודע יוסף אל אחיו זה רומז על אליהו הנביא כמו שכתוב בספר הגלגולים שנשמת אליהו הנביא שיורדת לעוה"ז הוא נשמת בחי' בנימין כמו שאמר אליהו לחכמים מבני בניה של רחל אני. והוא שכתוב הנה אנכי שולח לכם את אליה הנביא לפני בא יום ה' כמו שבגלות מצרים הוצרך בנימין לבא לפני התוודעו' יוסף. והנה יוסף הוא רמוז על משיח בן יוסף וז"ש האיש אשר נמצא הגביע בידו הגבי"ע גימ' צ' כמבו' בזוה"ק כי בנימין הוא צדיק במקום יוסף דהיינו יסוד של יעקב כמ"ש אלה תולדות יעקב יוסף כנודע. וז"ש הגבי"ע ביד"ו ביו"ד הוא יסוד. וז"ש הוא יהיה לי עבד הוא רמז על העתיד כמ"ש ביום ההוא יהיה ה' אחד. כי לעתיד יהיה השם בשני יודי"ן וזה הו"א יהי"ה. והנה זה שכתוב והוא נחש ינחש בו כי נחש ינחש איש אשר כמוני נחש גימט' משי"ח כי כשנשכח הנו"ן של נח"ש נעשה משי"ח וזהו נחש בן יוסף הוא משיח בן יוסף כנ"ל איש אשר כמוני כמו יוסף שהיה בגלות ואח"כ למחיה שלחני אלהים לפניכם ויכלכל יוסף את אחיו. הים ראה וינס ארונו של יוסף ראה. כן המשיח של העתיד. ובהגלות הוא חליינו הוא נשא והיינו חבלו של משיח כמבואר בזוהר ובספרים. ולזה הטמין הגביע באמתחת בנימין שהוא נשמת אליהו הנביא. וזה שמסיים אח"כ ואתם עלו לשלום אל אביכם. היינו שע"י בנימין ויוסף שהוא אליהו ומשיח בן יוסף עלו לשלום אל אביכם יהיה הגאולה ב"ב. ואח"כ ויגש אליו יהודה היינו משיח בן דוד שבא מיהודה. כי משיח בן יוסף הוא תיקון היסוד של כל העולמות ומשיח בן דוד הוא יתקן ספירת המלכות שהוא שם אדנ"י כנודע והאר פניך על מקדשך השמם למען אדני היינו שם אדנ"י שהוא בית המקדש. ולזה היה שבט יהודה ובנימין שותפים בחלק הבהמ"ק כמבואר בתנ"ך ובגמרא שחלקו של יהודה היה אוכל אמה במזרח ודרום של המזבח שזה מרמז לעתיד שע"י שניהם אליהו ומשיח יהי' הגאולה ב"ב. גם מבואר בספר הגלגולים שגם נשמת יוסף היה באליהו ונשמת בנימין היא היורדת לצדיקים ולומד עמהם ועושה נסים לצדיקים ולזה הוצרך לבנימין למצרים קודם התוודעות יוסף לאחיו שהוא הגאולה באותו הזמן. ולזה אמר לו אלהים יחנך בני. וזהו ותרב משאת בנימין היינו שיוסף נתן לו חלק מנשמתו כנ"ל. ולזה במרדכי ואסתר שהיה איש ימיני נאמר וגם חרבונה זכור לטוב ואמרו חכז"ל שזה היה אליהו כי הוא איש ימיני כנ"ל. וזהו הרמז במס' בבא בתרא דף י"א בבנימין הצדיק שהחיה אשה ושבעה בניה. היינו בנימין שהיה צדיק במקום יוסף כנ"ל החיה השכינה ושבעה ימי הבנין שלה מחסד עד המלכות. והבן:
<b>ויאמרו איש אל אחיו אבל אשמים אנחנו כו' כי המליץ בינותם.</b> הנ"ל לפי מה שבארנו במ"א בענין השבטים שכל ך"ב שנה שמכרו את יוסף אחיהם לא עלתה על לבם כי עשו עוול בזה אך סברו כי עשו מצוה בזה. אך הקב"ה היה מסבב להם סיבות במצרים להבין שחטאו במכירת יוסף כדי שיחזרו בתשובה כי באו לידי נסיון מדה כנגד מדה כי לקח מאתם את שמעון. ויאסור אותו לעיניהם ואח"כ צוה להביא את בנימין. וכאשר הבינו הדבר התוודו על חטאתם באמרם אבל אשמים אנחנו על אחינו כו'. ולזאת סמך הכתוב כי המליץ בינותם. כמ"ש אם יש עליו מלאך מליץ אחד להגיד לאדם ישרו כי על ידי הווידוי היה תיכף מליץ טוב עליהם. וז"ש כי לולא התמהמהנו כי עתה שבנו זה פעמים. כדרך הצדיקים שכל מה שחוזרים בתשובה יותר מתחרטים על יום האתמול שלא הי' במדריגה זו. וזה לשון פעמיים. כמ"ש שובי שובי השולמית שובי שובי כו' כמבואר במ"א:
<b>ויאמר יהודה אל ישראל אביו שלחה הנער אתי כו' אנכי אערבנו מידי תבקשנו.</b> ובפ' ויגש כתיב ג"כ כי עבדך ערב את הנער. ובגמ' ב"ב בא ללמוד ענין הערבות מכאן ע"ש. הנה יש לשום לב מדוע אך במקום הזה אצל יהודה ובנימין התחיל דין הערבות ולא נזכר זה במקום אחר. וחכז"ל אמרו כבר כל ישראל ערבים זה בזה. עוד יש להבין מה שאמרו רז"ל במס' מכות דף י"א ע"ב ואר"ש בן נחמני אר"י מאי דכתי' יחי ראובן ואל ימות כו' וזאת ליהודה שכל ארבעים שנה שהיו בנ"י במדבר היו עצמותיו של יהודה מגולגלין בארון עד שעמד משה כו' וזאת ליהודה. עאל איברי' לשפא כו' ע"ש. הנה יש להתבונן למה בכל העת הזה הרב ארבעים שנה לא שם משרע"ה על לבו להתפלל על עצמות יהודה היבישות שהיו מגולגלין עד סוף ימיו כשבא להסתלק מן העולם אמר וזאת ליהודה הלא ידוע מאז כי זהו בעבור הערבות וח"ו אין בידו שום ענין אשר חטא כו'. אמנם הנה נודע כי בחי' יהודה הוא בחי' המלכות וממנו הוא המלכות בית דוד כו' הנה בחי' המלכות שלמעלה שם הוא עיקר הערבות כמבואר ענין הזה בכתבי האריז"ל בסדר תיקון חצות שבחי' המלכות יורדת בסתר המדריגה כדי לברר האורות והנשמות העשוקות להעלותם מן הקליפה שנפלו ר"ל וזה הוא ענין בחי' הגלות של השכינה שמקבלת עצמה לירד בשפל המדריגה כביכול אך כדי להטיב לישראל ולהעלותם מעומק הקליפות וזהו בסוד מסירת רחל הסימנים ללאה והיא שכבה תחת המטה ע"ש. כי שורש ענין הערבות לקבל על עצמו חוב זולתו ולסבול עבור חבירו זה הוא בבחי' המלכות כיל"ח. והנה בזה נבין מעתה מאמר הזוה"ק בשלשה משמורות וז"ל בשירותא דמשמורה תליתאה כו' ע"ש עד דאתי קלא לגבי אביהן כו' קם אברהם סבא בקדמייתא וכו'. ולא הועיל בתפלתו כלום על ישראל וכן כולהו כגוונא דא עד אשתארת תמן רחל ארימת קלא בבכי' כו' אמר לה קב"ה רחל מה את מבכה אמרת קמי' ולא אבכה בני אן אינון ומה חטאו לגבך אמר לה אעילו צרתי בביתי כו' ע"ש מיד יהב לה סימנין כיון דעאלת לאה אמרה רחל השתא מיכספא אחתי אזלת ומסרת לה סימנין וכו' ע"ש עד דאמר לה קב"ה דכתיב כה אמר ה' מנעי קולך מבכי ועיניך מדמעה כו'. הנה יש להבין מה זה שנצחה רחל בטענותי' הזאת יותר מכל שאר האבות שכולם לא נענו והיא נחמה הקב"ה מיד בכמה תנחומין וקולה ברמה נשמע ונתבשרה על הישועה מיד מה זה הדבר הגדול שמסרה סימני' ללאה נגד כל הנסיונות של א"א שלא הועיל בצדקתו להגן עליהם כנ"ל. אך זה הדבר שדברנו כי ענין מסירת הסימנים וסודם הוא מורה על בחי' הערבות הנעלה שמקבל ע"ע חובין וצרת ישראל כמו שמאז קבלה על עצמה צער ויגון עבור טובת אחותה כנ"ל. וכ"ז מרומז ג"כ בשכינתא עלאה כמבו' שם. הנה לכך צעקה שפיר את דכתי' בך רחום וחנון ארך אפים הוה לך לאעברה חובין כי מי ערב יותר בעד בני' כי אם הקב"ה והוא סובל וארך רוח כו'. והנה זהו שנאמר ואף גם זאת בהיותם בארץ אויביהם לא מאסתים ולא געלתים לכלותם להפר בריתי אתם הנה רמז לכלותם הוא לשון כלה בהיות השכינה היא הכלה בתוכם. וז"ש ויעבוד ישראל באשה ובאשה שמר שבהגלות הנה כל העבדות של ישראל היא בעד השכינה והיא מזדווגת עם ישראל ומשמרת אותם והיא המעלה אותם מעמקי הקליפות כמו שנתבאר. והנה זהו ענין ויגש אליו יהודה כמבו' במד"ר כי הנה המלכים נועדו עברו יחדיו שבחי' יהודה הוא בחי' המלכות והיא קרובה אל יוסף להעלות את אחיו מעמקי הגלות מצרים כו'. והנה על ענין הערבות זאת של השכינה עם בנ"י הוא שמרמז במעשה תמר הרמוז על השכינה כמבואר בזוה"ק שאמרה מה תתן לי ותאמר אם תתן לי ערבון עד שלחך. ערבון היא הערבות. ומה הי' הערבון חותמך ופתילך. חותמך היא בחי' חותם אב"ק. ופתילך הוא אות תפילין. ומטך הוא להטות לבב בנ"י להש"י. וזהו לאיש אשר אלה לו הנה תדבק השכינה וזה אשר בידך הוא בכחך כלומר הצדיק הדור אשר בכוחו לקדש ולטהר נשמות בנ"י להטותם להש"י בבחי' התדבק כצמיד פתיל לאיש כזה הנה השכינה היא המצפה כל הימים. נחזור לענינינו הנה שורש בחי' הערבות היא יתכן בבחי' המלכות שלמעלה אשר מתרפקת עבור ישראל כל הימים שכביכול אינה רוצה לעלות בעולמות העליונים רק מזדווגת עם ישראל להושיע להם בהגלות ולהשתדל בצרכיהם כמ"ש ותתן טרף לביתה לא יכבה בלילה נרה ולילה היא הגלות כנ"ל. והנה זהו בחי' יהודה שהיא בחי' המלכות כמ"ש וזאת ליהודה בחי' זאת היא ליהודה וכן בי אדנ"י כו'. לכן הנה בחי' ושורש הערבות של ישראל נצמח מיהודה. וזה ענין דביקות יהודה ובנימין מעולם כמו מאז בתחלה כי עבדך ערב את הנער כן הוא לעולם שבט יהודה ובנימין מחוברים ואף בחלקם בארץ ישראל היו מחוברים במקום המזבח והמקדש כנודע. וכן בהגלות הנה אנחנו משבט יהודה ובנימין כידוע כי בחי' בנימין הוא מרומז ליסוד ובהגלות משמש בנימין במקום יוסף כיל"ח. לכן שבט יהודה הוא המלכות מחוברים אליהם כנ"ל. והנה אמנם בחי' יהודה לא על בנימין לבד אמר אנכי אערבנו כ"א בעד כל ישראל שבחי' המלכות הוא הערבות בעד כל בנ"י כמ"ש ונתתי משכני בתוככם שהשכינה כביכול הוא במשכון אתנו בהגלות. ולכן הוא בחי' הערבות נצמח במקום הזה כי יעקב הוא תיקון תפלת ערבית המעריב ערבים שהוא לשון ערבות שיהיו בנ"י ערבים זה בזה אבל מקודם לזה לא הי' יכול להיות ענין הערבות כי מי יערב לבו בעבור ישמעאל ועשו. אך בבנ"י שבטי י"ה י"ב שבטים בהם שייך ענין הערבות. ולזה ויגש אליו יהודה הגשה לתפלה העיקר הוא כי עבדך ערב את הנער שצריך להתפלל עבור חבירו שבבחי' התפלה הוא שמצינו בדברי חכז"ל שישראל ערבים זה בזה ולכך יכול להוציא את חבירו בתפלתו כלומר יכול להוציא חבירו ממצוקתו בתפלתו עליו כי איך אעלה אל אבי והנער איננו אתנו פי' איך תהי' לי עלי' בלתי אחי ישראל פן אראה ברעה אשר ימצא את אבי שלא תהי' היחוד למעלה בבחי' אב"א בחסרון אחי הקטן כאמור לא תראו פני בלתי אחיכם הקטן אתכם כנ"ל. והנה כאשר בחי' הזאת הוא ליהודה מעולם להיות ערב בעד כלל ישראל לכן כל הארבעים שנה שהיו ישראל במדבר ולא באו עד עתה אל המנוחה ואל הנחלה היו עצמותיו מגולגלים. פי' כחו ועצמותו בקדושה היו מגולגלים להושיעם כמ"ש היתה יהודה לקדשו כו' כי הוא הערב בעדם בכל גלגולי סיבתם. אבל כשבאו לעת סילוק של משרע"ה הוא אתפשטותא בכל דרא והוא העומד תמיד להושיע את ישראל בכל דור ודור ולכן כשנסתלק לא הוצרך עוד לערבות יהודה להתפלל אז עליו לבא אל מקום מנוחתו בשלום וזאת ליהודה שמע ה' קול יהודה ואל עמו תביאנו כו'. והבן:
<b>כי לולא התמהמהנו כי עתה שבנו זה פעמיים.</b> הנראה לרמז בדברים הללו עפ"י מה שאנו אומרים השיבנו אבינו לתורתך. לפמ"ש בגמ' פשפש ולא מצא יתלה בביטול תורה. דלכאורה צריך להבין איך שייך לומר פשפש ולא מצא אם הוא יודע שלא למד. אך באמת אף אם האדם לומד בהתמדה אם איננו שמור מהעבירות אז גם לימודו הוא כדבר בטל כמו בחמץ שהוא בעין ואפ"ה הוא בטל כמו שאינו. וזהו מדאורייתא בביטול בעלמא סגי. כי ענין הלימוד הוא להורות לאדם דרך הישרה לעבודת הבורא ב"ה ואם התורה איננה מדריכו לעבודה היא בבחי' ביטול מעיקרא. וז"ש יתלה בביטול תורה שהלימוד שלו הוא ג"כ בטל. והתקנה לזה מבואר בזוה"ק מי שעומד בחצות לילה ומשים על לבו להתמרמר על חטאיו ומתחרט על הימים אשר עברו וחלפו בהבל וריק אז אורייתא מודעת לי' חובי'. ואז עיניו תחזינה מישרים וחטאתו לנגדו תמיד לשוב בתשובה שלימה. וז"ש השיבנו אבינו לתורתך. כי גם התורה אשר למד צריכה לתשובה שלימה ואז כאשר ידע מה שחטא יכול לשוב בתשובה שלימה. וכדומה לזה מובא באלשיך על פסוק למנצח מזמור לדוד בבוא אליו נתן הנביא כאשר בא אל בת שבע כי עתה הי' שמחתו בזה כאשר ידע כי חטא כי עתה ישוב בתשובה ויעלה לרצון כי עד עתה הי' סבור כי נעשה בהיתר כמ"ש בגמ' כל היוצא למלחמת בית דוד גט כריתות כותב כו'. וזאת ידוע כי ראיית פני הצדיק והתקשרות עמו מועיל לתיקון נשמתו לבא לתשובה שלימה לנכון כידוע המעשה מהרב ר' חייקא המדורא ז"ל וכו'. לכן גם בענין השבטים שמכרו את יוסף לא עלתה על לבם כי עשו עוול בזה כי המה סברו שעשו מצוה ב"ה לכן לא חזרו בתשובה. אך עתה כאשר באו אל יוסף וראו פניו והוא הי' בדורו בחי' צי"ע כמ"ש כי בן זקונים הוא לו. לכן בראיית פניו נתעורר לבבם בהרהור תשובה על מה עשו ככה וז"ש אבל אשמים אנחנו כו'. וז"ש והם לא ידעו כי שומע יוסף כי המליץ בינותם כמ"ש אם יש עליו מלאך מליץ אחד מני אלף. כי כאשר. התוודו על אשר חטאו נתעורר למעלה מליץ טוב בעדם. כי בראיית פניו נמשך עליהם עול מלכות שמים לשוב בתשובה שלימה לפניו. וזה שאמרו כי לולא התמהמהנו לראות פניו המאירים. כי עתה שבנו זה פעמיים. היינו חוזרים בתשובה זה פעמיים כמבואר לעיל:
<small>מכי"ק</small><br><b>ואל שדי יתן לכם רחמים לפני האיש וכו'.</b> בשעה שאמר יעקב אבינו אותי שכלתם יוסף איננו וכו' ואת בנימין תקחו עלי היו כולנה. גם הרעב בביתם. ראה יעקב שנתמלאו רחמים עליו ועל יוסף ושמעון ועל בנימין וכולם נכנסו בסכנה למצרים מחמת שנתמלאו רחמים עליו ועל בני ביתם. התפלל יעקב שהרחמים יעלה על לבם שיהי' להם רחמים על קב"ה ושכינתי' שהם בגלות. וכמו שאמרתי הפי' כי לא על צדקותינו אנחנו מפילים תחנונינו לפניך כי על רחמיך הרבים. היינו שאנו מלאי רחמים על קב"ה ושכינתי'. וכן הפי' ורחמיך ה' אלהינו אל יעזבונו שלא נשכח להיות לנו רחמנות על קב"ה. יתן לכם רחמים לפני האיש היינו הקב"ה שנקרא איש כמ"ש ה' איש מלחמה. ושלת לכם את אחיכם אחר היינו משיח בן יוסף. ויתר הדברים מבואר במ"א בר"ה]:
<b><small>(מכתי"ק)</small><br>וטבוח טבח והכן כי אתי יאכלו האנשים בצהרים.</b> אי' במדרש שזה הי' ביום השבת. הנה הכוונה אחת. שהצדיק הוא יסוד והוא המשביר לכל עם הארץ. כל העולם ניזון בשביל חנינא בני וכו' וכן שבת ממנו הולך כל ההשפעות לכל ימי השבוע כמבואר. ות"ח נקרא ג"כ שבת. וא"כ מפרש יוסף כאן בזמן הגלות איך יתנהג ואיך יחיו בגלות אחת היא וטבוח טבח והכן. במה שמכינים על יום השבת. הב' כי אתי יאכלו האנשים בצהרים. היינו אותי הוא האות ברית כמאמר המדרש על מה אנו קיימים בזמן הגלות בזכות יוסף הצדיק היינו היסוד ולפעמים אנו משפיעים ליסוד אף שהיסוד משפיע לחוד כי אנו רואים שמהמאכל יביא זרע ואם לא יאכל האדם אין לו יסוד להשפיעי ומבשרי אחזה אלוה. מה שאנו נותנים לשבת אזי השבת הוא משפיע לכל השבוע. אבל אם אין אנו מכינים לשבת. אזי אין ההשפעה הולך ממנו כלום ונהר יחרב ויבש וזה כל העולם ניזון כו' היינו כינוי ליסוד הקדוש ויקרא שמו חנינא שכל החן תלוי ביסוד. ולזה כשראה יוסף את בנימין אחיו. אמר אלהים יחנך בני. שגם הוא הי' בבחי' צדיק יסוד עולם:
<b>וימהר יוסף כי נכמרו רחמיו על אחיו וכו' ויבא החדרה ויבך שמה וכו' ויתאפק ויאמר שימו לחם.</b> הנ"ל עפ"י מ"ש כי הצי"ע הוא צנור כל ההשפעות כמ"ש ביוסף הצדיק ויכלכ"ל יוסף ב' פעמים לכן ידבר נא עבדך דבר באזני אדנ"י הוא השכינה ואח"כ אמר אדנ"י שאל את עבדיו לאמור כמו שבארנו ע"י השם אדני יעלה לעולמות העליונים. וזה אדני שאל כו' היש לכם אב או אח. הוא כמ"ש שאל נא לימים הראשונים הם הנקראים ימי קדם ומהם הושאל הארה לשכינה כמ"ש בזוה"ק אימא אוזיפת מנהא לברתא נקרא בלשון שאלה והיא חוזרת בעיני' אור החוזר וכ"כ שאל אביך ויגדך לשון שאלה מאבא עילאה ויגדך לשון המשכה לך. וז"ש אדני שאל לשון שאלה. את עבדיו. פי' העבדות היש לכם אב מבחי' יש לנו אב זקן היא הארה מבחי' זקן מלא רחמים מי"ג מכילין דרחמי וילד זקונים הוא התולדה מההארה מעולמות העליונים בהשכינה להאיר על הארץ קדושה וברכה וכל טוב א"ס:

ויגש



ויחי

<b>ויקרבו ימי ישראל למות ויקרא לבנו ליוסף.</b> שכך הוא הסדר בתחלה צריך היחוד עם יוסף אח"כ יכול לברך את בניו. והבן:
<b>ועשית עמדי חסד ואמת.</b> פירש"י חסד שעושים עם המתים הוא חסד של אמת שאינו מצפה לתשלום גמול. עיין ברמב"ן שהקשה עליו הא גבי אליעזר כתיב ג"כ ואמת. אך הנ"ל להבין דברי רש"י דהנה נודע בספרים כי יש אשר האדם זוכה לנשמה גבוה מאד מיד בשעת תולדתו. ויש אשר אח"כ ע"י עשיית איזה מצוה בכוונה טובה מתעבר ודבק בו איזה נשמה גבוה והכל ידוע לי"ח. והנה בכוונה טובה ע"י נשמות האלו אשר נתעברו בו מוסיף כח וחיל בעבדות הבורא כי המה עומדים בעזרו וז"ש הבא לטהר מסייעין אותו פי' הנשמות האלו מסייעין אותו לעבודת הבורא וכן אמרו המתחיל במצוה אומרים לו גמור מי הוא האומר לו אך הנשמות האלו אשר קנה הם המעוררים אותו ואומרים לו גמור. וזה פי' המשנה באבות יהי ביתך בית ועד לחכמים כמ"ש בחכמה יבנה בית הוא הנפש ור"ל תכין נפשך בהמצות ותזכה לנשמות רבות של חכמים כמו שמצינו אצל הר"י מיגאש היה בו כמה נשמות מתנאים כמבואר בהאר"י ז"ל ואז תהיה שותה בצמא את דבריהם תעשה המצות בחשק רב כי יעוררוך. וז"ש במלאכת המשכן וכל חכם לב בכם יבאו ויעשו. הם הנשמות המעוברים בכם יבואו ויעשו כל אשר צוה ה'. וכן כתיב ויעשו כל חכם לב בכם בעושי המלאכה כי הנשמות העליונים עשו עמהם לכוון במלאכת המשכן בסודות העמוקים. וזה כוונת רש"י חסד שעושים עם המתים. היינו שהמתים הקדושים עושים עמו הוא חסד של אמת כי הם בודאי כוונתם אמיתית ואינם מצפי' לתשלום גמול ובלי שום כוונה זולתו:
<b>וימאן אביו ויאמר ידעתי בני ידעתי גם הוא יהיה לעם וגם הוא יגדל ואולם אחיו הקטן יגדל ממנו וזרעו יהיה מלא הגוים.</b> הנ"ל בפי' הפ' הזה עפ"י מ"ש בפ' והכהן הגדול מאחיו. רמז למעלת הצדיק המשפיע כל טוב ומעורר חסד העליון עי"ז שכל מגמתו וחפצו לראות בטובת בנ"י וכמ"ש במשה רבינו ע"ה ויגדל משה ויצא אל אחיו. פי' שזה היה גדולתו מה שהיה מצטער בצרת ישראל וכולם היו כאחיו ממש עי"ז בא לו הגדולה להיות מנהיג הדור ומשפיע. כי כן עיקר העבדות של בנ"י להיות בבחינת הערבות כל אחד בעד חבירו כמ"ש במ"א משרתיו שואלים זה לזה. פי' הם המשרתים ההולכים בדרך הישר בעבודת ה' ב"ה כאשר הם שואלים ומבקשים זה בעד זה ומצפים לטובת זולתו והוא בבחי' שואל שכל הנאה שלו.וז"ש השמיעני את קולך כי קולך ערב ומראך נאוה. פי' אם קול תפלתך הוא בבחי' ערב בחבירו כנ"ל. עי"ז מראך נאוה להתקבל תפלתך ברצון למעלה. והנה זה הרמז בדברי יעקב. ידעתי בני ידעתי גם הוא יהיה לעם וגם הוא יגדל. פי' שהוא בבחי' צדיק כזה המשפיע טובות לעם ומתפלל עליהם ועי"ז הו"א יגד"ל הוא רומז לעולם הנסתר אשר שם רחמים גדולים כמ"ש ממקומו הו"א יפן ברחמים לעמו. ומעורר חסד עליון הרמז לבחי' גדולה כמ"ש הכהן הגדול מאחיו. ואולם אחיו הקטן יגדל ממנו וזרעו יהיה מלא הגוים. פי' הוא יוציא כל הני"ק שנפלו בין העובדי כוכבים ע"י זה יוצמח הגאולה שלימה מקבץ נדחי ישראל. בונה ירושלים ה'. והבן:
<b>האספו ואגידה לכם את אשר יקרא אתכם באחרית הימים.</b> יבואר עפ"י מ"ש בכתוב משכני אחריך נרוצה. פי' אנו מתפללים להקב"ה להמשיך אותנו אליו במדת החסד ואנחנו נרוצה אחריו. כי בענין קנין משיכה הוא ב' אופנים. הא' הכישה במקל והיא תבוא. והב' קוראה לה והיא באה. והנה באופן הראשון בבחי' הכישה במקל הנה כבר לקינו והוצללנו בכובד הגלות המר. אך אנו מצפים להיות הגאולה וישועה באופן השנית בבחינת קוראה לה והיא באה. וז"ש יעקב אבינו את אשר יקרא אתכם באחרית הימים. שהיה מתפלל. על אחרית הימים קודם ביאת הגואל שאין בנו עוד כח לסבול היסורים מכובד הגלות המר. הנה יקרא אתכם בקריאה בעלמא ויהיה המשיכה אליו בקריאה והיא בבחי' הדעת ולא ע"י יסורים ח"ו. אז השיבנו ה' אליך ונשובה בתשובה שלימה חדש ימינו כקדם:
א"י <b>האספו ואגידה לכם כו'.</b> פירש"י בקש לגלות את הקץ ונסתלקה ממנו שכינה. להבין זה דהנה כשנתן את עצמו להסתכל בכל דור ודור מה שיעברו על בנ"י עד ביאת משיח. וראה באורך הגלות המר ובחשכות הגדול. הנה מזה נתעצב אל לבו מאד ונסתלקה ממנו שכינה בעבור העצבות. אך השבטים נחמו אותו ופתחו ואמרו שמע ישראל ה אלהינו ה' אחד כמו שפרש"י בפירושו ה' שהוא עתה אלהינו לעתיד יהיה ה' אחד ושמו אחד. כי צריך להיות שמח בזה במה שיהיה לעתיד בהגאולה ה' אחד לכל העולם ביום ההוא יהיה כו'. לכן אמר הוא ברוך שם כבוד מלכותו לעולם ועד שיהיה כן במהרה בימינו. אמן:
א"י בקש יעקב לגלות את הקץ ונסתלקה ממנו שכינה. שיעקב אבינו בקש אז בתפלתו על קץ הגאולה לגלות הקץ. עי"ז נסתלקה ממנו שכינה. פי' שהיה עלייה לשכינה הקדושה ונסתלקה למעלה למעלה ממנו ע"י תפלתו:
<b>דן ידין עמו כאחד שבטי ישראל יהי דן נחש עלי דרך כו' לישועתך קויתי ה'.</b> הנ"ל עפ"י מ"ש בפי' המשנה הוה דן את כל האדם לכף זכות. להורות דרכי הצדיקים ההולכים תמיד במס"נ עבור כלל ישראל ומקבלים עליהם יסורים ודנים את עצמם עבור כלל ישראל כמ"ש ונשא אהרן את משפט בנ"י על לבו כו' כמבואר במ"א. וז"ש דן ידין עמו כאחד שבטי ישראל. פי' הצדיק הדן את עצמו עבור עמו בני ישראל ומצפה לטובתם הוא העושה היחוד למעלה כאח"ד. פי' כמו שצריך להיות במס"נ בשעת היחוד בק"ש כו' ה' אחד כן ג"כ צריך מס"נ עבור בני ישראל כי כן הוא שקול אהבת הבורא ב"ה ואהבת ישראל והכל צריך להיות במס"נ כנ"ל. ועי"ז יהי דן נחש עלי דרך וכו' לבטל כל הקטרוגים ולהכרי' כל הקוצים והחוחים המעכבים את התפלה. ויעורר רחמים עליהם כמ"ש לישועתך קויתי ה':
<small>מכי"ק</small><br>משלי כ"ו ראית איש חכם בעיניו תקוה לכסיל ממנו. הנ"ל עפ"י דברי הזוה"ק חכם עיניו בראשו. שהשכינה שורה על ראשו. יש כח בידו להיות דבריו נשמעים ולהחזיר בנ"א בתשובה. וזה תקוה לכסיל ממנו להיות נעשה בעל תשובה ע"י החכם. וז"ש תקוה. ע"ד שפי' בסידור האר"י ז"ל ולמלשינים אל תהי תקוה. תי"ק ו"ה ותקוה טובה לדורשיך שורש התשובה תשוב ו"ה. וז"ש תקוה לכסיל ממנו היינו.שישוב ו"ה לתוך בני אדם:
<b>ויראו אחי יוסף כי מת אביהם ויאמרו לו ישטמנו יוסף והשב ישיב לנו את כל הרעה אשר גמלנו אותו ויצוו אל יוסף כו' אנא שא נא פשע אחיך וכו' ועתה שא נא לפשע עבדי אלהי אביך וכו' ויבך יוסף בדברם אליו.</b> העירו המפרשים על כפל הלשון שא נא כו' ועתה שא נא וכו'. ועוד מהו ענין הבכיה שבכה יוסף. אך הנה מבואר בספרים הקדושים שעיקר התשובה הוא ע"י הצדיק הדור בעת שבא בעל תשובה לפני הצדיק הדור אזי נגמר תשובתו והצדיק מעלה תשובתו למעלה. ובזה פרשתי הפסוק ויאמר אברהם אל נעריו שבו לכם פה עם החמור וכו' ונשתחוה ונשובה אליכם. הנה מה שאמר ונשובה אליכם נראה מיותר שעיקר כוונתו שלא ילכו אתו. אך כוונת אברהם שראה שהם דומים לחמור כדרשת חכז"ל ואמר אברהם שלאחר העקידה יהיה זוכה למדריגה גדולה ולזה אמר נלכה עד כה שזה מדריגה כמובא בזוה"ק על פסוק כה תברכו וכו' ולזה אמר ונשתחוה ונשובה אליכם היינו שישוב אותם בתשובה להקב"ה. וז"ש בסוף העקידה וישב אברהם אל נעריו ויקומו וילכו יחדו אל באר שבע. העירו המפרשים למה נכתב הפ' הזה ומה מלמדנו בזה. אך להנ"ל אמר הכתוב שנתקיימו דבריו של אברהם אבינו שלאחר העקידה השיב אותם בתשובה וזה וישב אברהם כו' שהחזיר אותם בתשובה וילכו יחדו אל באר שבע שהושוו לאברהם אחר התשובה. ונחזור לאחי יוסף. ששני דברים אמרו. א' אמרו ליוסף שימחול להם על מכירת יוסף. והשני אמרו שהוא ישא לפשעיהם. וכן כל העבדות תורה ומצות הכל נושא הצדיק למעלה כמבואר בסה"ק ולזה אמרו ועתה אין ועתה אלא לשון תשובה. ועתה שא נא לפשע מה שיעשו מכאן ולהלאה שיעלה תשובתו למעלה. ועוד ישא לעבדי אלהי אביך. היינו העבדות שלהם התורה והמצות יעלה וישא למעלה שכל זמן שיעקב היה קיים הוא היה מעלה אותם בכל עניניהם ואחר מיתת יעקב ידעו כי יוסף הוא הצדיק הדור ולזה רצו שהוא יעלה תורתם ותפלתם. ולזה בכה יוסף על שאמרו לו כי הוא הצדיק הדור. ולזה מדויק שאמר באמרם אליו. היינו שאמרו אליו שהוא הצדיק הדור:
<small>מכי"ק</small><br>שא נא לפשע עבדי אלהי אביך. ע"ד אמרם ז"ל אין צדיק בארץ אשר יעשה טוב ולא יחטא. היינו איזה פניה בעשית המצוה או חסרון כוונה או בלא דחילו ורחימו דלא פרחית לעילא הכל ביד הצדיקים להעלות התורה והמצות. וז"פ פשע עבדי אלהי אביך היינו החסרון מה בהעבדות אלהי אביך שהוא ישא התורה והמצות שלהם כנ"ל:
<b>ויאמר יוסף אל אחיו כו' ואלהים פקד יפקוד אתכם והעלה אתכם מן הארץ כו' ואח"כ נאמר עוד פקד יפקוד אלהים אתכם והעליתם את עצמותי מזה.</b>יש להבין כפל הל' הזה למה. אכן עוד יש להעיר איך אמר והעל' אתכם מן הארץ הזאת אל הארץ אשר נשבע וכו' והעליתם את עצמותי.לקברם בארץ הלא כל הדור ההוא לא זכו לכנוס לארץ ישראל. הו"ל לצוות את בניהם אחריהם לעשות לו כל זאת. אך הנ"ל לרמז בזה כי הצוואה הזאת היא הכוללת על כל בני ישראל שבכל המצות ומעשים טובים הנה עיקר הכוונה הוא לשם יחוד קבה"ו לאוקמי שכינתא מעפרא. וזש"א ואלהים פקד יפקוד אתכם תרי"ג מצות הנקראים פקודי ה' ישרים. ואמר להם שעיקר הכוונה תהיה והעלה אתכם מן הארץ לאוקמי שכינתא מעפרא כנ"ל. ואח"כ אמר שוב שנית כי עוד צריך כוונה בפקודי המצות והעליתם את עצמותי מזה שהוא בחי' העצמיות של יוסף בחי' היסוד שגם הוא בגלות נקרא עני ואביון כמבואר בזוה"ק. וע"י שמירת הברית יהיה עליה גם לבחי' היסוד מהגלות ויהיה היחוד בשלימות אתכם לעולם כנ"ל. והבן:
הפטרת מחר חדש ונפקדת כי יפקד מושבך. הנה ידוע כי.  דוד המלך ע"ה היה בחי' המלכות בחי' סיהרא ולכך כל ענין ר"ח הוא בחי' דוד בחי' סיהרא פעם בחסרון ופעם בשלימות. וכן דוד המלך ע"ה פעם היה נרדף לפני אויביו ובטל ממלכות ופעם היה מלך בירושלים. וכן בספר תהלים מצינו פעם היה מבזה את עצמו נעויתי שחותי עד מאד. עוונותי עברו ראשי אתה ידעת לאולתי. ופעם היה משבח בעצמו נשבע ה' לדוד כו' בהגיגי תבער אש וכדומה. ולכך יען כי הוא הסיהרא הנה הוא העיקר.בסעודת ר"ח. וז"ש לו ונפקדת כי יפקד מושבך כי אתה העיקר ובלעדך לא תכון סעודת ר"ח וכן היה ויפקד מקום דוד:
במוסף ובשירי דוד עבדך הנשמעים בעירך. נשמעי' הוא לשון הוה ע"ד שאמרו חכז"ל שמעתי שמקריבין אע"פ שאין בית. פי' כי גם בזמן הזה אע"פ שאין בית עכ"ז בהמ"ק שלמעלה עומד בתיקונו ומיכאל כה"ג עומד ומקריב בכל יום ושירי דוד עוד נשמעים בבית המקדש שלמעלה ביום ר"ח כמו מאז בבית המקדש:
השמטה לחנוכה כבתה זקוק לה. מרמז על בחינת הצדיק יסוד עולם אשר בכחו ע"י הדלקת נר חנוכה להאיר גם לבני אדם אשר כבה אור נשמתם והלכו חשיכה ולא אור נוגה עליהם. כמ"ש בפי' בגמרא שמנים ופתילות שאמרו חכמים אין מדליקין בהם בשבת מדליקין בהם בחנוכה. פי' גם אותם הבנ"א אשר גם השבת אינו מועיל להם אעפ"כ אור החנוכה מאיר להם לכן המצוה להניחו למטה מעשרה להאיר גם כן לאותם האנשים שהם בשפל המדריגה כנ"ל וזה ג"כ כבתה זקוק לה ע"י הצי"ע:
אותו המ"ד דס"ל כבתה אין זקוק לה מרמז גם על אותן האנשים אשר גם הצדיק אינו מועיל להם. אעפ"כ יש להם תקנה אם יחזרו בתשובה לא ידח מהם נדח והרמז בזה אין זקוק לה. מדת הרחמים א"ס ב"ה זקוק לה. וז"ש מאין יבא עזרי וז"ש בברכת שים שלום ב' פעמים באור פניך. רמז על ב' הענינים כנ"ל:
הדלקה עושה מצוה. לרמז כי על ידי הדלקת נר חנוכה מדליק אור נשמתו נר ה' נשמת אדם. נ"ר ר"ת "נשמה "רוח. "נפש "רוח:
הנחה עושה מצוה. הנח"ה עולה ס"ח בגימ' חיי"ם. רמז "חי "יסוד "מלכות:

שמות

<b>ואלה שמות בני ישראל הבאים מצרימה את יעקב וכו' .</b> הנ"ל עפ"י מ"ש בגמ' יעקב אבינו לא מת וכו' מה זרעו בחיים אף הוא בחיים. הרמז בזה ע"פ דאי' במס' תרומות פ"ט. גדולי תרומה תרומה בדבר שאין זרעו כלה. ואי' בזוה"ק פ' ויחי דף רמ"ט ע"א. תא חזי יעקב אתכניש לגבי סיהרא ועביד בה פירין לעלמא ולית לך דרא בעלמ' דלא אית ביה איבא דיעקב בגין דהא איהו אתער אתערותא לעילא בגין דכתיב ויאסוף רגליו אל המטה דאיהו מטתיה דיעקב ודאי ע"ש. וז"פ הגמרא מה זרעו בחיים אף הוא בחיים כי גם הוא עודנו חי עמהם תמיד כמ"ש גדולי תרומה תרומה בדבר שאין זרעו כלה. וז"ש אלה שמות בנ"י הבאים מצרימה את יעקב לכן נקראים כולם בני ישראל. הבאים מצרימה את יעקב כי עודנו לא כלה כחו מהם ומה זרעו בחיי' אף הוא בחיים ועודנו עמהם כמו דבר שאין זרעו כלה כי כחו כגופו דמי. וז"ש אפרים ומנשה כראובן ושמעון יהיו לי. פי' שלא יהיה נפסק דרא להיות הם נחשבים כבני בנים רק כראובן ושמעון ממש מפני שהם כמו דבר שאין זרעו כלה לכן בני בנים הם נחשבים ממש כבנים:
א"י <b>ואלה שמות בני ישראל וכו' איש וביתו באו.</b> יבואר עפ"י מ"ש בענין כל המתענגים בה יזכו לרב שמחה. הרמז על ד' שמות העולים בגימ' רל"ב והם נגד ד' עולמות אבי"ע וז"ש כל המתענגים ב"ה יזכו לרב שמחה להשפיע טובות וחסדים לעוה"ז כמ"ש וידגו לרב בקרב הארץ להמשיך החסדי' בעוה"ז מנחל העליון כמ"ש לרב תרבו נחלתו מנחל העליון וז"ש ואלה שמות בנ"י. כידוע שבנ"י תקנו ר"ב ניצוצות כמ"ש כי רב הוא וזה הרמז שמות בני ישראל כמ"ש בזוה"ק וכד אנת תסתלק מיניהו אשתארו כולא כגופא בלא נשמתא. הבאים מצרימה את יעקב. זה הועיל להם זכותו של יעקב. כמ"ש צורתו של יעקב חקוק' בכסא כבוד. איש וביתו באו. בית רמז לשכינה הקדושה. <small>(עי' בזוה"ק דף ג' ח"ב)</small> כמ"ש בפ' ויגש אנכי ארד עמך מצרימה:
<b>ויקם מלך חדש על מצרים אשר לא ידע את יוסף.</b> הנראה לבאר עפ"י מ"ש בתפלת ר"ה ותמלוך אתה ה' לבדך על כל מעשיך. האמנם כי לך לבד יאתה המלוכה בשמים ובארץ כי הוא הבורא כל היצורים. אולם עיקר בקשותינו שיהיה ניכר כבוד מלכותו על כל העמים יכירו וידעו כל יושבי תבל כח מלכותו ית"ש ולכבוש תאוות היצר הנקרא זקן וכסיל המושל ברמ"ח איבריו ומסיתו לתאוות העולם השפל. וכאשר האדם מתעורר לעשות רצונו ית"ש היצה"ר מביא מרירות ועצבות מדאגות עוה"ז למען יתקרר מעבודת הש"י ע"י המרה שחורה ר"ל וע"ז אנו מתפללים ותמלוך אתה ה' לבדך טל כל מעשיך:
<b>וזה ג"כ הפי' ויקם מלך חדש על מצרים אשר לא ידע את יוסף.</b> כידוע בחינת צי"ע הוא הדעת הכולל כמ"ש ויכלכל יוסף את אחיו ב' פעמים כ"ל כי הצדיק הוא המשפיע ברכאין דלעילא ותתא ולעורר לבבם בעצות ותחבולות לכבוש היצר. וז"ש אשר לא ידע את יוסף כי היצה"ר מבלבל הדעת של אדם בחי' יוסף. וימררו את חייהם בעבודה קשה. פי' שהי' העבדות קשה להם מאד כי בגשתו אל העבודה היצה"ר מזכירו הדאגות ועמל הפרנסה למען לא יוכל להרים ראש כי נחלש כח הסבל. וז"ש להלן ויהי בימים הרבים ההם וימת מלך מצרים וכו' ותעל שועתם. מיתה היא בחי' שפלות וביטול כח היצר הנקרא זקן. ויאנחו מן העבוד' וכו' ותעל שועתם אל האלהים כי כאשר גברו חיל לכבוש היצר והיה להם הנח' מעבודה שהי' קשה עליה' כנ"ל ויזעקו ותעל שועתם. תפלתם עלה למעלה לרצון:
<b>וכאשר יענו אותו כן ירבה וכן יפרוץ.</b> יל"ד בלשון הכתוב שאמר כאשר יענו כן ירבה וכי ע"י העינוי אותם באה להם הרבוי. הלא כוונת הכתוב הוא להיפך כי אף אם עינו אותם בכ"ז לא נתמעטו עבור כך ועדיין נתרבו ומהו כן ירבה. אכן מה שנ"ל דהנה אמרינן בגמ' <small>(ברכות דף ה' ע"א)</small> איזהו יסורין של אהבה כל שאין בהם ביטול תורה וביטול תפלה. הפי' הוא דהנה יש צדיקים שמקבלים עליהם ברצון יסורים בעוה"ז עבור שהם משתתפים בצער השכינה דהנה הדינין הם מפסיקין היחוד למעלה לכך הם ממשיכין הדינין של השכינה עליהם כדי שיהיה היחוד למעלה. וכמבואר זה הענין אצל ר"ע וחביריו שעשו זה ברצון לתקן השכינה כיל"ח. וכן ר' אליעזר בר"ש שקרא להם כמבואר בגמ' . וכן ר' חנינא בן דוסא שנאמר עליו כל העולם ניזון בשביל חנינא בני והוא די לו בקב חרובין. ורמז כ"ל העול"ם הוא היחוד זו"נ יסו"ד נקרא כ"ל והעול"ם היא השכינה. ר"ל היחוד נעשה ע"י ר' חנינא בן דוסא במה שקבל עליו יסורים של הדינין המעכבים היחוד כי הוא נדחק בענוי ולחץ ועי"כ נעשה היחוד למעלה. והנה זה הדבר הוא האמור בזוה"ק פ' וישב דף קפ"א באילין צדיקיא דאתילדו בפגימו דסיהרא וז"ל. יבא כל בשר להשתחוו' כו' . כל בשר ודאי דאלין יתחדתון בכלא ובעיין לחדתותי בחדתותא דסיהרא ואילין אינון בשותפותא חדא בסיהרא פגימין בההוא פגימו דילה וכו' אינון דסבלי עמה יתחדתון עמם. ואלין איקרון יסורים של אהבה של אהבה וכו' ואינון דאתפגי' נהור' של אהב' זוטא דאתדחיא מאהב' רבה ובג"כ אלין אינון חברים משותפי' בהדה ע"כ. הכוונה דאתדחיא אהבה זוטא מאהבה רבה היא מלכות מהזעיר כנ"ל. והנה אלו הצדיקים עושים מאהבה ושמחיס ביסורים כדי לגרום אהבה והיחיד למעלה וז"ש צרה ויגון אמצא ובשם ה' אקרא. כי אנכי בצרה ויגון אמצא ועי"ז בשם ה' אקרא אגרום היחוד בשם הויה ב"ה וזהו לשון אקרא הוא היחוד כמבואר בזוה"ק. והנה זהו הענין של יעקב אבינו ע"ה שהיה כל ימיו ביסורים כמ"ש מעט ורעים היו ימי שני חיי. שקבל על עצמו יסורים ודינין כדי שיהיה היחוד למעלה בזיווג פנימי להולדת נשמות של בנ"י כי אך זהו היתה כוונתו להמשיך ולהוליד נשמות קדושות של בנ"י. והוא שאמר העונה אותי ביום צרתי. ר"ל ביום צרתי ויסורין שלי אך אז היה העונה והיחוד שלמעלה. וזש"נ יענך ה' ביום צרה ישגבך שם אלהי יעקב הרמז כי המזמור הזה הוא על בחי' העונה אותי ביום צרתי האמור ביעקב וזש"נ יענך ה' ביום צרה והזכיר עליו שם אלהי יעקב. שיש לדקדק למה תפס שם אלהי יעקב דוקא ולא אלהי אברהם. אך זהו מוסב על הכוונה של יום צרה של יעקב כמו שבארנו. וכן הוא מבואר במד"ר פ' ואתחנן כך אמר דוד מי שענה את יעקב הוא יענה אתכם וכו' ע"ש. והנה המזמור של יענך הוא ליולדת שנולדים נשמות קדושות לזרע יעקב וז"פ שם אלהי יעקב. ענין שם הוא מורה על התהוות דבר חדש בעולם ששמו ית' נתגדל ונתקדש כמ"ש ותעש לך שם כהיום הזה וכו ולך עשית שם גדול וקדוש בעולמך וכן כאן ע"י הולדת הנשמות חדשות בעולם שהוא דבר גדול מאד מאד כמבואר בספרים נתגדל שמו ית' . וזהו שם אלהי יעקב כמ"ש ואלה שמות בנ"י. ה' אחד ושמו אחד הם ישראל. וזהו המדה של יעקב שהמשיך נשמות קדושות של בנ"י על ידי היחוד פנימי שגרם בעליונים כנ"ל. אכן כאשר נסתלק יעקב אבינו וימת יוסף וכל אחיו וכל הדור ההוא והפסיק היחוד ונפסק ג"כ השתלשלות הנשמות. אז קבלו בנ"י עליהם את הדינים בעצמם כי כאשר ראו כי גברה חשכות העולם בגלותם ונפסק היחוד והקדושה של האבות קבלו הם עליהם את היסורין והדינין שלמעלה והשתתפו בצער השכינה כנ"ל. לגרום היחוד כתיקונו וז"ש חכז"ל קושי השיעבוד השלים את החשבון. רמז השלים עשה שלום במרומי' כנ"ל. וז"ש וירא בסבלותם ר"ל שהם קבלו ברצון עליהם לסבול הדינין למען עשות היחוד למעלה. הנה זהו שאמרו חכז"ל יסורין של אהבה ר"ל שע"י היסורין גורמים היחוד ואהבה למעלה וזה שאין בהם ביטול תורה ותפלה שתפלתו לא נתבטל ואדרבא היא מקובלת מאד לפר הש"י כי צדיק הוא לפני הש"י. והנה כאשר קבלו עליהם בנ"י את הדינין בגלות וגרמו היחוד הנה לכך זכו להמשיך נשמות הגדולות והקדושות של משרע"ה ודור המדבר כולו. הנה זהו שאמה"כ וכאשר יענו אות"ו שהיו מענים בחי' האו"ת קבלו הם עליהם את הדין וגרמו היחוד עי"כ כן ירבה כ"ן <small>(עם האותיות)</small> גימט' ע"ב נתגבר היחוד והחסדים וכן יפרוץ נשמות קדושות וחסדים טובים לעמו בנ"י. אמן:
<b>כל הבן הילוד היאורה תשליכוהו וכל הבית תחיון.</b> הנ"ל היאור"ה הוא צירוף הוי"ה או"ר כי מי שהוא זוכה לאור התורה הקדושה זוכה ליחד שם הוי' ולהמשיך מאור העליון לשם אדנ"י. וזהו כל הבן הילוד היאור"ה תשליכוהו שתיחד השם הוי' באמצעיו' אור התורה אשר בקרבו. וכל הבת וכ"ל הוא יסוד ובת הוא סוד מלכות כידוע. והפי' בזה תחי' בחינת הבת ע"י יחוד ושפע אור העליון עליה שתיחד הויה ואדנ"י להריק ברכה על בנ"י:
<b>ותיראן המילדות את האלהים וכו' ותחיין את הילדים.</b> ופרש"י שהיו מספקות להם מים ומזון. יל"ד וכי שתי המילדות האלו היו דים לכל ישראל המפוזרים בכל ארץ מצרים. ומה גם יפלא מאד כשנאמר כי הם היו מספקות מים ומזון לכל הילודים עם רב כזה בכל יום אשר היו פרים ורבים עד מאד מי יעצור כח בכאלה. אמנם הנ"ל ברמז הענין דהנה כבר מבו' בכהאריז"ל כי הנשמות האלו שנולדו במצרים באותן ק"ל שנה קודם לידת משה הם היו בתיקון ק"ל שנה של אדה"ר וכשנולד משה אז כלו ונפסקו כולם והוא התחיל להיות מצד הטוב כמ"ש ותרא אותו כי טוב הוא. והנה יוכבד היתה גלגול חוה בת ק"ל שנה עד שנולד משה לתיקון הזה. ולכך כל עיקר עבודתה היה להמשיך ולתקן כל אותם הנשמות במצרים. וזה היה הענין שהיו ישראל פרים ורבים עד מאד על ידי המילדות הללו שהיו הם בצדקתם ממשיכים ומולידים הנשמות האלו לתקנם מהר קודם לידת משה רבינו. וכאשר מצינו אצל יעקב אבינו ע"ה שזה היה עבודתו במצרים לתקן נשמות של ק"ל שנה כנ"ל כמש"א לפרעה ימי שר מגורי ק"ל שנה מעט ורעים קרא אותם רעים כנ"ל וכל שבע עשרה שנה שחי במצרים אך זה היה עבודתו להמשיך נשמות קדושות לבנ"י עד שראה ס' רבוא מיוצאי חלציו. וז"ש ויפרו וירבו מאד ויחי יעקב ר"ל מה שפרו ורבו מאד זה היה מחיות יעקב אביט שהמשיכם ומה זרעו בחיים אף הוא בחיים ר"ל הוא בתוך החיים כי מכחו הם חיים שהוא הולידם והמשיכם מעולם העליון. וז"ש צורתו של יעקב חקוקה בכסא כבוד. ר"ל כסא כבוד הוא עולם הבריא"ה שממנו נשמות יוצאות כנודע בורא כל הנשמות. וזה פי' צורת יעקב כמו אין צייר כאלהינו שצר צורה בתוך צורה היא הנשמה כנ"ל. וזהו שחי יעקב במצרים טו"ב שנה אמרו לצדיק כי טו"ב להשפיע נשמות ע"י יסוד וז"ש כל הנפש הבאה ליעקב כי כן על ידו באו הנשמות האלו. וז"ש הבאים מצרימה כי אלה הם הנשמות האלו והם שבאו עתה ונולדו במצרים ע"י יעקב לכך לא נאמר אשר באו. והנה המילדות האלו גם זה הי' עבודתם כנ"ל להמשיך נשמות קדושות לבנ"י. וז"ש כי חיות הנה שהנשמות באו מבחי' חיים כנודע. וזה בטרם תבא אליה' המילדת וילדו כמ"ש טרם יקראו ואני אענה. וזה וייטב אלהים למילדות וירב העם שנתרבו הנשמות עליהם. וזה שפרש"י שהיו מספקות מים ומזון כי ע"י צדקתם המשיכו שפע ופרנסות מים ומזון לכל ישראל:
<b>במדרש ותיראן המילדות את האלהים.</b> קשטו עצמן למעשה זקנן זה אברהם כמה שהקב"ה מעיד עליו כי עתה ידעתי כי ירא אלהים אתה. ויש להבין דבריהם ז"ל וכי מבלעדי אברהם לא היה להם הוכחה לירא את הש"י הלא גם ביצחק כתיב כן ופחד יצחק היה לי וכן ביעקב ויירא ויאמר וכן ביוסף את האלהים אני ירא. אמנם הנה כבר הקשו הראשוני' ז"ל בענין שנאמר בהעקידה אצל אברהם כי ירא אלהים אתה הלא ענין הזה של נסיון העקידה הוא היה מבחי' אהבה שמגודל אהבתו להבורא ב"ה העלה את בנו יחידו אשר אהבו לפניו לעולה ומה תאר אותו בשבח היראה כי ירא אלהים אתה. אך הנה הפי' בזה הוא כי ע"י העקידה נתמתקו כל הגבורות ואתכפיא כל הדינין ולא היה שום שליטה להחיצונים וז"פ כי ירא אלהים אתה ר"ל שיראתך ואימתך מוטלת על כל בחי' הדינין של אלהים שכל בחי' הדינין אף של אלהים אחרים כולם יראים ממנו וזה היה ע"י מסירת נפשו ונפש בנו מגודל אהבתו ית"ש. והנה גם זה היה המדה של המילדות האלו שמסרו נפשם כל העת ההיא עבור ישראל כמבואר בכתוב הנה גדלה צדקתן כל כך עד שבטלו כל כוחות החיצונים ואתכפיא כל הדירן לבל יכלו להרע בכל גבול ישראל ולא יכלו לשלוט בילדיהן כדרכן ר"ל כנודע. וזה פי' ותיראן המילדות את האלהים ר"ל שהיה יראתן מוטלת על כל בחי' הדינין של אלהים אחרים ועוד נהפוך הוא כי ותחיין את הילדים כי גם החיצורם היו מחזירים השפע שחטפו ועי"ז היו מספקו' להם מים ומזון. וז"ש המדרש רבה כי קשטו עצמם במדה הזאת למעשה זקנן אברהם אבינו ע"ה שנאמר בו כי ירא אלהים אתה. כנ"ל:
<b>כי חיות הנה וכו' .</b> כבר פרשנו לעיל עוד י"ל טפ"י מ"ש בפ' וירא כעת חיה ולשרה בן. הנה אצל חוה כתיב בפ' בראשית כי היא היתה אם כל חי. ולכאורה קשה היה לו לקרא אותה חיה. אך באמת בקדושה נק' כן אולם ל' חוה הוא ל' חויא לאחר פגם עץ הדעת נמשך עליה משכא דחויא לכן נקראת חוה. וידוע כי אברהם תיקן פגם חטא אדה"ר ושרה אמנו תקנה פגם חוה ולזאת קרא אותה המלאך חי' כמ"ש כעת חיה ולשרה בן כי כעת שהגיעה לבחי' חיה ולשרה ב"ן תיקון בעולם העשי' כיל"ח. וזה ג"כ הרמז בפ' הנ"ל כי חיות הנה. לפמ"ש כי במצרים נעשה התיקון מחטא אדם וחוה באותן ק"ל שנה. וז"ש כי חיות הנה בבחי' חיה לכן בטרם תבא אליהם המילדת וילדו. כי הגזירה בעצב תלדי בנים הוא מחטא חוה וכאשר היה התיקון לא היו צריכין למילדת.
<b>ותרא אותו כי טוב הוא ותצפנהו שלשה ירחים.</b> הנ"ל עפ"י מ"ש וירא אלהים את האור כי טוב ודרשו חכז"ל ראה שאין ראוי להשתמש בו הרשעים וגנזו לצדיקים לע"ל. עפ"י דברי הזוה"ק פ' בלק דף ר"ד ע"א על פסוק ה' בקר תשמע קולי בקר אערך לך ואצפה תרי בקר אמאי אלא חד בקר דאברהם וחד בקר דיוסף דכתיב הבקר אור ומתרגמינן צפרא נהיר וכו' עד דמטו להאי בוקר דיוסף וכו' זיויה סליק מסייפי עלמא עד סייפי עלמא דלעילא עד דעלמין דלתתא לא יכלין למיסבל אתא דוד ואתקין האי בוצינא חופאה להאי בקר דיוסף לאתחפאה ביה ולקיימא עלמין דלתתא בסדורא דבוצינא דא וע"ד כ' בקר אערך לך ואצפה כד"א ויצפהו זהב טהור וכו' עכ"ל. ח"פ ולא יכלה עוד הצפינו ותקח לו אמו תיבת גמא כו' רמז לתורה הקדושה ותשם בה את הילד כמ"ש וגנזו לצדיקים לע"ל להשיג האור בתורה וזהו לשון ותצפנהו כו' לשון מכסה לחפות האור ולכסותו לעשות לו משמרת לבל ישלטו בו זרים. כמ"ש בקר אערך לך ואצפה כנ"ל. וז"פ הכ' בפ' תרומה ועשו ארון כו' כו' מבית ומחוץ תצפנו. עפ"י מ"ש בסדר תיקון שלשה משמורות ארונא דאורייתא מהכא נפקא מזונא ונהורא וברכאין לכולא לכן כתיב מבית ומחוץ תצפנו כמו שהיה בבהמ"ק משמרת כהרם והלוים שהיו שומרים שם כמ"ש במ"א. וזהו וצפית לעשות לו מכסה וחופאה לבל ילך השפע חוצה. מבית מה שנוגע השפע מבפנים ומחוץ לבל תלך השפע לידי עובדי כוכבים הרשעים רק לזרע בנ"י:
<b>ותאמר מילדי העברים זה.</b> יבואר עפ"י מ"ש במגלת אסתר אם מזרע היהודים מרדכי פי' שהוא בבחי' צי"ע לזרוע בלבבות בנ"י לתורה ולעבודה כמ"ש אור רוע לצדיק. כמו הזרע הנופל לארץ וצומח ממנו כמה שבולים כן הצי"ע הוא בבחי' זריעה להצמיח ישועות ולהביא גם כן נשמות קדושות כמ"ש למעבד נשמתין ורוחין ע"י רוח פיו של הצדיק בתורה מביא נשמות חדשות וז"פ מילדי העברים זה. שהכירה בו שהוא בחינת צדיק כזה להוליד נשמות כמ"ש מילדי העברים להוליד עברים כנ"ל. וזה וייטב אלהים למילדות וירב העם. כי לפי ערך שנתרבה העם היו מוסיפין כח וקדושה למשרע"ה וזה היה הטבה למילדות וירב העם וממילא עי"ז משה נתגדל במעלתו והיה מוליד יותר נשמות קדושות כנ"ל:
<b>ותפתה ותראהו.</b> פרש"י שראתה עמו שכינה. יש להתבונן מאין הבינה זאת. אך הנה ידוע כי הלומד תורה לשמה שכינה שרויה עמו. והבחינה בזה אם ע"י לימודו בא לו יראת שמים. כמש"א הרמב"ן ז"ל לבנו כמבואר במ"א. כי זה הוא היראת שמים מהשכינה אשר עליו. וז"ש ותפתח ותראהו לשון יראה דע"י שפתחה באה עליה יראה. ופרש"י מאין באתה לזה כי ראתה עמו שכינה. ראתה לשון יראה. מחמת שעמו שכינה. וק"ל. <small>(וכעין זה שמעתי <small>(בפ' בשלח)</small> מאמר הגמ' ראתה שפחה על הים לשון יראה. כי גם הסט"א שנקראת שפחה נפל עליה יראה ופחד מהדר גאונו)</small>:
א"י <b>ותפתח ותראהו והנה נער בוכה ותאמר מילדי העברים זה כו' . הנראה עפמ"ש והאלהים עשה שייראו מלפניו. להורות גודל מעלת הצדיקים אשר כל הנגשים אליהם בראיית פניהם נמשך על האדם יראת שמים כמ"ש במשרע"ה וייראו מגשת אליו כאשר נגשו אליו וראו פרו נפל עליהם יראת ה' . וז"פ והאלהים עשה שייראו מלפניו עפ"י הידוע שהצדיקים נקראים אלהים והם נעשו ונבראו להשיג מהם יראת ה' אשר לא נוכל להשיג אף אם האדם רואה את השמים והארץ וכוכבי שמים וכדומה מנפלאות הבורא ב"ה. וזה ג"כ פי' הפ' ותרא אותו כי טוב הוא. פי' כאשר אמו ראתה אותו נפל עלי' יראה גדולה והבינה כי טוב הוא. וזה ג"כ ותפתח ותראהו ותראהו לשון יראה כנ"ל. והנה הנער בוכה. עפ"י דברי הזוה"ק כי עד פ' שנה לא היה יכול משרע"ה לבא למדריגה הזאת לגאול את ישראל ממצרים מחמת הזוהמא שנמשך עליו ביגיעת בת פרעה בו בעודנה עובדת כוכבים. לכן היתה מוכרחת להתגייר כי אם לא נתגיירה לא היה מציאות למשה להיות הגואל. ולזה כשראתה אתו בוכה מחמת נגיעתה ותאמר מילדי העברים זה הו הראי' מבת פרעה ג"כ היה פגם בנפשו ולזה הי' בוכה על זה שנפגם עוצם קדושתו הגדולה כמ"ש כי כבד פה וכבד לשון אנכי. כל איבריו היו מכובדים וקדושים וטהורים כנ"ל.</b>
<b>ויגדל משה ויצא אל אחיו.</b> יבואר טפ"י מ"ש בתנא דבי אליהו פרק ד' מפני מה זכה משה וכו' מפני שכל ימיו היה מתאנח על כבודו ית"ש ועל כבודן של ישראל. כאשר כבר דברנו מזה כי מראשית בריאת העולם היה כן רצונו ית"ש שיהיה צדיק הדור אשר על פיו יצאו ויבואו כל השפעות טובות לעולם וז"ש חנון ורחום וצדיק. האמנם כי הקב"ה הוא חנון ורחום צריך ג"כ עוד לצדיק וטיקר מעלת הצדיק כשהוא מקושר באהבת ישראל שיהיה כל או"א מבנ"י נדמה לו כאחיו. וכמ"ש וכל מנחה בלולה בשמן וחריבה לכל בני אהרן תהיה איש כאחיו. ופרש"י בלולה בשמן זה מנחת נדבה וחריבה זה מנחת חוטא. לכל בני אהרן שהם הממשיכים חסד בעולם בבחי' צדיק הדור. שצריך להיות כל אחד כאחיו אף אם הוא חוטא צריך לכפר עליו ולהשפיע עליו טובות וז"פ הפ' ויגדל משה זה הוא גדולתו של משה במה שיצא אל אחיו שהיה כל אחד מבנ"י בעיניו כאחיו ממש לחום עליו כנ"ל. וזה כוונת רש"י מה שפי' ראשון לקומה והשני לגדולה שזהו גדולתו של משה ע"י אהבת ישראל כנ"ל:
<b>ויהי בימים הרבים כו' ויאנחו בנ"י מן העבודה ויזעקו ותעל שועתם כו' .</b> פי' דתחלת צעקת' היה רק מכובד הגלות מהעבודה. אך אח"כ נתנו על לבם מה לנו לזעוק עד"ז הלא טוב לנו לעורר לבבינו להיות תשוקתינו להוושע מכובד הגלות למען נוכל לעבוד הש"י בשמחה וטוב לב. וז"פ ויאנחו בנ"י שהיה נייתא בלבם מהעבודה קשה רק ותעל שועתם אל האלהים מה שנוגע לכבוד הבורא היה יותר צער בלבבם מערך העבודה. וז"ש בתהלים אשר חרפוני צוררי באמרם אלי כל היום איה אלהיך. ר"ל למה לא עלה ברעיוניך כל היום גם בהיותך עוסק בעניני עוה"ז איה אלהיך כי כן צריך לזכור תמיד ולא ישכח מלבו למלאות רצון הבורא ב"ה. וכאשר האדם עושה כן אז תפלתו עושה פרי למעלה ויהיה לו צירוף עם תפלתו של הש"י כביכול כמ"ש בגמ' מנין שהקב"ה מתפלל וכו' . וזה שנאמר ביוסף אמרת ה' צרפתהו שהיה תפלתו מצורף עם אמרת ה' כנ"ל. וזה ג"כ שהיה כאן דכתיב ועתה הנה צעקת בני ישראל באה אלי. דלכאורה הלא גם מקודם נשמע צעקתם. רק לפי הנ"ל כי רק עתה מחמת שצעקו רק על כבוד הבורא צעקת בני ישראל באה אלי דייקא עי"ז היה להם צירוף באמרת ה' כנ"ל ובאה להם הישועה:
א"י <b>ויהי בימים הרבים ההם וכו' ויזעקו ותעל שועתם אל האלהים מן העבודה.</b> יש להבין מהו לשון ימים רבים שהזכיר הכ' במקום הזה. אך הנה אחז"ל <small>(ביצה דט"ז ע"א)</small> הלל מדה אחרת היתה בו ברוך ה' יום יום. ושמאי אמר מחד שביך לשבתיך. הפי' בזה דהנה כן הצדיקים הגדולים מתחדש להם בכל יום בחי' נשמה יתירה בסוד חדשים לבקרים רבה אמונתך כיל"ח. לכך הם נקראים שבת כמבואר אצל רשב"י. ובכל יום ויום הולכים וגדלים יותר. ולכך הנה זה שאמר הלל אני הולך לגמול חסד עם האכסניא. ר"ל הנפש היתירה שבאה לו היום חדשה מה שלא היה לו אתמול. וז"ש ברוך ה' יום יום. פי' שנתברך השם הויה ב"ה בקרבו יום יום ע"י שנתרבה אצלו נפש יתירה מחדש בכל יום בקדושה יתירה. וז"ש במד"ר חדשים לבקרים רבה אמונתך ר' סימון בשם ר' שמעון אמר ע"י שאתה מחדש אותנו בכל בקר יודעים אנו שרבה אמונתך לתחיית המתים. הוא כמו שנתבאר שבכל בקר באה נשמה יתירה חדשה להראוי לה. וזה שאומרים בכל בקר אלהי נשמה שנתת בי וכו' ומסיים המחזיר נשמות לפגרים מתים כמו שנתבאר. והנה זה עבודת היום של כל צדיק שע"י התורה ותפלה ומעש"ט של כל היום בכוונה הוא מעלה מ"נ למלכות בכל לילה בהעלאת נשמתו. ובבקר בכל יום מתחדשת ומחזרת אותה בתוספת יתירה בכל יום ויום כנ"ל. הנה זה שכתוב בק"ש אחרי והיה אם שמוע וקשרתם וכתבתם כו' למען ירבו ימיכם. פי' כי הלא זהו ענין ריבוי הימים היינו שנתרבה לו בכל יום ויום נשמה יתירה כנ"ל וזה יהיה אם שמוע תשמעו ותהיו צדיקי' תזכו לזה כמו הלל הזקן כנ"ל. וזהו שנאמר כימי צאתך מארץ מצרים אראנו נפלאות. פי' שלעתיד יתגדלו ויתרבו הימים יום יום כמ"ש שהיה כזה ביציאת מצרים שכתוב ללכת יומם ולילה להיותם בבחי' הולך. וע"ז אמר הכ' בעת ההיא לאמר אתה החלות. כי לעתיד יאמרו תמיד בכל יום ויום אתה החלות להראו' את עבדך שכל יום יהיה בבחי' התחלה ליום שלאחריו שיתגדל יותר ויותר. וזהו בעת ההיא מורה על העתיד בעת ההיא אביא אתכם כו' . והנה זהו שכ' כאן בעת שזכו לגאולת מצרים ויהי בימים הרבים ההם שנתרבו להם ג"כ הימים והנשמות יתירות בכל בקר לכך ויזעקו ותעל שועתם אל האלהי' מן העבודה ונתקבל תפלתם הטובה וזכו לנאולה כנ"ל. וז"ש בגמ' בסוכה ברוך ה' יום יום בכל יום ויום תן לו מעין ברכותיו. פי' כי הנה בכל יום ויום יש לו עבדות חדשה ואין יום א' דומה לחבירו כמבו' בהאריז"ל. וזה ג"כ ובכל יום ויום מרדכי מתהלך בכל יום היה הולך במדריגה יתירה כנ"ל. לכן בכל יום ויום תן לו מעין ברכותיו של העבדות חדשה כנ"ל:
<b>ויסתר משה פניו כי ירא מהביע אל האלהים.</b> הנראה לבאר בענין ההסתרה הזאת כי אמנם זה כלל גדול במעלת ומדת הצדיקים הדבקים בה' תמיד שהם בבחי' ההשתוות כל הימים לא ינועו ולא ישתנו בסיבות תהפוכות הזמן מכל אשר יעבור עליהם בעוה"ז מטוב ועד רע חלילה לא יעצבו מרוב פחד ולא יתהוללו ברוב שמחה כי הכל שוה אליהם. כאשר הם בדביקותם בהש"י הנה הם למעלה מן הזמן לכן לא ישתנו בסיבות העוה"ז שהם תחת הזמן ומקריו. אך המה חזקים ועומדים בעבדות ה' להם כלב האריה שתולים בבית ה' כעץ על פלגי מים לא יתנועעו מכל הרוחות שבעולם. הנה זה הרמז במשנה בברכות בדברי ר"ג שאמר כי זמן ק"ש של לילה הוא כל הלילה בבלתי זמן כלל עד עלות השחר כי כן הצדיק המקבל עליו עול מלכות שמים בק"ש במס"נ הוא עולה ודבק בעליונים למעלה מן הזמן. וכן אמרו חתן פטור מק"ש לילה הראשון ור"ג קרא ק"ש לילה הראשון ואמר לתלמידיו אינני שומע לכם לבטל ממני מלכות שמים אפילו שעה אחת. הוא הדבר כמ"ש שר"ג לא נשתנה ולא נתפעל גם בעת שמחתו ונשואין שלו להיות טרוד בשמחה כדרך עוה"ז. אכן הוא אחז דרכו בקודש כתמול שלשום. וזה שסמכו במשנה מיד אח"כ וכן רחץ לילה ראשון שמתה אשתו אע"פ שאבל אסור לרחוץ. אמר להם אינני כשאר אדם אסטניס אני. הוא ג"כ כמ"ש שגם בעת רעה לא נתעצב ברב האבילות ולא נשתנה כשאר כל אדם. וז"ש מקדש ישראל והזמנים בהקדושה היא בכל הזמנים שווים בלי השתנות כלל. ואף כי לפעמים יראה הצדיק איזה מהדינין מתוחה חלילה על העוה"ז לא יהרהר ולא ישים על לבו להבין עומק הדין פן יקשה בעיניו אך ישים נפשו בכפו להתפלל אל ה' אולי ירחם. ת"ש במשה רבינו ע"ה כשראה ענין הסנה שמורה על הגלו' ויסתר משה פניו שלא להסתכל בענין זה כי ירא מהביט אל האלהים ר"ל ירא מלהסתכל במדה"ד למה תצא זאת מלפניו פן ירע בעיניו. והא ראיה כשהלך בהשליחות והתחיל לעשות בענין הזה והתחיל לצעוק למה הרעות. הנה נאמר לו מיד עתה תראה כמאמר' ז"ל וידבר אלהים אל משה כנודע. והנה כן אמה"כ אצל הגר ותשב לה מנגד הרחק כמטחוי קשת כי אמרה אל אראה במות הילד. שיש להבין מה משמיענו בזה כי מה לנו לדעת אם ישבה לה מנגד אם לא. אכן הוא הדבר שנתבאר כי היא ידעה בלבה מאז מה שהבטיח לה הש"י על ישמעאל שיהיה לגוי גדול והפריתי אותו והרביתי אותו א"כ איפא כעת שקרב הילד למו' הנה נפשה ירעה לה על הבטחת הש"י עליו לכך נתנה עצה בנפשה ותשב לה מנגד לבלתי הסתכל בדבר זה כלל וזהו כי אמרה אל אראה במיתת הילד הזה ועל מה זה כי הנה דבר אלהינו יקום לעולם:
א"י <b>ויסתר משה פניו כי ירא מהביט כו' .</b> הנה כבר בארנו ענין ההסתרה הזאת שהיא .מורה לבל יסתכל האדם לשום אל לבו על עוצם הדינין חלילה כאשר מדה"ד מתוחה לדעת מה זה ועל מה זה כי עי"ז יכול לבא לו איזה פגם בנפשו ויענש כי אין להבין מחשבות הש"י אשר יעשה לעולם כי גבהו דרכיו מדרכינו וכו' ולמה א"כ יקשה בעיני האדם. והנה זה הדבר אשר היה בענין אלישע אחר כשראה לישנא דר' חוצפית המתורגמן עמד משתומם על המשפט הזה כמבואר בגמ' <small>(קדושין דף ל"ט ע"ב)</small> לכן נפגם. אכן האמת צריך האדם להצדיק עליו הדין שמים כי מאתו לא תצא הרעות וכל מה דעביד לטב עביד. והנה לכן גם משרע"ה כשראה הענין בסנה רומז להגלות הסתיר פניו כי ירא מהביט ולהסתכל על בחי' האלקים והדינין כנ"ל. וזהו הערן המובא בגמ' <small>(ברכות דף ס"א ע"ב)</small> אצל ר"ע ששאלו תלמידיו רבינו עד כאן אמר להם כל ימי הייתי מצטער על פסוק זה עכשיו שבא לידי לא אקיימנו שצריך להבין למה אמר להם זהשכל ימיו היה מצטער על מסירת נפשו דלכאורה נראה כמשבח ומתפאר לגלות צדקתו ברבים והיה לו לומר סתם כי זהו מצוה בכל נפשך אפילו נוטל את נפשך כנ"ל. אך הפי' הוא כנ"ל כי כבר אמר הקב"ה עליו שכך עלה במחשבה של מס"נ ועל זה היה מחכה ומצפה כל הימים מתי תבא לידו ולכך מלא לו הש"י את רצונו הטוב לבא לידי מס"נ הלזה ולכך אין קושיא זו תורה וזו שכרה כי באמת זו שכרה מה שמלא לו הש"י רצונו ותקוותו כל ימיו למס"נ והיה זה אצלו כמו תקוות השכר שמקוו' האדם כל ימיו לזכות בג"ע וזה הדבר וכדומה שבאר לתלמידיו כשראה אותם משתוממי' על מדה"ד שלו בגודל היסורי' ושאלו אותו רבינו עד כאן והבין ר"ע מזה כי קשה בעיניהם על ככה ויכולים ליפול ברשת של אחר ר"ל לכך ביאר להם כי אצלו אין זה עונש ועינוי כלל. כי כל ימי הייתי מצטער על פסוק זה מתי יבא לידי ואקיימנה ועכשיו מלא ה' את תקותי בזה ונחשב זה לי לשכרי כנ"ל. והבן:
<b>ועתה הנה צעקת בני ישראל באה אלי.</b> יל"ד מלת ועתה אין לו שחר הלא כבר דבר עמו מזה כמה ימים. אך הנ"ל דהנה אמרו חכז"ל בעשרה מאמרות נברא העולם כו' כדי ליתן שכר טוב לצדיקי' שמקיימין את העולם שנברא בעשרה מאמרות. וכבר נתקשו הראשוגים בפי' המשנה הזאת. אך הכוונה להם בזה כי אמנם זה גודל חסד הש"י הבוחר בעמו ישראל באהבה וחפץ בתפארתם אשר מני אז שם תבל עלי הארץ הנה מסר כל הנהגת העולם בידעבדיו הצדיקים העומדים לפניו להיותם מושלים בתבל כמ"ש כי לא יעשה ה' אלהים דבר כי אם גלה סודו אל עבדיו הנביאים הלא מראשית כזאת בתחלת הבריא' נאמר מיד אלה תולדות השמים והארץ בהברא"ם באברה"ם לומר כל קיום הבריאה היתה בו כאשר קורא הדורות מראש ראה כי יולד צדיק אחד היה אברהם אע"פ שהיה שני אלפים שנה תוהו קודם ביאתו של אברהם וכל הדורות היו מכעיסין לפניו מ"מ תלה הקב"ה להם עד שבא אאע"ה ר"ל לבעבור יבא הצדיק הזה בלבד אחר כל הדורות האלו המתין להם הקב"ה נמצא כי אך אברהם קיים כל העולם זמן רב כזה עד ביאתו. וז"ש עד שבא א"א וקבל שכר כולם. ר"ל אך זה עיקר קבול שכר הצדיקים ממה שקיים העולם בזכותם וזה ליתן שכר טוב לצדיקים ומה השכר שמקיימין את העולם וזה די להם. וכמו שאומרים ברוך מרחם על הארץ ברוך מרחם על הבריות ברוך משלם שכר טוב ליראיו כי כל הענין של ברוך שאמר שהוא ברא העולם ושהוא גוזר ומקיים ושהוא מרחם על הארץ ועל הבריות כל השכר הזה של כל העולם שייך להצדיקים כי אך ע"י הצדיקים קיים כל זה וזהו השילום שכר טוב ליראיו כי אלמלא הם אין העולם כלל. וכן בנשמת אומרים אין אנו מספיקים להודות לך פי' על הטובה בעצמה. ועוד על אחת מאלף אלפי אלפים שעשית עם אבותינו ועמנו. פי' שצרפת את אבותינו עמך בכל מעשיך וזה שתי טובות. גם בנוסח של מודים. על נסיך שבכל יום עמנו. פי' חוץ מן הטובה עצמה עוד צריך הודאה כי הצדיקים הם כמו שותף עם הש"י ותולה הגדולה בהם. והבן. עיין במס' ע"ג דף ה' אמר ריש לקיש בואו ונחזיק טובה לאבותינו שאלמלא הן לא חטאו כו' אלא כמי שלא באנו לעול' ופרש"י כמי שלא באט פי' שלא היינו חשובים לכלום. ולכאורה צל"ד מה בכך שלא היינו חשובים וכי לזה אנו צריכין לבקש כבוד וחשיבות. אך הפי' הוא כי אם היו הם קיימים היה העולם קיים עבורם ולא עבורינו. והוא שאמרו בעשרה מאמרות נברא העולם וכו' כדי ליתן שכר טוב לצדיקים וכו' . פי' שבע"כ צריך להיות בכל דור לפי סדר העשרה מאמרות אשר הצדיקים שבכל דור ודור יש בהם במאמר זה ויש במאמר זה ועל פיהם יקוים העולם. נמצא כי כל הצדיקים שבכל דור ודור הם סיבת קיום העולם והבריאה מתחלה היה עמהם כמו שאמרו חכז"ל על צדיק אחד העולם קיים ולכך הם נקראים שותף במע"ב. האמנם כי הש"י ב"ה היה יכול לברא ולקיים העולם בעצמו מ"מ לאהבתו את יראיו ועושי רצונו הנה תולה כל הטובו' וקיום העולמות על הצדיקים ולומר כי הם פועלים כל טוב וכביכול הם שותפים במע"ב וכאשר זה הרצון הש"י לפאר את עבדיו וחסידיו האוהבי שמו. וז"פ שאנו אומרים הנסים והנפלאות שעשית עם אבותינו ועמנו לצרף אותנו לכל הנסים והנפלאות כאשר כל הצדיקים שבעוה"ז הם המעוררים הרחמים וחסדים ומ"נ למעלה להפיק רצון מה' . וז"ש הודו על ארץ ושמים וירם קרן לעמו תהלה לכל חסידיו כי באמת כביכול הודו גם על הארץ מלא והוא העושה כל אלה ובכ"ז וירם קרן לעמו כי הם העושים וזהו תהלה לכל חסידיו. וזהו אז יאמרו בגוים הגדיל ה' לעשות עם אלה הגדיל ה' לעשות עמנו היינו שמחים. ר"ל שהש"י יפאר את בנ"י לאמר כי עמהם הגדיל לעשות כ"ז וכאלו הם שותפים בדבר. וכן נאמר בימי מרדכי ואסתר. בימי מתתיהו תלה הגדולה בהם. וכן אמר למשה רבינו ע"ה אם אין אתה גואלם אין אחר גואלם כי בך הדבר תלוי בהיותך עתה צדיק הדור ולא יעשה דבר בלתך. וכן כל הימים אשר דבר הש"י עם משרע"ה בסנה היה להביא בלבו תשוקה והתעוררת להתפלל על בנ"י לגאלם מהר כי על הצדיק שלמטה כל בית ישראל הם נשענים והנה כאשר בא התעוררת בלבו והתחיל להצטער עליהם מיד העלה צדקתם ותפלתם עמו והתעורר רחמים עליהם וז"ש לו הש"י כי הכל תלוי בך כי אך עתה הנה צעקת בנ"י בא אלי. על ידך בא אלי ולא קודם לכן ע"כ לכה ואשלחך לגאלם. וז"פ הדר הוא לכל חסידיו הללויה. פי' מה שהקב"ה עושה נסים ונפלאות לבנ"י הוא תולה בהצדיקים שהם פועלים זאת בתפלתם. וזה הדר הוא לכל חסידיו שתולה בהם. ולזה הללויה:
<b>לך ואספת את זקני ישראל.</b> יבואר עפ"י מ"ש בפנים בפ' וירא ואברהם ושרה זקנים באים בימים חדל להיות לשרה אורח כנשים. עד אברהם לא היה זקנה. רמז לעולם הזקנה מלא רחמים אשר שם אין בו מגע עובד כוכבים והוא בבחינת דכר ומשפיע ואין בו בחי' מקבל כלל. וזה ואברהם ושרה זקנים בבחי' משפיע. חדל להיות לשרה אורח כנשים בבחי' מקבל וז"פ זקן אהרן שיורד על פי מדותיו. לפי מדות הטובות כן יורד ג"כ השפעות. זקן אהרן רומז על הנ"ל וזה ג"כ פי' לך ואספת את זקני ישראל רומז על עולם הזקנה כנ"ל. והבן:
א"י <b>לך ואספת את זקני ישראל ואמרת אליהם כו' פקד פקדתי אתכם ואת העשוי לכם במצרים כו' ושמעו לקולך ובאת אתה כו' .</b> עיין רש"י שפי' כשתאמר להם לשון הזה ישמעו לקולך שכבר סימן זה מסור בידם מיעקב ויוסף שבלשון הזה הם נגאלי' . יעקב אמר פקד יפקוד אתכם. יוסף פקד יפקוד אלהים אתכם כו' ע"ש. הנה הרמב"ן ז"ל והראשוני' תמהו איך מפני סימן זה יאמינו לו ישראל הלא גם הוא מבנ"י ויודע הסימן הזה אולי יאמרו כי בזדון דבר הסימן הזה ואיננו גואלם. אך הנ"ל לפרש דהנה כתיב ויצא משה אל אחיו וירא בסבלותם. ויש לדקדק מה זה ראה הוא יותר משאר כל אדם ומה סיפר הכתוב בזה. אך הנה אנו אומרים וכולם מקבלים עליהם עול מלכות שמים זה מזה. יש להבין מה זה העול שייך במלאכים במה שהם מקבלים מלכות שמים הלא זה רוצים באהבה ובתשוקה הגדולה ומאי מסיים אח"כ לאל ברוך נעימות יתנו כו' מצמיח ישועות בורא רפואות מאי ענין זה לכאן. אמנם הנה כבר נתבאר כי ענין יסורים של אהבה הם באותם הצדיקים המקבלים עליהם לסבול היסורים בשביל השכינה כפי המבואר בתיקון שלשה משמורות דשכינתא סובלת צערא בגין ישראל וכן בכ"מ בזוהר עיין בפ' ויקהל דף רי"ב שכן משיח מקבל עליו יסורין וסובל בשביל ישראל. והנה הצדיקים הם המקבלים עליהם יסורין כדי לסלק הדינין מהשכינה וז"ש שם בזוה"ק כגוונא דא ר' אלעזר בארעא לכן הצדיקים שבישראל בכל דור ודור מקבלים עליהם יסורין כדי לגרום אהבה למעלה לסלק הדינין מבנ"י כמ"ש במ"א. וכן היה ר"ח בן דוסא סובל צער הדוחק וע"י כן היה גורם היחוד שכל העולם ניזון בשבילו כנודע. והנה זה הענין שגם המלאכים והנשמות שלמעלה מקבלים עליהם העול והיסורין של השכינה כביכול כדי לסלק הדינין מעליה. וזהו שמקבלים עליהם עול מלכות שמים האמור ביוצר אור. מלכות שמים היא השכינה כנודע והם מקבלים עליהם העול שלה לסבול עבורה. וזה שמצינו בגמ' אצל ר' עקיבא כשהוציאו להריגה והציקו לו היסורין עד מאד היה מקבל עליו עומ"ש היינו הפי' כמו שבארנו. וענין מיתת ר"ע כבר נודע שהיה לתיקון העולמות כמבואר בהאר"י ז"ל. וזה הפי' כאשר הם מקבלים עליהם עומ"ש באהבה כנ"ל לכך עי"כ לאל ברוך נעימות יתנו שנעשה היחוד ועי"כ מצמיח ישועות ורפואות וצדקות וכ"ט לעולם. והנה זהו הענין שהיה ג"כ במצרים שהיו בנ"י מקבלים עליהם הצער והיסורין וקושי השיעבוד בגין השכינה כנ"ל. וזהו כשיצא משה אל אחיו וירא בסבלותם ר"ל ראה והבין זה פיהם מעצמם רוצים לסבול צער קושי השיעבוד הזה בגין השכינה כנ"ל. וזהו שנאמר אח"כ לישראל והוצאתי אתכם מתחת סבלות מצרים היינו שאחם סובלים בעצמיכם כי כבר אמר ואזכור את בריתי שנעשה היחוד כבר. וז"ש ויקם מלך חדש כו' אשר לא ידע אתיוסף היינו שלא נעשה היחיד את יוסף לכך הוכרח להיות למען מנותו בסבלותם ענות"ו הוא עונ"ת וא"ו לשון עונה נעשה היחוד על ידי סבלותם. לכך הנה כאשר יענו אותו כן ירבה וכן יפרוץ ע"י היסורין וקבלת עומ"ש יותר נעשה היחוד יותר וזהו העונה אותי ביום צרתי ע"י יום צרה ח"ו נעשה היחוד כמ"ש וזהו יענך ה' ביום צרה וכן ועת צרה היא ליעקב וממנה יושע כי עי"כ נעשה היחוד כנ"ל. והנה זה ענין הפקידה האמור פקד פקדתי אתכם ואת העשוי לכם במצרי' . מרמז ענין הפקידה הזאת כמו חייב אדם לפקוד כו' . רמז על ענין היחוד הנעשה למעלה ע"י בנ"י וז"ש ואת העשוי לכם במצרים ר"ל היחוד נעשה על ידי ואת לכם שאתם הייתם מקבלים עליכם מעצמיכם קושי השיעבוד וזהו ויאמן העם כי פקד ה' וכי ראה את ענים. ר"ל כאשר שמעו כך אז האמינו לדבריו מפי ה' כי נעשה היחוד כי ראה את ענים. וזה הדבר לא יוכל שום בן אדם לדעת מה היה במחשבתם בשעת העבודה בלתי ה' לבדו שראה את ענים ומחשבתם הטובה בקבלת היסורין של אהבה. וז"ש ושמעו לקולך ע"י הסימן של פקד פקדתי כי זהו סימן מובהק שהוא אך מפי הקב"ה לבדו ית"ש כנ"ל:
<b>כה אמר ה' אלהי העברים.</b> לכאורה למה לא נאמר בכל התורה אלהי העברים זולת אצל פרעה בגלות מצרים. אמנם כתיב עבור לפני העם וקח אתך מזקני ישראל והכית בצור ויצאו ממנו מים. דהנה הקב"ה מתנהג עם בריותיו עפ"י מדותיו וחוקי הריאה אשר מעולם יסדום כ"א לפי הראוי לו. אמנם יש עולמות גבוהים אשר אין שם שום שאלה והם רחמים פשוטים הנקרא עלמא דדיקנא בחינת זקן מלא רחמים וכמ"ש חז"ל לית בסבא טעמא אע"פ שאינו הגון ואינו כדאי והם המעוררים לישראל בעת צרתם הי"ג מכילין דרחמי כנ"ל ע"כ במצרים כאשר בנ"י היו אז במדריגה נמוכה מאד כאשר אמר שר מצרים הללו עובדי ע"ג כו' הוצרכו אז לרחמים גדולים העליונים הפשוטים כי לא זכו עדיין בשכרם הוצרך הש"י להעביר על מדותיו עד עולם הרחמים הזקן כנ"ל וזה אלהי העברים שעבר על מדותיו כנ"ל. וז"ש בפ' בשלח כאשר התחילו להתלונן על משה תנו לנו מים ונשתה נפלו ממדריגה לפחיתות כזאת אמר לו הש"י עבור לפני העם ר"ל זאת העצה היעוצה לעבור למעלה למעלה לעורר רחמים העליוני' הנקראי' זקני ישראל כנ"ל בלי שום שאלה ובלי טעם ותתן מים והשקית את העדה. אמנם אח"כ כשזכו בנ"י לקבלת התורה ונתעלו מאד לא הוצרכו עוד לכל זה כי כבר כתיב ואשא אתכם על כנפי נשרים וינטלם וינשאם כל ימי עולם למעלה מימי עולם עד ראשית המחשבה לכן לא נאמר עוד אלהי העברים בכתוב כנ"ל ואח"כ כשיבואו לארץ אמר לו הש"י למשה והבטיח לישראל ה' אלהיך הוא העובר לפניך פן תפלו ח"ו למדריגה פחותה בבואכם בין העובדי כוכבים הנה ה' הוא העובר לפניך ברב רחמים וחסדים העליונים אכי"ר עד עולם:
א"י <b>כה אמר ה' אלהי העברים.</b> יל"ד מה שנאמר כאן בלשון אלהי העברים ולא נאמר ישראל. אמנם הרמז בזה ע"ד שבארנו במ"א [בח"א דף צ"ה ע"ב] שזה סובב על בחי' העלאת הני"ק שהיו בעבר הנהר כמ"ש בעבר הנהר ישבו אבותיכם מעולם וצריך להעבירם הנה אל הקדושה וכ"כ ויבא הפליט ויגד לאברם העברי הוא פליטת ניה"ק לעבר השני וזהו כי לא כנשים המצריות העבריות כי חיות הנה היינו הני"ק שנתעברו בישראל הנה חיות בהקדושה לנכון. וזהו כי אתם ידעתם את אשר ישבנו כו' בקרב הגוים אשר עברתם. בקרב הגוים הפי' כנ"ל. פן יש בכם שורש פורה כו' היינו שע"י שהיו הני"ק כ"כ בתוך הקליפות מובלעים יש לחוש חלילה פן נדבק בהם איזו נדנוד הטומאה ח"ו שהי' במצרים כנ"ל:
<b>ויען משה ויאמר והן לא יאמינו לי ולא ישמעו. בקולי. צל"ד מה ראה משרע"ה לאמור כזה על בנ"י. אכן הנה משרע"ה בקש בזה להרים ולנשא את ישראל שישפיע להם הש"י רוח קדשו מיד כאשר ידע כי הם משוקעים בתוך טומאת מצרים רצה להמשיך עליהם בחי' היחוד והאמונה האלקות והדביקות העליונה ע"ז אמר והן לא יאמינו לי אם לא תעורר רוח אמונתך בלבבם ראשונה להופיע עליהם מזיו קדשך להאמין ולשמוע בקולי. אבל הש"י אמר לו כי ישראל לעולם הם מאמינים בני מאמינים. אך מה שלא יאמינו לך הוא מפני כובד הגלות עליהם לע"ע כמשאה"כ ולא שמעו אל משה מקוצר רוח ומעבודה קשה. אבל בלתי זה היו מאמינים. וזה שהראה לו באות המטה אע"פ שהי' זה מטה אלהים ושם המפורש חקוק עליו עכ"ז השליכהו ארצה ויהי לנחש וכן באות המים ולקחת ממימי היאור ושפכת היבשה והיו דם אע"פ שהיאור הזה הוא מארבע נהרות היוצאים מגן עדן וממקום קדוש יתהלכו בכ"ז אם תעקרנו ממקומו לשפכו החוצה יהי' דם. כן גם אתה אל תתפלא ישראל אם כי הם זרע קודש כולם ברוכי ה' בכ"ז כאשר נשלכו ארצה בגלות הנחש כרוך אחריהם ואולם שלח נא ידך ואחוז בזנבו אז ויהי למטה בכפו ר"ל כי הצדיק צריך לאחוז בכפו את כל איש ישראל אז יהי' למטה ראש בית אבותיו כל נשיא בהם:</b>
<b>ויאמר משה אל ה' כו' לא איש דברים אנכי כי כבד פה וכבד לשון אנכי.</b> ויאמר ה' אל משה מי שם פה לאדם או מי ישים אלם הלא אנכי ה' . ויש להתבונן שינוי הדברים בפ' וארא כתיב בלשון אחר ויאמר משה הן בנ"י כו' ואני ערל שפתים. הנראה לבאר זה עפ"י מ"ש בפ' הקודמת בפ' ותפתח ותראהו כו' והנה נער בוכה כו' ותאמר מילדי העברים זה. במה הכירה וידעה כי הוא מילדי העברים אולם לפי דברי הזוה"ק בפ' של נעלך מעל רגלך כו' כי בשעה שנגעה בו יד בת פרעה נמשך עליו משכא דחויא כי משרע"ה נולד כולו טוב כמ"ש ותרא אותו כי טוב הוא. לכן מגודל קדושתו וטהרת הגוף שלו לא הי' יכול לסבול כלל נגיעת דבר זר לכן כשפתחה וראתה אותו מכח ההסתכלות שלה ג"כ הי' בוכה. וזה מדויק בכתוב ותפתח ותראהו כו' והנה נער בוכה לזאת הבינה כי <small>(הוא)</small> מילדי העברים כי לגודל קדושתו לא הי' יכול לסבול שום דבר רע ולכן נתעכב הדיבור אליו מהש"י פ' שנים עד אשר יזדכך מהפגם של נגיעת בת פרעה כנ"ל. וזאת היתה כוונת משרע"ה שסירב בשליחות הזה כי לא רצה ללכת לדבר עם פרעה הרשע לבל יפגום קדושתו כי הדיבור שלו הוא צירוף וידיעה עם המתדבר עמו כמ"ש במשנה ראוה מדברת כו' . ולזה אמר כי כבד פה וכבד לשון אנכי פי' כי כל אמרי פי המה בכבוד ובקדושה יתירה ואיככה אוכל לדבר עם הרשע הזה לפגום דיבורי. ולזה השיב לו הש"י מי שספה לאדם כו' הלא אנכי ה' . פי' כביכול הקב"ה הוא הנותן כח הדיבור לכל אחד ואחד אף שהוא מדבר דברים בטלים והאסורים עכ"ז הוא מכוחו ית"ש ודי לעבד להיות כרבו. לכן אל תמנע מללכת לדבר עם פרעה. אנכי אהי' עם פיך ועם פיהו כו' כאשר כל הנבראים צריכין סיוע מהקב"ה. אך כאשר הלך בשליחות זה ולא הועיל כלום כמ"ש למה הרעות לעם הזה למה זה שלחתני. עלה בדעתו כי גרם להם רעה בשליחותו לתת כח לסט"א מכח הקדושה כמ"ש ומאז באתי אל פרעה לדבר בשמך הרע לעם הזה והצל לא הצלת את עמך ולזה בפ' וארא כתיב בלשון אחרת ואני ערל שפתים ופרש"י אוטם שפתים. כי הנה עתה בא בטענה אחרת לבלתי לכת בשליחות הזה כאשר כתיב לעיל דבר אתו משפט על שהקשה לדבר כו' . לכן כאשר ידע בנפשו כי לא דבר נכונה נגד הש"י עלה בדעתו כי אבד מעלתו הראשונה שהי' כבד פה בשמירת הלשון גם זה המעלה חלף הלך לו ועתה אני ערל שפתים כידוע כי שמירת הלשון היא ג"כ כמו בחי' היסוד מיל"ה עולה פ"ה. וידוע כי ענין מצות מילה להשקיט ולנוח ממותרות התאוה מבחי' ערלה. וז"ש כי אין מלה בלשוני. פי' אם אינני שמור מדיבור רע הוא בחי' ערלה. וז"ש ואני ערל שפתים מאחר שלא שמרתי מפגם הדיבור כנ"ל. ועתה איך ישמעני פרעה ואיך יעשו דברי פרי לגאלם. והבן:
א"י <b>ויאמר משה אל ה' בי אדוני לא איש דברים אנכי וכו' כי כבד פה וכבד לשון אנכי.</b> כבר האריכו המפורשים בקושי' הלא כל הדברות והאמירות בתורה הכל הי' ע"י משה ואיך יכול לומר לא איש דברים אנכי. ב' בתשובת הש"י למשה הלא אהרן אחיך הלוי ידעתי כי דבר ידבר הוא אין לו פירוש כמ"ש בס' או"ח. ג' הלשון ודבר הוא לך אל העם אינו מובן דהול"ל ודבר הוא בשבילך. ד' בפ' וארא כתיב וידבר משה לפני ה' לאמור הן בנ"י לא שמעו אלי ואיך ישמעני פרעה ואני ערל שפתים. ופרש"י זה אחד מעשרה ק"ו שבתורה. הא ק"ו פריכא הוא כאשר הכתוב מסיים כי זהו מחמת קוצר רוח ועבודה קשה ואין זה ק"ו שלא ישמע אליו פרעה. ה' וידבר ה' אל משה ויצום אל בנ"י ג"כ אין לו פירוש כאשר נדחקו המפורשים. ו' מה שהשיב משרע"ה ואני ערל שפתים ופרש"י אוטם שפתים קשה כנ"ל הלא כל הדברות היו ע"י משרע"ה. ולתרץ כל זה יש להקדים הפ' אז נדברו יראי ה' איש אל רעהו ויקשב ה' וישמע ויכתב בספר זכרון לפניו. הענין בזה כי יש ד' בחי' בכח הדיבור. הא' הוא הרצון. הב' הוא המחשבה. ג' הוא בחי' הקול. ד' אח"כ בא כח הדיבור. וכל הד' בחי' הם נגד ד' עולמות אבי"ע וכח הדבור הוא נגד עולם העשי' . לכן ע"י כח הדבור יש ביד האדם לתקן ג' בחי' הראשונות שהם הרצון והמחשבה והקול. וכולם תלוים ועומדים על בחי' הדבור שישלים תיקונם. כמ"ש בדברה' שמים נעשו בראשית נמי מאמר הוא. כי באמת כמו שהי' ביכולת הש"י לברא את העולם בדבור כן הי' באפשרי להיות נברא ע"י המחשבה ג"כ שמים וארץ וכל צבאם. רק מחמת כי עולם העשי' הי' צריך לבא ע"י העשי' בכח הדבור כי בזה יוגמר תיקונו. וז"ש וברוח פיו כל צבאם. הם העולמות העליונים מלאכי צבאות הם לא היו צריכין לבא לכח הדבור. לכן גם הנשמה אפי' שהיא מעולם האצילות כל עוד שלא באה לעוה"ז לא נגמר תיקונו. כמו כן כל הג' בחי' כנ"ל כולם תלוים בכח הדבור מה שהאדם מדבר עם חבירו בתורה ויראה להשפיע לזולתו. וזה הרמז בפ' ק"ש ואהבת כו' והיו הדברים האלה אשר אנכי מצוך היום על לבבך ושננתם לבניך ודברת בם כו' . הרמז בזה ע"י הדבור שהאדם מדבר עם חבירו בתורה נעשה התיקון לכל הבחי' וכל העולמות ע"י ושננתם לבניך שהאדם מוציא מכח אל הפועל ללמד לזולתו ודברת בם נעשה התיקון עי"ז לבחי' הדבור. גם בפ' והי' אם שמוע כו' ולמדתם את בניכם לדבר בם. וז"ש בגמ' כי חיים הם למוצאיהם למוציאיהם כי כ"ז שלא הוציא הדבור מכח אל הפועל לא נתקן ג"כ הבחי' הנ"ל. וזה הרמז בתיבת ודברת ב"ם וכו' רמז לשם מ"ב אנא בכח כו' . כי הוא סגולה להעלות כל העולמות. וזה ע"י הדבור שהאדם מלמד לזולתו יוגמר התיקון ג"כ מה שלמד ביחידות בשבתך בביתך ובלכתך בדרך וכו' . וז"ש אז נדברו יראי ה' איש אל רעהו להוציא הדבור מכח אל הפועל בד"ת אל רעהו ויקשב ה' וישמע ויכתב בספר זכרון לפניו ליראי ה' ולחושבי שמו. פי' אז נגמר התיקון גם להמחשבה ולרצון והכל שוה לטובה בבחי' העשי' . וזה הספר זכרון לפניו כנ"ל. ובזה יש להבין הענין בר"ע שמסר נפשו ללמד תורה ברבים אשר לא הי' מצוה בזה למס"נ עד"ז. ומה שהשיב לו פפוס בן יהודה אשריך ר"ע שנתפסת על דברי תורה ואוי לו לפפוס שהוא נתפס על דברים בטילים. הרמז בזה כי כ"ז שלא הביא הדבור מכח אל הפועל ללמד לזולתו ממילא היו כל הד"ת שלו דברים בטלים מחמת שלא נגמר התיקון. ובפרט נשמת ר"ע שכל ביאתו לעולם רק ללמד לזולתו כמו הנטוע לרבים כמ"ש בגמ' עד שבא ר"ע ולימד כו' לרבות ת"ח כאשר ידע כי זה תיקונו ללמד תורה ברבים לזולתו לכן מסר נפשו על הדבר. נחזור לענינינו. שזה הי' טענת משרע"ה כי כבד פה וכבד לשון אנכי. כאשר אז הי' בן פ' שנה ומעודו לא דבר עוד עם בנ"י ד"ת ומוסר. לכן הי' רק בחי' קול בלא דבור. וזה שטען כבד פה וכבד לשון אנכי שלא העלה הדיבור בבחי' אז נדברו כנ"ל. וזה ערל שפתים אטום שפתים שלא נגמר התיקון לדיבור. וכזה הענין מבואר בזוה"ק פ' וארא דף כ"ה וז"ל ת"ח כל זמנא דדבור הוה בגלותא קלא אסתלק מיני' ומלה הוה אטום בלא קול כד אתא משה אתא קול ומשה הוה קול בלא מלה בנין דהוה בגלותא וכל זמנא דדבור הוה בגלותא משה אזיל קלא בלא דבור והכי אזיל עד דקריבו לטורא דסיני ואתיהיבת אורייתא ובההוא זמנא אתחבר קלא בדבור וכדין מלה מליל הה"ד
<b>וידבר וכו' ע"ש.</b> וז"ש משה רבינו כבד פה וכבד לשון אנכי. כי עודנו לא תיקן כח הדיבור ע"י דיבור עם בר' י ד"ת וי"ש. ולזה השיב לו הש"י הלא אהרן אחיך הלוי ידעתי כי דבר ידבר הוא. פי' הוא כבר תיקן כח הדבור מפני כי הוא הי' נביא לישראל במצרים בכל עת ההיא. ודברת אליו ושמת את הדברים האלה בפיו. ואנכי אהי' עם פיך ועם פיהו ודבר הוא לך אל העם. פי' ע"י שתדבר עם אהרן יוגמר התיקון לבחי' הדבור שלך ואז ממילא אהי' עם פיך ועם פיהו. ודבר הוא לך וכו' פי' ע"י שיבוא הדבור שלך אל העם בד"ת והוא יהי' בשבילך לך לפה. פי' שיהי' התיקון לך לפה שלך ע"י הדבור שתדבר עמו ד"ת. לכן שלח לו מקודם את אהרן כמ"ש ויפגשהו בהר אלהים כו' ויגד משה לאהרן את כל דברי ה' אשר שלחו. וידבר אהרן את כל דברי ה' ויאמן העם וכתיב ואח"כ באו משה ואהרן לשון רבים כי כאשר נגמר התיקון לבחי' פה של משה ע"י שאהרן הי' מדבר אל העם עבור משרע"ה אז הי' משה בעצמו יכול לדבר עם פרעה. אולם כאשר ראה שלא פעל כלום בדבורו עם פרעה חזר וטען למה הרעות לעם הזה והצל לא הצלת את עמך והי' תולה החסרון בעצמו שלא תיקן עוד בחי' הדבור לכן לא הועלתי כלל ולמה זה שלחתני. וזה ג"כ הענין בפ' וארא שאמר משה הן בנ"י לא שמעו אלי ואיך ישמעני פרעה. וזה ק"ו שאין לו פרכא כי מחמת שבנ"י לא שמעו אלי. פי' שלא שמעו עוד ד"ת ממני ואיך יהי' כח בדבור שלי שישמע אלי פרעה ואני ערל שפתים כמו ערלת בשר שלא נגמר התיקון נקרא ערלה כן כ"ז שלא נגמר תיקון הפה נקרא ערל שפתים. וז"ש וידבר ה' אל משה ואל אהרן ויצום אל בנ"י. פי' שצוה להם מצות ומעש"ט וחוקים לדבר עמם ד"ת וכאשר יזכו לקבל ממנו ד"ת יהי' נגמר תיקונו ויפעול ממילא ג"כ בדבורו עם פרעה. כנ"ל לישב הפסוקי' הנ"ל:
<b>הלא אהרן אחיך הלוי ידעתי כי דבר ידבר הוא וכו' .</b> הנראה לבאר עפ"י הידוע כי ע"י ההקפדה שהקפיד משה על בנ"י באמרו אכן נודע הדבר כמ"ש רש"י ז"ל עי"ז נתגלגל הדבר שנתעכב הגאולה קרוב לשמונים שנים שברח משה למדין. אבל אהרן הכהן הי' תמיד עם בנ"י ביחד וראה בסבלותם ונצטער עמהם והתפלל עליהם תמיד. לכן כתיב ידעתי כי דבר נשון הוה היינו מחמת שהוא הי' תמיד עם בנ"י יחד והתפלל עליהם תמיד. לכן ידבר לשון עתיד כי עי"ז יזכה לכהונה ונמסרו בידו הברכות שיהי' תמיד מברך את בנ"י בברכת כהנים הוא וזרעו אחריו ברית כהונת עולם. כמ"ש אמור להם יברכך כו' וכל השפעות והחסדים יורדים ע"י הכהנים :
<b>[השמטה:] ואת המטה הזה תקח בידך אשר תעשה בו את האותות.</b> יל"ד למה לו לקיחת המטה. אך הנה מבואר במ"א כי ששים רבוא אותיות שבתורה הם נגד ששים רבוא נשמות מבנ"י וכן הוא ר"ת ישראל "יש "ששים "רבוא "אותיות "לתורה כדאי' בספרים הקדושים. ולזה בס"ת צריך להיות מוקף גוויל לרמז כי האדם צריך לשמור א"ע בנגיעת ממון בהשגת גבול בפרנסת חבירו כמו שהאותיות בס"ת צריכין להיות מוקף גוויל כי אם האדם נוגע בחבירו נפסל האות שלו שהי' לו אחיזה בס"ת. וז"ש דוד המלך ע"ה גל עיני ואביטה נפלאות מתורתך. פי' שהתפלל עד"ז לראות בעיניו איזה האות שנפל בתורה ויאיר עינו לתקנו. וזה נפלאו"ת נפל אות לכן ג"כ הענין בזה כי משרע"ה הי' יודע כי בעת הזאת ישראל הם ראוים לקבל התורה מפני כי באו למספר ששים רבוא נגד אותיות התורה. כי בלתי זאת לא הי' באפשר לקבל התורה ומטעם זה לא קבלו האבות התו' בימיהם. אך גם זאת הי' משה יודע שלא יהיו בנ"י תמיד במדריגה זו ומה יעשו אם יחטאו ח"ו ובזה המחשבה הי' משרע"ה הולך תמיד כי הוא הי' רעיא מהימנא. והש"י היודע מחשבות אמר לו מזה בידך באיזה כח אתה רוצה להנהיג את הדור. ויאמר מטה. ר"ל שיהי' לו כח להטו' לבבם לטובה ולהחזירם בתשובה נכונה כמקדם. "מטה "כלפי "חסד ר"ת חכ"ם. כי זה כח החכם להטות לבב בנ"י לשורש שלו להחזירם בתשובה נכונה. וז"ש לו הש"י ואת המטה הזה תקח בידך אשר תעשה בו את האותות. הרמז על הנ"ל לתקן האותיות של בנ"י שנפלו ממדריגתם לבא לתיקון הראוי. בזה מיושב קושי' האוה"ח על מה זה בידך הלא אם ראה שיש לו בידו ראה ג"כ המטה ולפי הנ"ל מתורץ שפיר:
<b>והנוגשים אצים לאמור כלו מעשיכם דבר יום ביומו.</b> הנה כבר נתבאר הפי' ובטובו מחדש בכל יום תמיד מעשה בראשית. הרמז על חדושי תורה שמתחדשין בכל יום למעלה ובהם מתחדשין מע"ב שיורדין חדושי התורה לעוה"ז לקיום העולם בכל יום. ולכן צריך האדם לשמור ולשום לב בכל יום ויום על התעוררת המצות החדשים שבאו לידו לראות להביאם מיד לידי העשי' בעוה"ז. וזהו שאמרו המלאכים לאברהם אבינו כן תעשה כאשר דברת. ר"ל המצוה הזאת החדשה הבאה לידך כן תעשינה מיד כאשר דברת כי היום נתחדשה ולא תביאנה לידי נותר. וזה הענין במן שנאמר לקטו ממנו כו' דבר יום ביומו כי בא מאור העליון שנחחדש בכל יום ולא יבוא לידי נותר. וזה ג"כ מ"ש כלו מעשיכם דבר יום ביומו כנ"ל כלו להביא הענין לידי מעשה דבר יום ביומו ואל תתמהמהו להביאו לידי נותר:
<b>וישב משה אל ה' ויאמר למה הרעות לעם הזה כו' .</b> הנה כל המפורשים הקשו הלא מלא כל הארץ כבודו ואיך שייך להשיב תשובה ליודע תעלומות. אולם הנראה לבאר עפ"י הכתוב אנכי ה' אלהיך אשר הוצאתיך מארץ מצרים. וכל המפורשים הקשו בזה למה לא כתיב אשר בראתי שמים וארץ שזה חידוש יותר. אולם כבר בארנו בנוסח התפלה שאנו אומרים וכולם פותחים את פיהם בקדושה ובטהרה. איך שייך לשון טהרה במלאכים מכלל דאיכא נמי טמא. אך מבואר בספרים כי מחמת הכרוז אשר בכל יום מכריזין למעלה מהעבירות של בני אדם וכאשר המלאכים שומעין הכרוז צריכין ג"כ טהרה. וז"פ וישובו המלאכים אל יעקב לאמור באנו אל אחיך אל עשו. לשון תשובה שגם המלאכים היו צריכין בחי' תשובה כשחזרו מעשו לבא אל יעקב והיו צריכין טהרה וזה שפתח הקב"ה אנכי כו' אשר הוצאתיך מארץ מצרים שזה הוא חידוש גדול יותר שארץ מצרים היתה מקום הטומאה ביותר כמ"ש כמעשה ארץ מצרים אשר ישבתם בה לא תעשו. וזה שטען משה כי כבד פה וכבד לשון אנכי. כידוע כי כל דברי פי הצדיק ברוח שפתיו פועל יחודים וזיווגי המדות בעולמות העליונים ע"כ התנצל בזה כבד פה וכבד לשון אנכי. ר"ל אני רגיל בלשוני לדבר רק לכבוד הש"י ובכבוד כל אמרי פי לכבוד הבורא ב"ה ואיך אוכל לדבר עם הרשע הזה שורש הטומאה פן אפול ממדריגתי כי הדיבור עם הרשע מזיק להצדיק וכמ"ש לעיל. ולכן כאשר הלך ולא הועיל ראה בעצמו באיזה נדנוד והוכרח לשוב בתשובה לשוב אל היחוד גבוה בגילוי שכינה. וזה וישב משה אל ה' בתשובה. ואמר למה הרעות לעם הזה לתת אותם ביד המצריים כל היום מק"ו מה אני הרגיל בקדושה כל היום הי' מזיק לי הדיבור עם הרשע מכ"ש בנ"י המעורבים עם המצריים אשר ברוח שפתם יטמאו אותם. מזה ילמוד האדם איך שישוב האדם בתשובה קודם התפלה ות"ת והנחת תפילין וקודם כל עשיית המצוה אחר עסקיו בעניני מו"מ עם הרשעים ואח"כ הולך לבית התפלה. וז"ש אקומה נא ואסובבה בעיר כו' בקשתיו ולא מצאתיו פי' כאשר אני הולך מעניני מו"מ מהשוק תיכף לבית התפלה אע"פ שאני מבקש על נפשי. בקשתיו ולא מצאתיו. כי העיקר הוא ההכנה לכל דבר שבקדושה וגם על שבת קודש העיקר הוא ההכנה כמ"ש בזוה"ק כיון דעייל שבתא. פי' שנכנס הקדושה בלב האדם אז מתפרשת מסט"א ובלא זה אין מציאות לכנוס הקדושה בלב האדם:

וארא

<b>וידבר אלהים אל משה ויאמר אליו אני ה' .</b> להבין ענין האמירה הזאת שאמר אליו אני ה' מה אמר לו. אך הנה באה ללמד לאדם דעת להבין בעצמו כי בכ"ע עמדו לפני ה' בתורה ותפלה כי הוא איננו כדאי וראוי לזכות ולעמוד לפתוח פיו לפני הש"י ממה"מ הקב"ה ואינו בכחו לדבר מאומה זולת מחסד הבורא עליו אשר ישים דבר בפיו לאמר כה תדבר כמש"א דוד המלך ע"ה כי אין מלה בלשוני הן ה' ידעת כלה. לכן צריך האדם להכנע ולשבר לבבו קודם הלימוד והתפלה להתפלל לה' ולשאול ממנו מענה לשון כמ"ש בברכת התורה אשר קדשנו במצותיו וצונו לעסוק בדברי תורה. ואעפ"כ מתפללים והערב נא כו' את דברי תורתך בפינו שיהיה בו עריבות ומתיקות לפניך להיות נחת רוח לפני כסא כבודך אע"פ שהאדם מחויב ללמוד במצות הבורא בחיוב דאורייתא מ"מ אינו כשאר מלאכות שמחויב לראות להשלים פעולתו אשר נשלח אליה כי אורייתא צריך הקדמת דחילו ורחימו וכן בתפלה ושאר כל המצות כי הוא רק חסד עליון אשר יזכה האדם השפל לעמוד לפניו ולהתפלל כמ"ש הללו את ה' מן השמים. ר"ל להודות ולהלל לפניו ית"ש הוא ג"כ סיוע מן השמים טוב ה' לכל ורחמיו על כל מעשיו יודוך ה' כו' כל זה מצד הרחמנות אשר יודוך כל מעשיך. לכן אל יפול לב האדם עליו בראותו כי הקדים ליגע קודם התפלה הרבה בלימוד שיעורין כסדרן ואעפ"כ מתהפך הוא בתחבולותיו בשעת התפלה ואיננה שגורה בפיו ואיננו יכול להתפלל כי הכל הוא מן השמים והוא יעשה את שלו. ועל כזה רמזו רז"ל אל תעש תפלתך קבע. ענין הקביעות הוא הבא בכל עת בטבע. כן אל תעש תפלתך מצד שלמדת הרבה קודם התפלה בקביעות ועי"כ נכון לך להתפלל. לא כן אלא רחמים ותחנונים לפני המקום מצד הרחמנות תבא לפני המקום. וכן נאמר ואתחנן כו' פרש"י מתנת חנם אע"פ שיש להם לצדיקים לתלות במעשיהם הטובים אעפ"כ אינם מבקשים רק מתנת חנם. ר"ל שיש להם לתלות שיהיה תפלתם נכונה ע"י מעשיהם הטובים שלמדו הרבה ועשו מעש"ט קודם התפלה אעפ"כ אינם מבקשים ר"ל הבקש' שלהם אינה רק מתנת חנם כנ"ל. וז"ש שצריך לומר קודם שמ"ע אדני שפתי תפתח כי לולא זאת איך יכול לעמוד בתפל' כי איך יזכה ילוד אשה לעמוד לפני הקב"ה. הנה כזה היה הענין אצל משרע"ה ציר נאמן כי שלחו ה' לפדו' את בנ"י ולהוציאם ממצרים ומשרע"ה באהבתו לישראל הלך בהתלהבות לקיים דבר השליחות וכאשר ראה כי לא שמעו לו הרע בעיניו והתחיל לזעוק למה הרעות. אמר לו הקב"ה דע לפני מי אתה עומד כי אני ה' כמו שמבואר בזוה"ק מקמאי מלילת מילין אילין. ודו"ק:
א"י <b>וידבר אלהים אל משה ויאמר אליו אני ה' .</b> וארא אל אברהם כו' ושמי ה' לא נודעתי להם וגם הקמותי את בריתי כו' וגם אני שמעתי את נאקת בנ"י אשר מצרים מעבידים אותם ואזכור את בריתי. לכן אמור כו' והוצאתי אתכם כו' וידבר משה כן אל בנ"י ולא שמעו אל משה מקוצר רוח ומעבודה קשה. הנה המפרשים האריכו בסמיכת הפסוקים הללו כמ"ש רש"י והמדרש רבה ע"ש. גם מה שמסיים הפ' ולא שמעו אל משה כו' . הלא בפ' הקודמת כתיב וישמעו העם כי פקד ה' ומה זה עתה לא שמעו אל משה. גם מה שמסיים הפ' והבאתי אתכם אל הארץ. הלא זה לא נתקיים כי לא באו דור המדבר כלל לארץ ישראל כי מתו במדבר. אולם הנ"ל בפי' העסוקים הללו עפ"י מ"ש בפ' שמות. ותאמרן המילדות אל פרעה כי לא כנשים המצריות העבריות כי חיות הנה בטרם תבא אליהן המילדת וילדו. הנראה לרמז בזה ענין התפלה עפ"י מ"ש האר"י ז"ל במזמור הבו לה' כו' וז"ל. כבר נתבאר שאין עליה לתחתוני' אם לא שיקבלו תחלה איזה אור מלמעלה לכן עתה שכוונתינו להעלות העולמות למעלה צריך תחלה להמשיך איזה אור מלמעלה כדי שיהיה להם כח להעלות למעלה וזהו קודם קבלת שבת. וזהו הענין גדלות ראשון וגדלות שני כמבואר למבין וזה דבר שאין לו סוף כי כל מה שנתעורר מלמטה מ"נ עי"ז נתעורר מ"ד מלמעלה ועי"ז מתגבר כנגד זה מלמטה וכו' . וזהו ענין העבדות של כל אדם מדי יום ביומו בקומו בבקר לומר אלהי נשמה שנתת בי טהורה היא וכו' . פי' התחלת העבדות של אדם הוא על ידי חלק הנשמה שהיא המעוררת אותו כי היא חלק אלהי ממעל בבחי' זריעה וירידת המטר הוא מ"נ וזה כי לא המטיר ה' על הארץ ואדם אין וכו' ואד יעלה מן הארץ כו' כי בכל הענינים צריך להיות האתערותא דלתתא ואחר כך מתעורר למעלה. רק החשק ורצון אל העבדות הוא בבחינת הזריעה ע"י שמקבל האור מלמעלה כמ"ש לעיל בשם האר"י ז"ל. אך נמצאו כמה צדיקים בדור אשר לא המתינו על קבלת האור מלמעלה אך הם בעצמם המשיכו עליהם הקדושה והרצון לתפלה ועבודה כמ"ש דוד המלך ע"ה ובבקר תפלתי תקדמך. פי' שהיה מקדים עצמו להתעוררת התפלה בכל יום בבקר כמ"ש אעירה שחר ואין השחר מעורר אותי כנ"ל. וז"ש בזוה"ק אשר פעם נכתב לדוד מזמור ופעם מזמור לדוד כי כאשר שרה עליו רוה"ק מקודם כתיב לדוד מזמור ע"ש. וזה הענין היה ג"כ מעלת האבות הקדושים באברהם אבינו כתיב ומצאת את לבבו נאמן לפניך. פי' קודם ההתעוררת שלמעלה היה לבבו נאמן. וזה החילוק אצל נח כתיב את האלהים התהלך נח שהיה ממתין על קבלת האור שלמעלה אבל אצל האבות כתיב אשר התהלכו אבותי לפני שלא היו מצפי' ומתעכבים על האתערותא שלמעלה. וז"ש ביצחק ויזרע יצחק בארץ ההיא כו' ויברכהו ה' . גם ביעקב כתיב וישא יעקב את רגליו וילך ארצה בני קדם. כמ"ש קדם ידעתי מעדותיך שהיה מעורר מקודם את עצמו לעבודתו ית"ש וזה מעלה יתירה מאד אצל הצדיקים. וז"ש אשה כי תזריע וילדה זכר. פי' אם האדם מתעורר למטה מקודם כמ"ש אשה מזרעת תחלה אז וילדה זכר. פי' הוא בבחי' משפיע שנקרא דכר. וכן הוא בחי' משפיע כל טוב ע"י עבודתו לנכון וז"ש בקשוטין אזלא ומאנין ולבושין למעבד נשמתין ורוחין חדתין כו' . פי' ע"י שהאדם מתקשט בתורה ומצות למטה עי"ז מתעורר למעלה להשפיע לזה העולם נשמתין ורוחין חדתין. וז"פ הפ' כי לא כנשים המצריות כו' כי חיות הנה בטרם תבא אליהן המילדת וילדו. כמ"ש וחי בהם אני ה' כביכול חיות הבורא ע"י התעוררת שלמטה. וזה בטרם תבא אליהן המילדת רמז להאור שלמעלה הוא בחי' מילדת. וילדו. הם עושים בעצמם ההולדה למעלה בהתעוררת והרצון שלהם בעצמם כנ"ל. וז"ש תתקבל צלותהון ובעותהון כו' קדם אבוהון דבשמיא. פי' התפלות שלהם הוא טרם תבא האור שלמעלה כנ"ל. ונחזור לעניננו וארא אל אברהם כו' באל שדי ושמי ה' לא נודעתי להם פי' לא הוצרכתי להשפיע להם מקודם משם הויה לעורר אותם רק הם התעוררו מעצמם רק ההתחלה היה מלמעלה באל שדי. וגם הקמותי את בריתי אתם. לשון זכרות והשפעה אתם כמ"ש ומצאת את לבבו נאמן לפניך. וכרות עמו הברית כו' כי צדיק אתה. פי' שהם היו מעוררים בחי' צדיק שלמעלה לעורר מ"ד וזה היה כח האבות. וזה והקמותי את בריתי אתם כנ"ל לעורר השפע למטה. וגם אני שמעתי את נאקת בנ"י אשר גם הם במעלה זאת לעורר מ"ד. ואזכור את בריתי בחי' דכר ומשפיע כנ"ל. שהם התעוררו מעצמם ע"י המעש"ט להשפיע להם קדושה מלמעלה. לכן אמור לבנ"י אני ה' וידעתם כי אני ה' אלהיכם. כי הם בדעת הנכון.והבאתי אותם אל הארץ הוא היחוד דו"נ רמז לשמים וארץ. שמים בחי' דכר וארץ היא השכינה כמ"ש והארץ אזכור.לתת אות"ה לאברהם ליצחק וליעקב כי השכינה היתה תמיד עמהם. ונתתי אות"ה לכם מורשה אני ה' . שגם עמהם יהיה היחוד תמיד מורשה אני ה' . וידבר משה כן אל בנ"י ולא שמעו אל משה מקוצר רוח ומעבודה קשה. פי' לא האמינו בעצמם שהם יהיו במעלה כזאת לעורר מ"ד. לכן כתיב אח"כ וידבר ה' כו' בא אל פרעה ושלח את בנ"י:
<b>אני ה' .</b> פרש"י נאמן ליתן שכר. הנה בחינת נאמן נתבאר כבר היותו נאמן הוא מי שאינו מכוון כלל לעצמו רק כל כוונתו להטיב לזולתו כמו משרע"ה דכתיב בכל ביתי נאמן הוא כאשר כל כוונתו היה רק לתת הכל לבנ"י כמ"ש ישמח משה במתנת חלקו כי עבד נאמן קראת לו. ר"ל בזה שמח משה כי גם חלקו שהיה לו בתורה נתן ג"כ לישראל ולא עכב לעצמו כלל מכל שלמד מפי הגבורה. לכן נקרא עבד נאמן כי זהו ענין הנאמנות רעיא מהימנא. וכן כל השפעות טובות הכל ממציא ונותן לבנ"י. וכן שמואל הנביא נקרא נאמן כמ"ש כי נאמן שמואל לנביא. וז"ש הרוצה להנות כו' והרוצה שלא להנות אל יהנה כשמואל הרמתי כי רק זה היה עיקר הנאתו להשפיע כ"ט וכמו ר"ח בן דוסא שכל העולם ניזון בשבילו וחנינא בר די לו בקב חרובין. וזה ג"כ רמז רש"י ז"ל נאמן ליתן שכר. כי כביכול הש"י רוצה אך להטיב לבר ישראל כמ"ש בראשית בשביל ישראל שנקרא ראשית נברא העולם. ר"ל לעשות שביל הרבים וצנור דרך ההשפעו' שירדו לבנ"י להשפיע להם כל טוב סלה. אמן:
<b>וארא אל אברהם אל יצחק ואל יעקב </b>ואחר כך כתיב והבאתי אתכם אל הארץ אשר נשאתי את ידי לתת אותה לאברהם ליצחק וליעקב. יש להבין למה בתחלה נאמר אל אברהם אל יצחק ואל יעקב ואח"כ לא נאמר אל להפסיק רק לאברה' ליצחק וליעקב ביחד. אכן הנ"ל לפרש"י עפ"י הגמ' בפ' הפועלים ב"מ דפ"ה ע"ב דאמר אליהו אוקימנא לאברה' כו' והדר ליצחק והדר ליעקב ולוקמינהו בהדי הדדי סברי תקפי ברחמי ומייתי ליה למשיח בלא זמני' ע"כ. הנראה מזה כי בכל עת הגלות עדיין א"א להיות האבו' יחד רק בביאת משיחנו ב"ב. וזה הרמז כאן כשהוא מדבר בענין גלות מצרים אמר וארא אל אברהם אל יצחק ואל יעקב שמלת את מורה להפסיק בינהם שא"א להיות' יחד כנ"ל. אבל אח"כ אמר הכ' והבאתי אתכם אל הארץ אשר נשאתי את ידי שזה מורה על הגאולה העתידה ב"ב כי אם על ביאת הארץ יורה הכתוב הלא כל הדור ההוא לא זכו לכנום לארץ אך זה מורה על ההבאה האמיתית שלעתיד לבא כי אז יקומו כל ישיני עפר ויקוים בם והבאתי אתכם אל הארץ ואז יהיו כל האבות יחד ולכן נאמר בזה לאברהם ליצחק וליעקב וכשרצה משרע"ה לעורר עליהם הרצון בעת עשיית העגל אמר ג"כ זכור לעבדיך לאברהם ליצחק וליעקב לעורר הישועה והרצון של הגאולה העתידה שיהיו כל האבות ביחד ויתפללו על בניהם כמ"ש בגרר הנ"ל. וכן יוסף אמר והעלה אתכם כנ"ל אל הארץ אשר נשבע לאברהם ליצחק וליעקב גם כן מורה על הגאולה העתידה לכן אין מפסיק ביניהם. וז"ש קול צופיך נשאו קול יחדיו ירננו כו' . צופיך הם האבות והם אך לעתיד יחדיו ירננו בשוב ה' ציון. וכן הכתוב אומר נהרות ימחאו כף יחד הרים ירננו לפני ה' כי בא לשפוט את הארץ. פי' הרים הם האבות כידוע ולעתיד יחד ירננו כי בא לשפוט הארץ כנ"ל:
א"י <b>וארא אל אברהם וכו' .</b> ופרש"י וארא אל האבות. הנ"ל דהנה כתיב וראך ושמח בלבו כוונת ההבטחה הזאת שישמח אהרן במעלתו של משה ולא יתקנא בו כדרך העולם כשרואה חבירו במעלה יתירה ממנו רודף אחריו בקנאה ושנאה לומר מהיכן זכית לזה. אבל מי שהוא ירא שמים באמת ואוהבו הנה משמח א"ע ביותר בזה לומר אם אני אינני ראוי וכדאי והגון לצדיק לפני ה' הנה חבירי עובד ה' ועושה רצון קונו <small>(וזהו שכרו בג"ע)</small> ומזה יש לו שמחה גדולה כמו שאנו מתפללים ונראה במעלת חבירינו ולא בחסרונם שנזכה לראות במעלת חבירו בג"ע. וז"ש כל אחד נכוה מחופתו של חבירו ר"ל אם היה מתקנא בחבירו הנה לעתיד נכוה מחופתו וזה של חבירו כי בחבירו מתקנא אבל במעלת הצדיקים הראשונים לא יתקנא כי די לו שיזכה לראות במעלתם. וזהו וארא אל האבות:
<b>וגם אני שמעתי את נאקת בני ישראל אשר מצרים מעבידים אותם ואזכור את בריתי.</b> גם לעיל בפ' שמות כתיב וישמע אלהים את נאקתם ויזכור אלהים את בריתו את אברהם כו' . דקדוק בכתובי' הללו למה דוקא אצל זכירת הברית כתיב לשון נאקת' . ונקדים לשון הזוה"ק פ' ויחי דף רל"ט בפ' אל תתחר במרעים ואל תקנא בעושי עולה דלא תשגח בעובדיהון ולא תיתי לקנאה עליהון דכל מאן דחמי עובדיהון ולא קני לקב"ה אעבר על תלת לאווין דכתיב לא יהיה לך ולא תעשה לך פסל וכל תמונה לא תשתחווה להם ולא תעבדם כי אנכי ה' אלהיך אל קנא בגין כך בעא לאתפרשא מיניהו ע"ש. וכבר בארנו בפ' פנחס על ענין קנא"ה בגימ' יוס"ף ע"ש. כי זהו עיקר היחוד למעלה על ידי שהצדיק מעורר הקנאה למטה בבחי' מס"נ בראותו שפלות הדור ועמל פועלי און המכעיסים הבורא ב"ה. וזהו הענין שהיה ביצחק ורבקה שרבקה אמרה קצתי בחיי מפני בנות חת ובמלות יצחק יש בהם אותיות ק"ץ ח"י לפי שנאמר ותהיין מורת רוח ליצחק ולרבקה היו קצים בחייהם במס"נ על אשר ראו את מעשיהם הרעים וזהו בחינת קנאה. לכן כאשר נתעורר הגאולה למעלה הי' גאולת מצרים בזכות יצחק כמ"ש בילקוט ראובני פ' שמות דף ע"ה ע"ש. וכבר בארנו בפ' פנחס פינחס מלא ביו"ד גימט' יצחק וז"ש בקנאו את קנאתי בתוכם שנתעורר על ידו בחי' קנאה למעלה ולזה הבטיח לו הנני נותן לו את בריתי שלום בחי' יוסף הצדיק כידוע. ונחזור לענינינו כי כאשר בא עת לחננה לקרב קץ הגאולה הי' צריך להיות התעוררת ע"י מס"נ בחי' הקנאה כנ"ל מדתו של יצחק כמ"ש בילקוט הראובני הנ"ל. וז"ש וישמע אלהים את נאקת"ם אותיות קנאת"ם שלא היו מצטערים בצרת עצמם בקושי השיעבוד רק מה שהם תחת יד מצרים וזרים משלו בם כמ"ש הוי אשור שבט אפי. וז"ש דוד המלך נפלה נא ביד ה' וביד אדם אל אפולה. פי' אם הרצון הבורא ב"ה לענוש אותי כמפעלי למה תמסור אותנו בידי אכזרים שהם יהיו שבט אפך להיות עוד חלול השם עי"ז. וזאת היתה קנאתם על כבוד הבורא ב"ה שהם מתבטלים מעבודת הבורא ב"ה. לכן בזאת נעשה התיקון למעלה בשלימו' לעורר הגאולה. וזה שנאמר וגם אני שמעתי את נאקת בנ"י אשר מצרים מעבידים אותם והיה להם ביטול תורה ועבודה ועל זה דוה לבם ועי"ז ואזכור את בריתי. מחמת שלא שמו מגמתם על צרת נפשם וקבלו הכל באהבה רק כל דאגתם על כבוד הבורא ב"ה וזה אשר מצרים מעבידים אותם וז"ש וארד להצילו מיד מצרים. וז"ש ואזכור את בריתי. לשון זכרות והשפעה מדתו של יוסף כיל"ח. ולזאת להלן בסדר היחוס אלה ראשי בית אבותם עד שמגיע לאהרן וכו' ותלד לו את פינח"ס כתיב מלא ביו"ד לרמז בזה מדתו של יצח"ק גימט' פינח"ס כאשר בארנו לעיל שכל התעוררת הגאולה במצרים ע"י זכותו של יצחק כנ"ל:
<b>והוצאתי אתכם מתחת סבלות מצרים והצלתי אתכם מעבודתם.</b> יש להבין לשון סבלות מצרים וכן וידעתם כי אני ה' המוציא אתכם מתחת סבלות מצרים ובכל מקום נאמר לשון עבודה קשה.אך הנ"ל בזה כי התורה מלמד' אותנו עיקר ענין הסגולה אשר בעבורה יצאו ממצרים והוא בהיות עם בנ"י זרע יעקב בחירו עם קדוש גם בהיותם במצרים תחת כור הברזל ויעבידו מצרים אותם בכל עבודה קשה בכל זה נאמנה את אל רוחם ולא הרעו בלבבם לאמר למה זה אנחנו בנ"י עניים ומרודים יותר מכל שארי האומות להיות נרדים בעבודת הפרך. וכי מפני שאנחנו מיוחסים לבני אבותינו הקדושים אנו נשתעבד למצרים הפחותים ושפלים. אך בכל העת ההיא קבלו הכל באהבה וסבלו עליהם גזירת הקב"ה כי אם בעיניו הוא טוב גם לנו ביושר. וז"ש ויצא משה אל אחיו וירא בסבלותם וכי הוא לבדו ראה. אך הכוונה בזה כי משרע"ה ראה ברוה"ק מדת הסבלנות של בנ"י כי נתנו שכמם לקבל הכל באהבה בגזירת הש"י וזה וירא הסתכל היטב בסבלותם כי לא הוקשה בעיניהם כלום על הש"י ולכך זכו לגאולה כי כן נכון להיות האדם מאמין בה' בכל דרכיו ומקריו וכשם שמברכין על הטובה כו' אף אם ישיגוהו פגעי הזמן חלילה ורבו עליו המטרידים ומבטלין אותו מעבודתו ולימודו ולחבירו הגרוע ממנו לו עושר ונכסים ומנוחה. אולי ירע לבבי לאמר למה זה ה' תרדפני באפך חנם ולרעי הפחות ממני נתת כל טוב הלא טוב היה לך להעניקו מטובך כאשר כל כוונתי לשבת בבית ה' באהלי תורה ואלה הסיבות מבטלים אותי חנם. כי לא כן הדבר. כי עמקו מחשבות ה' לא יבינם כל יושבי תבל. כי אולי רצון הש"י לנסותו אם יהרהר אחריו. אך זה ענין עבדות להש"י להאיר מתוך חשיכה את לבבי הזך לשמים כמ"ש בכל נפשך אפילו הוא נוטל את נפשך נפש הוא לשון רצון כמ"ש אם יש את נפשכם. ואמר הכתוב אפי' הוא נוטל את נפשך. פי' רצונך שנוטל ממך הרצון להש"י ע"י טרדת הפרנסה וכיוצא אעפ"כ ואהבת כו' ואל יקשה בעיניך על הש"י וכמו שמצינו בהלל ששמע קול צוחה בעיר ואמר מובטח אני שזה איננו בביתי איך היה בטוח בזה הלא כל ימיו היה נדחק ביסורי עוני. אך ידע כי אין זה מדרך אנשי ביתו לזעוק על הבא להם חלילה כי מדת הסבלנות הוא מלומד בבית הצדיקים כל הימים. נחזור לביאור הכתובים שלפנינו. הנה מדת הסבלנות היא שעמדה להם לאבותינו במצרים ולכך אמר להם פרעה החכם להרע. למה משה ואהרן תפריעו את העם ממעשיו לכו לסבלותיכם. ר"ל למה תפריעו אותם מעבודתם אשר להם עתה בבחי' הסבלנות ותאמרו להם לילך למדבר לעבוד שם את ה' הלא עתה טוב להם העבדות הזאת במדת הסבלנות וזהו לכו לסבלותיכם כנ"ל. וזה שאמה"כ ויעבידו מצרים את בנ"י בפרך ודרשו רז"ל בפה רך. ר"ל שלא היה קשה להם כלל על הש"י וזה תרגומו בפה רך בקשיו. ר"ל כוונת הסט"א להביא את בנ"י בקושי' על הש"י ולא יכלו להם כי היו בפה רך ועי"ז נגאלו. האמנם כי בדור ההוא היו הנשמות הגבוהים מאד כגון נשמת ר"ע וכ"ד אלף תלמידים וכל הדורות האחרונים הצדיקים הגדולים וכדומה והיו יודעים בעצמם כי הם המה יהיו הצדיקים הקדושים ועכ"ז עומד עליו ומכהו ומיסרהו להשלים פעולת הלבינים דבר יום ביומו. והם עמדו בסבלנות גדול כמ"ש כי ראה את ענים ויקדו וישתחוו ר"ל בענים יקדו וישתחוו בשפלות וסבלנות. לכן כתיב והוצאתי אתכם מתחת סבלות מצרים:
<b>הירא את דבר ה' מעבדי פרעה הניס כו' ואשר לא שם לבו אל דבר ה' ויעזוב את עבדיו ואת מקנהו בשדה.</b> יבואר עפ"י מה שיש להתבונן בעניני הנסים שנעשו לאבותינו במצרים למה הוכרחו לכ"ז הלא הי' ביד הקב"ה לגזור אומר ולהוציא אותנו ברגע אחת. אך באמת כי המשכיל יבין מכל הנסים הללו יש ללמוד דרך לעבודת השם. וז"ש נתת ליראיך נס להתנוסס. ר"ל להיראים נתת הנסים למען יתבוננו בעוצם יראת השם לעבודת הבורא ב"ה ועי"ז נס להתנוסס מזה נסים חדשים יותר. וזה ג"כ פי' הפ' הירא את דבר ה' מעבדי פרעה הני"ס. יש בו אותיות י"ה נ"ס. ר"ל היראים את ה' יכולים ללמוד יראת שמים ועבדות חדשות מהנסים של פרעה. וזה פי' הניס את עבדיו לשון עבדות שלו ואת מקנהו כל הקנינים שלו כמ"ש ישראל קנין אחד. פי' כל מה שביד ישראל ומה שהוא עושה הכל הוא קנין באחדותו ית"ש. וז"ש ואת מקנהו אל הבתים. להביאו לידי יראת שמים שנקרא בית כמ"ש ווי דלית ליה ביתא וכו' . ואשר לא שם לבו אל דבר ה' ויעזוב את עבדיו ואת מקנהו בשדה. כי חלופיהם בגולם. מי שאינו ירא שמים וכסיל לא יבין את זאת ויעזוב כו' שעוזב כל הקרנים שלו וכל העבדות בשדה לשון הפקר כמו השדה שהיא הפקר לכל. ה' ישים בלבנו אהבתו ויראתו ולעשות רצונו. אמן:
<b>רק הרחק לא תרחיקו ללכת העתירו בעדי.</b> הנראה לרמז בזה עפ"י מה שמצינו בזוה"ק כמה פעמי' שאמרו התלמידים לרשב"י ווי כד אסתלק בוצינא קדישא מינן מה נעביד והוא דבר תימה שיאמרו תלמידים כן לרבם הגדול ואין זה מענין דרך ארץ. ושמענו תירוץ בזה מאת כבוד מו"ר הרב הקדוש מוהר"י זלה"ה מפרשעדבארז כי רצו להתחזק בגודל אהבה עזה עליו כי מאחר שהיה להם תענוג תמידי רצו לצייר בנפשם אם יחסר להם התענוג הזה מה יעשו. וגם זאת אמרו מה נעשה אחר מותך. כדי שיתקשר עמם ועם נשמתם אחר מיתתו. אולם מה שנ"ל בזה כי דרך הצדיקים הגדולים בהתיחדם בתורה ותפלה ועליית נשמה גבוה מעל גבוה הנה הם בטלים לגמרי במציאות זה העולם ואינם זוכרים כלל מעניני עוה"ז אשר ע"כ בקש דוד המלך ע"ה זכרני ה' ברצון עמך ר"ל אם אני בעלותי במעלות היחודים הנפלאים בעולמות העליונים אזי אשכח מעניני עוה"ז מבני ישראל עמך להוריד להם השפעות טובות וחסדים. נא אתה ברחמיך הרבים תזכרני ברצון עמך להפיק להם רצון מה' ופקדני בישועתך. וכן תלמידי רשב"י בידעם כי מכח בוצינא קדישא בא להם הארה ובאורו יאיר עליהם כשהוא עמהם. ע"כ התמרמרו לאמר מה נעשה כד אנת תסתלק מאתנו בעולמות העליונים בכל עת דרכך בקדש הקדשים. ואנחנו נותר פה מי יאיר לנו נתיב. וזה ג"כ הרמז בפסוקים הללו כי החומר בקש מהצדיקים רק הרחק לא תרחיקו ללכת בעולמות העליונים. זכרו להעתיר נא בעדי על עוה"ז להריק ברכה מן השמים. והבן:
<b>והפלה ה' בין מקנה מצרים ובין מקנה ישראל ולא ימות מכל לבני ישראל דבר.</b> יל"ד למה לא נאמר ולא ימות אחד כמ"ש להלן מהו לשון דבר. אך הנראה לרמז דהנה אמרו חכז"ל קנה שם טוב קנה לעצמו קנה לו ד"ת קנה לו חיי עוה"ב כוונתם בקנה לעצמו כי כן בכל מצוה ומעש"ט שהאדם עושה לעצמו צריך שמירה מהחיצונים לבל יטרפו ממנו להסט"א כמבואר בכמה מקומות. וזהו עשיתי משפט וצדק בל תניחני לעושקי. וע"ז נאמר והיו הדברים האלה אשר אנכי מצוך היום על לבבך ר"ל שיהיו כל המצות על לבבך ועמדך כל הימים לבל יטרפו החיצונים. וז"ש והיו לך לבדך ואין לזרים עמך. וז"פ מקנה ישראל הם ד"ת שקנו והפלה ה' בין מקנה מצרים הם הקנין הרע של מצרים ובין קנין המצות של ישראל ולא ימות מכל לבנ"י דבר אף דבר אחד מתורתם לא יפול לסט"א. וכן נאמר ה' אלהיך עמך לא חסרת דבר כנ"ל:

בא

<b>ויאמר ה' אל משה נטה את ידך על השמים ויהי חשך על ארץ מצרים.</b> יל"ד הלא משה היה עומד תחת השמים ואיך יטה ידו על השמים כאלו הוא עומד למעלה הימנו והול"ל הרם ידך אל השמים. אך הנה כתיב הללו את ה' מן השמים וכו' והמים אשר מעל השמים יהללו את שם ה' כי הוא צוה ונבראו ויעמידם לעד לעולם. ויש להבין מה זה ענין ההלל הגדול אשר להמים שלמעלה ולמה פרטם הכתוב בזה. אך הנה המים הם רמז להחסדים כנודע. והחסדים מעלתם על השמים כמ"ש כי גדול על השמים חסדך והחסדים הנה זה תועלתם שיורדים לעוה"ז ע"י הצי"ע. וכן מי"ם גימ' צ' שהצדיק הוא הצנור להוריד על ידו החסדים העליונים אשר מעל השמים בכח נשמתו שהוא בעוה"ז ושרשה בעליונים גבוה מעל גבוה. לכך יכולים האורו' העליונים לירד על ידו. וכמו שהיה זה ע"י משה רבינו שהוריד בכחו הגדול חסדים טובים ואורות קדושות לעוה"ז וז"ש וירא אלהים את האור כי טוב ויבדל אלהים בין האור ובין החשך הרמז בזה כי הש"י ראה והתקין האור העליון שהוא חסד העליון כיל"ח הנה תיקן האלהים להוריד את האור על ידי הצדיק משרע"ה שנקרא כי טוב כמ"ש ותרא אותו כי טוב הוא וכן כל צדיק נקרא כי טוב שנאמר אמרו לצדיק כי טוב. וז"ש הכ' ויבדל אלהים בין האור ובין החשך. יל"ד למה נאמר שנית אלהי"ם. אך זה רמז על משרע"ה שנקרא אלהים כמ"ש ראה נתתיך אלהים לפרעה וכן נקרא איש האלהים ור"ל כאשר משרע"ה הוא צנור החסדים לכך הנה הוא המבדיל בין האור ובין החשך בין מעשיהם של צדיקים ובין מעשיהם של הרשעים לבל ישתמשו בערבוביא שלא ילכו ישראל פעם באור ופעם בחשך חלילה. רק הוא בכח נשמתו העליונה המשיך והוריד לישראל והבדילם מן המצרים. וזהו עיקר ההבדלה בין האור דבין החשך שהוא בין ישראל לעובדי כוכבים להיות בני ישראל מופרשים ומובדלים מבין עובדי כוכבים כנ"ל. והנה אמנם האור הגנוז העליון הוא נגנז בשבת שזהו מתנה טובה לישראל וז"ש מתנה טובה יש לי בבית גנזי. ובשבת יורד האור הגנוז לישראל לכך סמוך בההבדלה בין ישראל וכו' בין יום השביעי לששת ימי המעשה כנ"ל. וז"ש כאן ולכל בנ"י היה אור במושבותם אותיו' שב"ת ר"ל שמשרע"ה הנה המשיך האור הגנוז העליון לבנ"י ביום השבת והוא עשה כל ההבדלה הזאת בין האור ובין החשך ובין ישראל וכו' בין יום השביעי לשש' ימי המעשה. לכך כאשר המשיך האור לישראל ביום השבת והפרישם מן המצרים הנה בע"כ תהיה הענין והחשך למצרים כי אין כדאי להשתמש בו רשעים. וזהו המבואר במד"ר כי מחשך שלמעלה הביא עליהם שהוא ההיפך מבחי' האור העליון כנ"ל והנה כן משרע"ה אתפשטותא בכל דרא וכל צדיק הוא צנור השפע האור העליון כנ"ל כמ"ש אור זרוע לצדיק והוא הממשיכם לישראל ולכך סמוך ליה ולישרי לב שמחה כי הוא הממשיך לישרי לב הם כלל ישראל הישרים שמחה ונהנים מאורו כמש"א מנוחה ושמחה אור ליהודים. ולכך כל הצדיקים נקראים מאורות שמשפיעיה מאור חסדים לישראל ועי"כ החשך והאפילה למצרים. וזהו יוצר אור ובורא חשך. וכן בימי מרדכי ליהודים היתה אורה ושמחה ועל העכו"ם חשך ואפילה כנודע. והנה זה הוא השבח הגדול אשר להמים מעל השמים הם החסדי' היורדים על ידי הצדיק כי הוא צוה ונבראו ויעמיד' לעד להורידם לעוה"ז. והנה זהו הרמז נטה ידך ר"ל כחך כי משרע"ה ימשיך בכחו הגדול העליון והחסדים לישראל אז ממילא ויהי החשך על ארץ מצרי' כמ"ש הנה החשך מכסה ארץ וערפל לאומים ועליך יזרח ה' וכבודו עליך יראה בב"א:
<b>ויאמר משה גם אתה תתן בידינו זבחים ועולות כו' וגם מקנינו ילך עמנו כי חג לה' מחר כי ממנו נקח לעבוד את ה' ואנחנו לא נדע מה נעבוד עד בואנו שמה.</b> יל"ד איך שאל משרע"ה זבחי' מהבזוי הזה אשר העיז פניו נגד קדוש ישראל. גם יל"ד מ"ש כי ממנו נקח לעבוד את ה' לכאורה הוא מיותר אחרי אשר כבר אמר זבחים ועולות ועשינו לה' . גם הלשון שאמר ואנחנו לא נדע מה נעבוד הול"ל כמה נעבוד. גם תיבת עד בואנו שמה נראה כמיותר כי הלא אדרבא הזבחים אלו יצטרכו כאשר נבוא שמה אל המקום אשר יבחר ה' ולא קודם ומה זה שאמר עד בואנו שמה. אכן הנראה הנה זה הדרך ההתחלה וראשית להבאים לטהר ולעבוד את ה' אשר מכל הדברים שיראה להם בעוה"ז מהתאוות הגשמיות הנה הם לוקחים החשק הזה לעבדות ה' ית"ש ומכל חמדת הטוב והיפה אשר בעוה"ז הנה מעלים הדבר הזה לחמוד כן לעבודת הבורא ית"ש. וכן בכל השבע מדות כנודע ומה גם כשרואה הזריזות ורדיפת עוברי רצונו ית"ש כמה הם מתחזקים ומתחדשים בכל עת כהשתוקקת יתירה הנה מכל זה יראה ויבין להשתוקק יותר ויותר אל העבדות כמ"ש אני משכים והם משכימין אני רץ והם רצים וכמ"ש חכז"ל יצרו של אדם מתגבר עליו בכל יום. מתחדש עליו בכל יום. והנה לעומת זה על אחת כמה וכמה שצריך להתגבר ולהתחדש עליו במדה טובה המרובה וליקח לו ראה מכל זה להעבדות הבורא כנ"ל. אמנם הנה הענין הזה הוא רק הקדמה וראשית ההתחלה להבאים בסוד ה' אשר יצטרכו לחפש להם ראיות ולבקש תחבולות כאלה לחזק את לבבם לכסוף לה' אבל הצדיקים האמיתים אינם צריכין לכל זהולא נכון להם דרכים האלו לחזק כי הם מעצמם נכספה וכלתה נפשם לחצרות ה' ולא יצטרכו לשום מטעמים כי ירגשו בעצמם נועם עריבות ומתיקות ידידות ה' ב"ה כמבו' כ"ז בס' תהלים בכ"מ ע"ש. וע"ז אמה"כ כל שאר וכל דבש לא תקטירו ממנו אשה לה' . הנה שאר ודבש הם הדברים הנעשים למטעמי האוכלים בעוה"ז להמתאווה להם אמה"כ כי בחי' מטעמים הללו ותבלין כאלה לעבדות השם לא תקטירו ממנו אשה לה' כי לעבדות והשתוקקות השם אין צורך המטעמים האלה. קרבן ראשית תקריבו אותם לה' . ר"ל לצורך בחי' הראשית וההתחלה להתקרב לה' תוכל להשתמש בבחי' האלה אך אל המזבח לא יעלו לריח ניחח כי אין זה דרך העבדות האמיתי כנ"ל. והנה בכל העת שהיו ישראל במצרים במדריגה קטנה היו מסתפקים בבחי' מטעמים האלו כשראו את המצרים רדופים ולהוטים אחרי תאוותם הם התחזקו והתעוררו כן לרדוף לדעת את ה' . והיו להוטים לשמוע דבר ה' מפי הנביאים שהיו להם אז. וזה המרומז בכתוב אשר מצרים מעבידים אותם כי מהמצרים למדו עבדות שלהם לעשות בזריזות והשתדלות יתירה כנ"ל. אכן בעת הגאולה אמר להם הש"י והצלתי אתכם מעבודתם שלא תצטרכו עוד לבחי' העבדות האלה כי וידעתם מעצמיכ' כי אני ה' שתגיעו למדריגת הצדיקים היודעים את ה' ואוהבים אותו בכל לבבם ובכל נפשם כנ"ל. וז"ש והיה כי ישאלך בנך מחר לאמר מה זאת. ר"ל כשתהי' בבחי' שאלה וראי' ממצרים כנ"ל לבנך על העבדות שלכם לגרום היחוד של מ"ה זא"ת זו"נ כשתהיו עדיין בבחי' קטנה ולא השגתם עדיין למדריגת האהבה והיראה העצמיות זה הוא הטעם כי בחוזק יד הוציאנו ה' ממצרים ר"ל עדיין בבחי' הקטנה לכן היה בחוזק יד בחי' פתאום שלא בהדרגה כמבואר בהאר"י ז"ל באורך ע"ש לכן לא יכלו להתמהמה עוד להגיע אל מעלת העבדות בשלימות עד שיצאו וידעתם כי אני ה' . אבל לולא זאת לא היינו צריכין לכל זה. וז"ש וישאלו איש מאת רעהו כלי כסף הם המחשבות והתאוות כלי הם מחשבות כמ"ש וכלי כיליו רעים כי במצרים היו עדיין במדריגה נמוכה והיו צריכין עדיין לבחי' שאלה וראיה מכלי כסף הם המחשבות שלהם מה שהם נכספים לתאוות הגשמיות חזרו ישראל לעבודת הבורא. אבל האיש משה לא הי' צריך לכ"ז ולא הסתפק בבחי' שאלה כזאת כי גדול מאד בעיני עבדי פרטה ובעיני העם כי אצל הצדיקים הגדולים עבדות כזה פיגול הוא לא ירצה כמ"ש בבני אהרן בהקריבם אש זרה לפני ה' כי כאשר הם היו צדיקים גדולים לא הוצרכו להם ליקח אש זרה מן ההדיוט כנ"ל והבן. אמנם אף כי העבדות הזאת לא נכון למדריגת הצדיקים הגדולים בכל זה אין להניחה בשפלות ערכינו בגלותינו כי כן הוא כל אהבה ויראה הבאה לאדם מעניני עוה"ז למען ילמד ממנה לשוב אל ה' באהבה ויראה ולעוררו על פחד שלמעלה כי כאשר יסתכל היטב הנה הניצוץ הקדוש האהוב והנורא הבא לפניו הוא רק בבחי' גלות בגשמיות העוה"ז והוא רק חלק אחד מאלפי אלפים ורבי רבבות וכו' עאכ"ו למעלה בשרשם הכל כמה צריך לירא ולאהוב את הש"י וזהו ענין שנאמר כרחם אב על בנים כי כן מענין הרחמנות אשר לאדם על בניו יוכל האדם ללמוד עד כמה צריך להיות לו רחמנות על השכינה הקדושה אשר היא בגלות וזהו ולמדתם אותם את בניכם לדבר בם. ר"ל תלמדו זאת מעסקי דאגת ורחמנות על בניו להעלו' ולשוב לדבר בם בדברי תור' ליחד קב"ה ושכינתי' :
<b>והנה זה שאמר משה לפרעה גם אתה תתן בידינו זבחים ועולות ועשינו לה' אלהינו. הכוונה שאתה בכח האהבה ויראה והשתדלות שלך בתאוות עוה"ז תתן בידיגו דרך העבדות שנקרא זבחים ועולות להיות מתקרב לפניו ית"ש וזהו ועשינו לה' אלהינו מדרכי עוה"ז עשינו עולות להעלותם לה' . וזהו כי ממנו נקח לעבוד את ה' נקח ראיה לעבוד ה' כנ"ל. וזהו הענין הוא כי אנחנו לא נדע מה נעבוד ה' כי עדיין לא נדע מהו דרך האמיתי לעבוד ה' בהיותינו עדיין בבחי' הקטנות. אכן זהו עד בואנו שמה פי' עד ולא עד בכלל כי כאשר נצא מהגלות הדעת ונבוא שמה אז נשיג בחי' העבדות האמיתי ולא נצטרך עוד לכל זה כמ"ש וידעתם כי אני ה' . והוא שכתוב כאשר ראיתם את מצרים היום מה שיש לכם יראה מהמצריה היום לא תוסיפו לראותם עוד עד עולם שלא יהיה לכם עוד היראה החיצונית כזו עד עולם רק תשיגו יראת הרוממות כמ"ש וירא ישראל את היד הגדולה וייראו העם את ה' ויאמינו בה' ובמשה עבדו:</b>
<b>אל תוסף ראות פני כי ביום ראותך פני תמות. ויאמר משה כן דברת לא אוסיף וכו' .</b> יש להבין למה רק בעת ההיא יצא הדבור זה מפיו של אותו רשע וכי עד עתה חפץ היה הרשע הזה בראות פני משה ואהרן הלא ידע מאז כי לא באו רק להלקותו במכות ויסורין אך הנה כבר מבואר כי עיקר העבדות של הצדיקים הוא להעלות הני"ק מתוך הקליפות ומה גם בגלות מצרים הנה אך זה היה העבודה קשה של ישראל והלא זה הדבר שהיה יוסף במצרים וכן יעקב אבינו ע"ה כי ע"י שהי' במצרים ני"ק גדולים וקדושו' לכן. הוצרכו הצדיקים הללו לגלות שמה כדי להעלותם וז"ש ויצא יעקב מעם פרעה כי ע"י שהעלה הני"ק ממנו יצא מעם פרעה ממש וכן במשה כתיב ויצא מעם פרעה היינו שהעלה הני"ק ממנו. כי הנה בפרעה היה ני"ק גדולים מפני שהוא היה בחינת העורף כידוע לכן אחר לא היה יכול להוציאם ממנו כי אם הגדול והקדוש כיעקב אבינו ע"ה וכמשרע"ה. אבל בשאר העם כתיב וישאלו איש מאת רעהו שהם העלו הני"ק איש מאת רעהו שלא היו בהם ני"ק גדולים כאלה וינצלו את מצרים. והנה לכך כשכבר העלה כל הני"ק מעם פרעה ולא נשאר בו עד אחד נזרק הדבר הזה מפיו אל תוסף ראות פני כלומר שאין בו עוד ניצוץ קדושה ולכן ביום ראותך פני תמות כי אסור להסתכל בפני אדם רשע כמ"ש אל תפנו אל האלילים אם לא לצורך העלאת ני"ק מאת פניו והם כבר הוציאו לאחדים כל הני"ק מאת פניו כמ"ש ה' הצדיק ואני ועמי הרשעים וחטאתי לה' וכדומה עד שלא נשאר בו עוד שום ני"ק ואסור להסתכל עוד בפניו וכמש"א יעקב אבינו ע"ה רואה אני את פני אביכם והנה איננו אלי כתמול שלשום. ר"ל שאין בו עוד ני"ק לכן אשוב עתה אל ארצי כנ"ל. והנה ע"ז אמר הכתוב ומשה ואהרן עשו את כל המופתים האלה לפני פרעה. וכבר הקשה רש"י בזה מה צורך הכתוב בזה. אך כוונתו בזה כי אך משה ואהרן הצדיקים הגדולים והקדושים הם יכלו לעשות המופתים לפני פרעה להעלות ני"ק ממנו והוא שכ' הם המדברים אל פרעה להוציא את בנ"י ממצרים כי אך הם יכלו להוציא ני"ק של בנ"י ולא איש אחר כי העוקר עבודת כוכבים צריך לשרש אחריה וזה ולא יכלו לעשות רק משה ואהרן כנ"ל. והבן:
<b>אך אשר יאכל לכל נפש הוא לבדו יעשה לכם.</b> הנ"ל דהנה כתיב ממקומו הוא יפן ברחמים לפי הידוע שיש עולם עליון שנקרא הוא. ובעולם ההוא אין בו שום מלאך ולא שרף אלא כביכול לבדו ית"ש. וזה הרמז אך אשר יאכל לכל נפש. פי' האדם שאין רצונו להתענג בתענוגים רק להחיות את נפשו כמו שאמר הלל הזקן שהולך לגמול חסד עם העלובה. אדם כזה הנה הש"י בעצמו הוא מזמין לו כל צרכיו. וזהו הוא לבדו כביכול יעשה לכם להזמין כל צרכיכם. כמו שדרשו רז"ל לכם ולא לרשעים. כי אם השפע יורד מעולם ההוא כנ"ל אין שום שליטה להחיצונים לטרוף ההשפעה ח"ו. וכזה מצינו במדרש על הפסוק מה זה מהרת למצא בני ויאמר כי הקרה ה' אלהיך לפני שאמר אם לקרבנך כך למאכלך לא כ"ש כי המאכל מהצדיקים נחשב יותר מקרבנות:
<b>ויכלו ויעשו כו' משה ואהרן כן עשו.</b> פרש"י שלא הפילו דבר מכל מצות משה ואהרן וכו' אף משה ואהרן כן עשו. יל"ד מה משמיענו בזה. אכן הנה כבר בארנו בפי' ישמח משה במתנת חלקו כי עבד נאמן קראת לו כי זהו שורש נאמן שאינו מכוון לעצמו כלל. והנה אחרי כי לכאו"א מישראל יש לו חלק בהתורה כמ"ש ותן חלקנו בתורתך. אך למשה רבינו ע"ה שכם אחד ביתר שאת בהסודות התורה ורזין דאורייתא יתר על כל ישראל. והוא ע"ה מסר הכל לישראל ולא שייר לעצמו כלל מכל הסודות והרזין הניתן לחלקו וזהו ישמח משה במתנת חלקו. פי' גם חלקו המיוחד נתן לישראל וזהו כי עבד נאמן קראת לו. וזה שאמר ראה למדתי אתכם חוקים ומשפטים כאשר צווני ה' אלהי ר"ל באותו הבחינה שצווני לעצמי אלהי בכל הסודות הנמסרים לי למדתי אתכם כאשר צווני ה' אלהי. וז"ש קרב אתה ושמע כו' ואת תדבר אלינו את כל אשר דבר ה' אלהינו אליך ושמענו ועשינו וישמע ה' את קול דבריכם בדברכם אלי ויאמר ה' וכו' הטיבו כל אשר דברו. יל"ד הלא אמרו רז"ל תשש כחו כנקיבה כו' ומה הטיבו כל אשר דברו. אך הכוונה כי ישראל אמרו למשה קרב אתה ושמע. פי' אתה הלא תקבל הדבור מפי הש"י כפי הסודות הראוים לך אשר אנחנו לא נוכל לקבלם מפי הקב"ה ואח"כ אתה תדבר אלינו את כל הסודות אשר ידבר ה' אליך וז"פ כל והרבוי אשר ידבר ה' אליך הנמסרים רק אליך לבדך את כל תמסור לנו וזה וישמע ה' וכו' בדברכם אלי פי' כי רצונכם גם מה שנוגע לי וזה הטיבו כל אשר דברו. וזה פי' הכתוב בפ' שופטים ' נביא אקים להם וכו' כמוך כו' . פי' בחי' נאמן כמוך ודבר אליהם את כל אשר אצוונו. פי' לדבר עם ישראל גם כל אשר אצונו לעצמו את הכל ימסור לישראל. וכן צריך להיות בכל דור בחי' צדיק כזה להיות נאמנים לטובת הדור. וזהו וילכו ויעשו בנ"י כאשר צוה ה' את משה ואהרן כן עשו. פי' ישראל עשו באותו הבחי' והסודות של פסח שנמסרו למשה ואהרן כן עשו. וזהו שפרש"י אף משה ואהרן כן עשו פי' מהיכן זכו ישראל לעשות הפסח בכל סודותיו ורמזיו של משה ואהרן לכך פרש"י כי משה ואהרן כן עשו. פי' שמשה ואהרן כן עשו המצוה בשם כל ישראל וכוונתם על בני ישראל להיותם עושים המצות בשלימות הרב הראוי להם והם באכלם את הפסח כוונתם היו להשפיע ע"י מאכלם קדושה ויראה וכ"ט לישראל כמבואר הענין ממאכלי הצדיקים בשם הבעש"ט לכן זכו ישראל לאכילה הגבוה וכן עשו כי ע"י אכילת הצדיק וענינו בעוה"ז בגשמי מכנים גם בהם קדושה והארה יתירה להיותם מקודשים בכל מעשה הגשמיו' של העוה"ז וכמו שמבואר הענין באכילה כן גם בכל עניני עוה"ז שהצדיק עושה הוא מקדש הענין הזה גם לשאר העם. וזה היה הענין ותדבר מרים ואהרן במשה על אודות האשה הכושית וכו' פרש"י שפירש ממנה. לכאורה מה היה כוונתם בזה. אך הנה המה ראו כן תמהו על אשר נאמר למעלה העם בוכה למשפחותיו על עסקי עריות שנאסר להם מאין בא זה להם אם משה רבינו ע"ה שהיה כולל הדעת מנשמו' בנ"י היה מתקן הענין הגשמי הזה מכל וכל אז היה לישראל בזה התאווה חיות משרש הקדושה ולא היו בוכים ע"ז וזהו שהתרעמו אהרן ומרים על משה כי הוא גרם להם ע"י שנפרד מזה. אבל הש"י אמר לא כן עבדי משה בכל ביתי נאמן הוא ואינו צריך לזה בגשמיו' כי בכל ביתי נאמן הוא וכמובא בזוה"ק. והבן:

בשלח

<b>ויקח משה את עצמות יוסף עמו.</b> הנה בספר יהושע ך"ד כתיב ואת עצמות יוסף אשר העלו בנ"י ממצרים קברו בשכם. בגמ' סוטה דף י"ג ע"ב הקשו קראי אהדדי דהא כתיב ויקח משה את עצמות יוסף עמו. והכא כתיב אשר העלו בנ"י כו' ע"ש. עוד תמהו הראשונים ז"ל למה לא צוה יוסף את בניו שישאוהו ליקבר בא"י מיד כמו שצוה יעקב אבינו ע"ה. הנ"ל לרמז בזה כוונת יוסף לתועלת בנ"י שע"י כח קדושת עצמותיו של יוסף הצדיק שנשארו עמהם במצרים הנה זה שזכו בנ"י לגאולה. כי זהו בחינת יוסף שנקרא גואל כיל"ח ובזכות עצמותיו נגאלו. <small>(וכעין זה מצינו בזוהר פ' ויחי דף רכ"ב אמר הקב"ה אי יוסף אסתלק מהכא גלותא לא אתקיים ע"ש)</small>. וז"ש פקוד יפקוד אלהים אתכם פי' הפקידה מהגאולה אשר יפקוד אתכם יהיה ע"י עצמותי. וזה והעליתם את עצמותי מזה אתכם שהם יסבבו את הגאולה לכם ולהעלות אתכם להשפיע לכם כל טוב לעולם. כי כן הוא גדול כח קדושת הבלא דגרמי של הצדיקים אף לאחר פטירתם הם משפיעים כ"ט לבנ"י ושפתותיה' דובבות בקבר. וז"ש חכז"ל קנה שם טוב קנה לעצמו קנה לו דברי תורה קנ"ה גימט' יוסף עה"כ לרמז ע"י קדושת יסוד יוסף קנה לעצמו פי' שגם עצמותיו הם משפיעים כ"ט והוא קנה לו ד"ת שנעשה כמעיין המתגבר. ועד"ז הוא שאמרו חכז"ל צדיק זכיותיו חקוקים על עצמותיו וכן להיפך. כי ענין עצמות רומז לבחי' יסוד לכן אמרו מי שלא נשא אשה מבן עשרים שנה ולמעלה תיפח עצמותיו. אבל בהתיקון כתיב ועצמותיך יחליץ. הנה לכך כתיב ויקח משה את עצמות יוסף עמו. כי משה רבינו ע"ה היה יודע את כל אשר נעשה בשביל העצמות האלה שגרם להם הגאולה כמ"ש כי השבע בשביע את בנ"י לשון שביעה להשפיעם כ"ט לכן לקחם עמו בכל המסעות של בנ"י כנ"ל. ומה שנא' בס' יהושע ואת עצמות יוסף אשר העלו ברי הכי פירושו שהם העלו בנ"י ממצרים כי בזכותם נגאלו כנ"ל. וכן הגאולה העתודה ב"ב יהיה ג"כ ע"י הצדיק יסו"ע <small>(כמ"ש בדרוש פורים בפ' בישעיה כה אמר ה' לסריסים אשר ישמרו את שבתותי וכו' עוד אקבץ עליו לנקבציו ע"ש)</small>. וזה שמסיים שם הפ' קברו בשכם כו' ויהיו לבר יוסף לנחלה. לכאורה היה צריך לומר ויהי לבני יוסף לנחלה שזה קאי על חלקת השדה שהיא לבני יוסף לנחלה. אך לפי הנ"ל שזהו מוסב על העצמות הקדושים שאמר בתחלת הפסוק ואמר שהעצמות האלו הם בכוחם וקדושתם גם לעולמי עד להשפיע לבניהם אחריהם נחל"ה נח"ל ה' . וזה מודיע הכתוב כי כל מי שישבו בחי' יוסף הנה עצמותיו יהיו לבניו ולכל בני ישראל נחלה להשפיעם כל טוב סלה:
א"י <b>ויקח משה את עצמות יוסף עמו.</b> ע"ד שבארנו כי רמז על בחי' יסוד צדיק שלקח עמו לזון את בנ"י במדבר. לכן ירד המן בזכות משה שהיה ג"כ בחי' יוסף הצדיק.. וז"ש כי השבע השביע את בנ"י לשון שביעה והשפעה כי הוא המשביר. וז"ש ולקטו לחם משנה. פי' משנה כפול ב"פ לח"ם גימ' יוסף. לכן הרמז בש"ק לחם משנה כי שבת הוא ג"כ בחינת יוסף ולחם משנה פי' ב"פ לחם גימ' יוסף. והבן:
<b>פקד יפקוד אלהים אתכם והעליתם את עצמותי מזה אתכם.</b> כבר בארנו בחג השבועות כי ענין כל ההכנה למתן תורה היא ע"י שמירת הברית וז"פ פקד יפקוד לשון פקודי ה' ישרים. וזה א"א לקיים אותם כראוי רק אם תתחזקו בשמירת הברית. וזהו והעליתם את עצמותי לשון עצמיות הכח שלי בחי' צי"ע. כי בזכות זה יהיה ג"כ הגאולה ב"ב. וזהו שאמר להם בלשון שבועה השבע השביע עפ"י מה דאיתא בגמ' כתובות סוף פרק המדיר דף ע"ז ע"ב בר' יהושע בן לוי שנכנס לג"ע בחייו נקטיה בקרנא דגלימי' א"ל בשבועתא דלא אתינא אמר קב"ה אי אתשיל אשבועתא נהדר אי לא לא ניהדר. לכן זה היה כוונת יוסף להיות קפץ ונשבע כי פקוד יפקוד אתכם שיהיה הגאולה. אך והעליתם את עצמותי כנ"ל. והבן: א"י פקד יפקוד כו' . לרמז בזה גודל חסדי הבורא ב"ה שאינו מתרחק מעמו בנ"י אף שהם בדיוטא התחתונה אעפ"כ הוא שוכן בפנימיות לבבם. ח"פ פקוד לשון חסרון ואעפ"כ יפקוד אלהים אתכם פי' לשון פקדון כי הוא גנוז בפנימיות כל איש מבנ"י. וז"פ אחיכם אחד יאסר בבית משמרכם ואתם לכו קחו שבר רעבון בתיכם. הרמז בזה כי גם בשעה שהאדם הולך בשוק לעשות צרכיו לקנות שבר רעבון ביתו הנה אז ג"כ הקב"ה אצל האדם בבחי' הסתרה כמ"ש והסתרתי פני מכם ר"ל בפנימיות אני נסתר בכם. וז"ש אחיכם אחד יאסר כו' הקב"ה הוא נקרא אח לבנ"י כמ"ש למען אחי ורעי כו' והוא אחד יחיד ומיוחד וכביכול בבחי' נאסר בפרמיות לבבכם בשעה שאתם הולכי' בצרכי עוה"ז לקנות שבר רעבון בתיכ' כנ"ל:
<b>וה' הולך לפניהם יומם וכו' ללכת יומם ולילה.</b> יבואר עפ"י מ"ש בפ' בצאת ישראל ממצרים היתה יהודה לקדשו וכו' . דאיתא בגמ' ר' יהודה הי' דורש סמוכים. ר"ל שהיה דורש הד' אשר היא מפסקת בשם הוי' רומז לגלות כמ"ש דלות"י ולי יהושיע. ובשם יהודה הם אותיות שם הוי' רק הד' מפסקת לכן הוא היה דורש ומבקש שיהיה השם כסדרן. וז"ש ובקשו את ה' כו' באחרית הימים. פי' כי ספירת המלכות נקרא אחרית הימים ואת טובו הוא מדת היסוד יהי' היחוד בספי' יסוד ומלכות כיל"ח ואז יהיה הגאולה שלימה. וז"פ היתה יהודה לקדשו אף שהוא לע"ע ההפסק בשם הויה בתי' יהודה. הנה הקדושים אשר בארץ הם ממשלותיו ע"ד שאמה"כ צדיק מושל ביראת אלהים כי הצדיק גוזר כו' . וז"ש וה' הולך לפניהם. ר"ל שהיה מרחיק א"ע מהם כדי שידעו כי גדלות הבורא הוא בחי' א"ם כמ"ש וראיתם את אחורי ופני לא יראו. כי האמנם אם כי האדם עושה כל מה שביכולתו לעשות אעפ"כ הכל הוא בחי' אחור. וז"ש ללכת יומם ולילה. הוא ע"ד הכ' ובכל יום ויום מרדכי מתהלך. וכן באברהם אבינו כתיב הלוך ונסוע הנגבה. הכוונה בזה שהצדיקים הללו היו בכל יום בבחי' הולך באהבת הבורא בהשגה יתירה מיום האתמול. וז"ש כאן ללכת יומם ולילה. שהיו אז במדריגה גדולה בבחי' הולך ביום ובלילה. כי בזמן הגלות נדמה ללילה איננו באפשרי להיות בלילה בבחי' הולך רק בבחינת עומד כמ"ש העומדים בבית ה' בלילות כי איננו באפשרי להיות בהארה הגדולה בחי' יום. אך אז בשעת קריעת ים סוף היו בנ"י במדריגה גדולה להיות בתינת הולך ביום ובלילה. אך אחר שפגמו בתלונתם אחר קריעת ים סוף כתיב ערב וידעתם כו' ובקר וראיתם. שהיו אז בבחי' מעורב טוב ברע ונפלו ממדריגת ראיה. רק אז היו בחי' ידיעה ובקר וראית' בחי' ראיה ממש בהשגה גדולה. ולזה אנו אומרים בתפלה ביום אמת ויציב ובלילה אמת ואמונה כי רק ע"י האמונה אנו מתחזקים בלילה להיות נשמרים. וז"ש וילונו כל עדת בנ"י על משה ואהרן. ר"ל בלילה לא היה להם עזר רק ע"י משה ואהרן לשמור אותם מפחד בלילות. לכן כתיב להלן ואהרן מה הוא כי תלינו עליו. פי' שהיה תולה הגדולה באחיו שכל לינת הלילה ושמירת בנ"י הוא עליו. כי בלילה הוא בחי' עמידה וא"א להיות בבחי' הולך:
א"י <b>וה' הולך לפניהם.</b> פי' שהקב"ה יש בו בחי' הליכה בצדיקים וזהו לפניהם. ופרהם היא השכינה שהם אנפי שכינתא שהם מתקנים ומקשטים פני השכינה והיא מתפארת בהם חזי במאי ברא אתינא לקמך. והש"י שוכן אך בהם בהצדיקיסכמ"ש ממקומו הוא יפן ברחמים ויחון עם המיחדים שמו. פי' ויחון לשון חניה שכביכול הש"י עוזב העולמות העליונים וחונה עם עמו המיחדים שמו. וזהו והתהלכתי בתוככם שאני מתהלך בתוככם בבחי' הולך עי"כ והייתי לכם לאלהים האלהות מתפשט בעולם. וזה וה' הולך לפניהם יש לו הליכה להיות פניהם כנ"ל:
<b>ולילה בעמוד אש להאיר להם.</b> הנ"ל דהנה עמוד הענן היה הארה מבחי' תפארת וזהו וה' הולך לפניהם בעמוד הענן יומם לנחותם הדרך לשון נחת בהדרך אשר ילכו בה. היינו דרכי ה' שיעשו המצות ומעש"ט ולימוד התורה בנחת ובהרחבה ובתשוקה ואהבה ויהיה להם נ"ר ומשיבת נפש כמ"ש והערב נא ה' אלהינו את דברי תורתך בפינו שיהיה עריבות ומתיקות בתורה ותפלה כמו חלב ודשן תשבע נפשי. ולילה בעמוד אש היא בחי' מלכות שממשלתה בלילה ותקם בעוד לילה כמבואר בזוה"ק. וספירת המלכות נקראת אש כמ"ש כי ה' אלהיך אש אוכלה היא ונקראת אשה אש ה. שהה' היא ההמתקה שלה. וזהו להאי"ר להם אותיות לירא"ה כי מלכות איהי יראת ה' ובמורא גדול זה גילוי שכינה. לכל המורא הגדול אשר עשה משה לעיר כל ישראל. פי' שהשרה השכינה עליהם ולכך היה להם מורא גדול כמש"א הרמב"ן ז"ל. וז"ש וירא משה את כל המלאכה כו' ויברך אותם משה. פי' וירא משה שהמשיך בחינת היראה על מלאכת המשכן ופירש הכתוב אח"כ ויברך אותם משה ופרש"י אמר להם יה"ר שתשרה השכינה במעשי ידיכם ויהי נועם כו' הוא כמו שנתבאר ע"י שתשרה השכינה במעש"י יהיה לכם יראת שמים וכו' וזהו אשה יראת ה' היא תתהלל שכל האשת חיל מדבר בהשכינה כנודע ובפסוק זה מבאר עיקר שבח של השכינה. רבות בנות עשו חיל. פי' רבות ספירת המלכות שבכל עולם ועולם עשו חיל פועלים טובות וישועות בעולם. אבל את עלית על כלנה. פי' בחי' המלכות אשר עמנו עלית על כלנה כי אשה יראת ה' היא תתהלל שהשכינה שהיא עמנו מביאה לידי יראת שמים וזהו עיקר העבדות אי איכא יראת ה' אין כו' . וזהו תנו לה מפרי ידיה לעבוד ביראה ותכוונו בעשיית המצות והתורה לאוקמי שכינתא מעפרא. ויהללו בשערים מעשיה שערי"ם גימט' כת"ר לכוון על תיקון היחוד האמיתי ששני המלכים ישתמשו בכתר אחד כמו שעתיד להיות בב"א. והבן:
<b>וישובו ויחנו לפני פי החירות.</b> פרש"י להגיד שבחן של ישראל כו' אלא אמרו אין לנו אלא דברי בן עמרם. לכאורה למה לא אמרו אלא דברי משה מה זה שהזכירו בשם אביו בן עמרם. אמנם כתיב ויאמינו בה' ובמשה עבדו וכן אמרו ז"ל כדאי הם וזכות אבותיהם והאמונה שהאמינו בי ויצאו לקרוע להם הים. דהנה ידוע שבזכות האמונה נגאלו ממצרים ובפרט בים הוצרכו להתחזק יותר באמונה גדולה עד מאד. והנה במ"ח דברים שהתורה נקנית בהם נאמר באמונת חכמים. ושורש אמונת חכמים להאמין בדבריהם של צדיקי הדור אשר רוח ה' נוססה בם וכל הענין שיאמרו ויעצוהו אף בדבר הרשות ואף שהוא נגד השכל הפשוט ואף כי יאמר שאינו מפי ה' כמו הנביא. כי בזה חכם עדיף מנביא. כי הנביא אשר ידבר דבר בשם ה' כה אמר ה' אינו שייך האמונה בו זולת בדבר ה' אשר דבר ויאמינו בקול ה' ע"י נביאו. אבל אמונת חכמים הוא האמונה בדברי החכם עצמו אף שהוא נגד השכל ולא מפי ה' אעפ"כ נהנין ממנו עצה ותושיה וכאשר יגזר אומר כן יקום בכל דבריו גם בדברי עוה"ז ועצות אנשים בעוה"ז במו"מ וכיוצא. ובדרך הזה יהיה הגאולה ב"ב כימי צאתך מארץ מצרים ומי שאינו מאמין בכל זה הנה הוא מעכב הגאולה וגורם גלות כו' ע"כ כאשר הוצרכו בנ"י לעבור כו' לזכות לגאולה על ידי דרכי האמונה נתן הש"י להם ע"י משה הנסיון שלא ע"ד השכל הישר ויצום משרע"ה וישובו ויחנו כו' אשר לכאו' נראה דבר זה זר בעיניהם. כי איך נתקרב אל רודפינו. אעפ"כ נתחזקו ישראל באמונתם ואמרו אין לנו אלא דברי בן עמרם. ר"ל דברי בן עמרם אע"פ שאינו משה רבן של כל הנביאים ואף אם יאמר דבר זה מלבו ולא על פי נבואה נשמע לו וזהו ויאמינו בה' ובמשה עבדו בשתי האמונות האלו עברו וזכו לקריעת ים סוף לנס הגדול הזה השייך לקבלת התורה וגם שם נאמר וגם בך יאמינו לעולם וזה דרך קניות התורה באמונת חכמים כנ"ל:
א"י <b>וישובו ויחנו לפר פי החירות.</b> יש לפרש עפ"י מ"ש חז"ל תשובה ומעש"ט כו' דהנה בכל המצות ומעש"ט שהאדם עושה צריך לעשות תשובה מקודם. והתשובה אשר מוקדם לו יהיה כעין פניות מקום למעש"ט והמצוה הבא אחריו וזה לשון תשובה ומעש"ט הנ"ל ובכל יום ויום צריך לשוב על יום האתמול אף אם הוא צדיק ולא חטא כלל ועולה במדריגה יותר גבוה בכל יום צריך לשוב היום על יום האתמול למה לא זכה לזה אתמול. וכן דרך כל הצדיקים ההולכים לפר ה' בתשובה כל ימיהם וז"ש כל הנחלים הולכים א"ל הי"ם והים איננו מלא נחלי מים חיים מבאר צדיק אל הים ימא עלאה כו' כולם הם שבים ללכת. ר"ל הם שבים בתשובה ללכת אל מעלה מעלה עד אשר זוכים בתורתם ותפלתם להיות עטרה בראש הצדיק חי עולמים וכמו רשב"י עד עתיק יומין וזוכי' להיות כביכול הש"י שונה ההלכות מפיהם אלעזר בני אומר מאיר בני אומר. וזה על פי ה' יחנו ועפ"י ה' יסעו עפ"י ה' כביכול.ויש אמנם שלא זכו למדריגות כאלו זכו עכ"פ למדריגות העלאת מ"נ לעולם בריאה ויצירה עשיה. ועל כולם הוא אומר הכתוב וכל הנקרא בשמי לכבודי בראתיו יצרתיו אף עשיתיו אף עשיה הוא טוב וכל הרצונות טובות של בנ"י בעולם העשיה עולים עד הרצון הטליון ב"ה. והנה בצאת ישראל ממצרים נאמר וחמשים עלו בנ"י כי הש"י הרימם עד שנת החמשים שנה ביובלא נפקא והוא עלמא עילאה תקע בשופר גדול לחירותנו. כידוע לי"ח אבל בקריעת ים סוף רצה הקב"ה לנטלם ולנשאם כל ימי עולם ובעתיקא תליא מלתא ע"כ הוצרכו לשוב בתשובה קודם לזה שיזכו לעלות במדריגה גבוה כזו ולכך נאמר וישובו בתשובה ויחנו לפני פי החירות עפ"י ה' כנ"ל החירות עולם הבינה כנ"ל. והבן:
א"י <b>וישובו ויחנו לפני פי החירות.</b> יש להבין למה הוצרך לכל זה. אך הנ"ל דהנה כבר נודע בספרים כי עיקר תיקון ניצוצי שז"ל ר"ל הוא להמי' המזיק וכל זמן שהמזיק קיים עדיין אין תשובה והוא שכתוב לא אשוב עד כלותם. והנה כל מצרים היו מני"ק האלו כנודע שנקראים ערוות הארץ. ולכן אי אפשר רק להמיתם בע"כ בתוך הים כנ"ל. וז"ש וירא ישראל את מצרים מת על שפת הים וירא ישראל את היד הגדולה אשר עשה ה' במצרים. לכאורה מה ענין יד הגדולה אל מצרים מת. הלא זה הוא מבחי' יד החזקה שהמיתם חללים אבל יד הגדולה היא בחי' החסד. אך הוא כמו שנתבאר כאשר ראו מצרים מת ידעו כי המיתו כל המזיקים והעלו ני"ק מתוכם והנה זהו באמת גדולה וחסד לניה"ק שעלו מתוכם וזהו וירא ישראל את היד הגדולה אשר עשה ה' במצרים שהעלה כל הני"ק מתוכם כנ"ל. וזהו וישובו ויחנו לפני פי החירות. פי' וישובו בתשובה שלימה עד שיגיעו לפני פי החירות עלמא עלאה שצריך לעשות תשוב"ה עלת"ה תשו"ב ה' עלאה. וזהו ואמר פרעה לבנ"י נבוכים הם בארץ הוא יאמר כי הני"ק שהם בנ"י עדיין נבוכים בארץ כלואים ומשוקעים לא יוכלו לצאת ולכך סגר עליהם המדבר. פי' אין בהם כח הדבור כי הדבור הוא בגלות עי"כ וכמ"ש אצל יוסף כשנתגלה אל אחיו ויצאו ני"ק ובחי' היסוד מהגלות אח"כ דברו אחיו אתו שהדבור יצא מהגלות אתו כנ"ל. וז"ש הושיענו ה' אלהינו וקבצנו והצילנו מן הגוים להודות לשם קדשך. פי' כאשר יקבצנו ויצילנו מן הגוים הני"ק יצאו מהגלות אז יהי' באפשרי להודות לשם קדשך כמ"ש. וזהו ואכבדה בפרעה ובכל חילו ברכבו ובפרשיו הם הני"ק הפורשים ממטועל ידיהם אכבדה וידעו מצרים הם הני"ק כי אני ה' כנ"ל:
א"י <b>נבוכים הם בארץ סגר עליהם המדבר.</b> הנראה לרמז בזה כי אם האדם משוקע בתאוות העוה"ז אזי גם הדבור הוא בגלות אצלו. וז"פ נבוכים הם בארץ סגר עליהם המדבר. כח הדבור שאינם יכולי' להוציא הדבור מפיו כראוי בדחילו ורחימו בכוונה הראויה לנכון:
<b>כי כאשר ראיתם את מצרים היום לא תוסיפו לראותם כו' .</b> יש לדקדק מה הבשורה הזאת שלא יוסיפו לראותם מה יזיק להם אם יראו אותם אם לא יכלו להרע להם. אך הנה כתיב וישאו בנ"י את עיניהם וכו' וייראו מאד ויצעקו כו' כי אמנם הקב"ה שלח להם את המצרים הללו ליירחם ביראה החיצונית כדי שעי"כ יגיעו ליראת הרוממות כי כן כשהקב"ה שולח לאדם איזו מכאוב ויראה החיצונית הוא למען השב לבבו ליראת ה' יראת הרוממות ואיש נבוב ילבב ויבין את זאת כי ישרים דרכי ה' . והנה גם בזה זכו ישראל והשיגו עי"כ ליראת הרוממו' כמ"ש אח"כ וירא ישראל את מצרים מת על שפת הים ולא היה להם לירא עוד ממצרים ואעפ"כ וייראו העם את ה' . כי כן צריך להיות אעפ"י שתסיר מהאדם היראה החיצונית והמכאוב אעפ"כ יעמוד על משמרתו נכון לירא את ה' כל הימים. ובדרך הזה פרשתי הפ' ביונה מה שאמר להם את האלהים אני ירא אשר עשה את הים ואת היבשה. פי' שאין יראתו מחמת הפחד וסכנת הים שהיה סוער עליהם ועמדו בצרה גדולה כי זה רק יראת העונש. אך גם בעודנו ביבשה היה לו היראה האמיתית יראה עלאה. ולזה כתיב להלן וייראו האנשים יראה גדולה היא היראה עלאה. <small>(ובדרך זה איתא בספ' תורת אמת בפ' וארא על פסוק וגם אני שמעתי את נאקת בנ"י אשר מצרים מעבידים אותם. פי' כל זה היה דוה לבם שהעבדות שלהם במצרים היה מיראת העונש כמ"ש אשר מצרים מעבידים אותם ע"ש)</small>. וז"ש כאן כי כאשר ראיתם את מצרים היום לא תוסיפו לראותם כו' . זה היה לשון הבטחה לבשר אותם שלא יצטרכו עוד ליראה חיצונית ע"י המצרים רק תיראו את ה' בכל לבבכם עד העולם. כמ"ש וייראו העם את ה' כו' אז ישיר משה. פי' כשראה משרע"ה כי בנ"י הגיעו למעלת היראה האמיתית אז שמח בזה ואז ישיר משה כי זה היה כוונת משה רבינו כל הימים לזכות את ישראל ביראת הרוממות האמיתית. <small>(עיין בזוה"ק בפ' ופרעה הקריב דקריב לון לתשובה)</small>:
<b>ה' ילחם לכם ואתם תחרישון.</b> יבואר עפ"י מ"ש בפ' ואני תפלתי לך ה' עת רצון כו' . היינו כשהאדם משים כל מגמתו בתפלתו על צער גלות השכינה. וזה ואני תפלתי לך דייקא. אז הוא עת רצון. כי רצונו ית"ש הוא להטיב לברואיו. וכאשר בנ"י הם חלילה בצרה נוגע הצער למעלה. וז"ש להם משה ה' ילחם לכם. עיקר המלחמה עבור כבודו ית"ש. ואתם תחרישון כי על הצער הנוגע בכם תחרישון. וזה שהשיב לו הש"י למשה. מה תצעק אלי מה שנוגע לכבודי. דבר אל בני ישראל ויסעו. כי עיקר הרחמנות של הקב"ה עבור בנ"י שהם שרוים בצרה. לכן כאשר תדבר בתפלה עבור בנ"י. ויסעו. כי זה כבודו ית"ש לראות בישועת ישראל כמ"ש יהי כבוד ה' לעולם ישמח ה' במעשיו:
<b>מה תצעק אלי דבר אל בנ"י ויסעו.</b> כבר הקשו הראשונים ז"ל הלא הוכרח לצעוק ולהתפלל אל ה' כי לא ידע מה לעשות. אך כבר בארנו במ"א כי הנה באהבת ה' את עמו בנ"י העובדים לשמו כביכול כאשר פועל ישועות בקרב הארץ הנה תולה בהם לאמר כי הם העושים את כל ולא אני כמ"ש כי רוצה ה' בעמו יפאר ענוים בישועה. ר"ל יפאר אותם בהישועה כי אתם העושים וכן הדר הוא לכל חסידיו תולה ההדר בכל חסידיו כי הם הפועלים כל הנסים בצדקתם ותפלתם ולכן הם שותפים במע"ב כי המקיימים העולם אחר הבראות לבל יאבד כמו שהי' בימי המבול שלא היה מי להגן עליהם כי נח ובניו היה די להם שקיימו א"ע. וז"ש רז"ל והלא במאמר אחד יכול להבראות פי' כל הצטרכות העולם מאז ועד עתה ועד עולם היה יכול להבראות במאמר אחד. אלא כדי ליתן שכר טוב לצדיקים שהם מקיימי' את העולם. פי' ולכך תולה הכל בהם לפעול כ"ט לקיום העולם להראות חיבתו עליהם וליתן להם שכר טוב בעולם במה שהם מפיקים רק טובת העולם ובזה הם נקראים שותפים במע"ב כמ"ש חכז"ל כל האומר ויכולו נעשה שותף במע"ב. פי' הצדיק האומר ויכולו שיכלה מדה"ד מן העולם כמ"ש ויכל אלהים ביום השביעי ובכל מע"ב נאמר אלהים והצדיק כזה הוא שותף במע"ב כי ראה שאין העולם מתקיים ושתפו למדה"ר הם הצדיקים. וזהו האמור גם כן באברהם אבינו ע"ה אל תירא אברם אנכי מגן לך שכרך הרבה מאד. <small>(מה)</small> שייכות הדברים זה לזה. אך הכוונה כנ"ל אחר שראה אברהם כי כל הנם הזה נעשה לו נתירא פן נתמעטו זכיותיו ואמר לו הקב"ה אל תירא אברם אנכי רק מנן לך ומסייעך ואתה העיקר לכל בריאות העולם כי שאר הצדיקי' נקראים רק מקיימי העולם אחרי שנברא. אבל אאע"ה הנה תחלת הבריאה היתה בעבורו בהברא"ם באברה"ם כנ"ל. ולכך אתה הוא היסוד בבריאת העולם ואנכי רק מגן לך ושכרך הרבה מאד. נחזור לעניננו הנה הצדיקים הם המקיימי העולם כמ"ש במשרע"ה מה זה בידך ויאמר מטה. הקב"ה שאל לו מה זה בידך וכחך ויאמר מטה להטות מדה"ד שלמעלה כלפי חסד ולכלה הגבורות. ולזה כשבא להוציא להם מים מן הצור אמר ומטה אשר הכית בו את היאר. פי' היא"ר גימט' רי"ו בחי' הגבורות העולה רי"ו והמטה הזה לכוף הגבורות תקח בידך והוצאת להם מים מן החסדים כי בידך נתתי את כל. וזהו תקח בידך. והנה זהו האמור ג"כ בענין מה תצעק אלי. ר"ל אחרי כי הנהגה של העולם מסור בידך מה תצעק אלי הלא בך הדבר תלוי. דבר אל בנ"י ויסעו כי על פי מעשיהם הטובים אם יזכו תוכל לקרוע הים לפניהם:
<b>ובני ישראל הלכו ביבשה בתוך הים.</b> הנ"ל דהנה כתיב ירעם הים ומלואו יעלוז שדי וכל אשר בו. הנה בחי' הי"ם הוא מלכות ובחי' שד"י הוא יסוד כנודע ואמה"כ ישמחו "השמים "ותגל "הארץ ר"ת הוי' שהוא היחוד שמים וארץ זו"נ בהשפעת החסדי' על ידי היסו"ד ממוזגים למלכו"ת. וזהו ירעם הי"ם שהוא המלכות. יעלוז שד"י הוא יסו"ד וכל אשר בו. וזה בפסוק הזה רמוז היחוד וההשפעה מעילא עד בחי' דרגא תתאה. והוא שאמר הכ' והודעת להם את הדרך ילכו בה ולא נאמר ילכו בו. אך הוא מורה כי בשלימות הדעת יוכלו לעשות היחוד מעילא לתתא וזהו והודעת להם כו' מבחי' הדעת ילכו ב"ה מלכו"ת. וזהו ובנ"י הלכו ביבש"ה גימט' שד"י ה' היחוד ע"י יסוד מצד ההשפעות החסדים הלכו בתוך הים שהיא מלכות ולכך והמים שהם החסדים להם חומה מימינם ומשמאלם. והבן:
<b>אז ישיר משה ובני ישראל וכו' ויאמרו לאמר.</b> יל"ד מלת לאמר מיותר אל מי יאמרו. אכן כבר נתבאר בפנים מעלת הלומד תורה לשמה או מתפלל בכוונה אז כל מצוה שעושה בכוונה הנה הש"י ב"ה כביכול עושה דוגמתו וכמבואר בגמרא אליעזר בני אומר. והנה זהו שאמרו ז"ל מנין שהקב"ה מניח תפלין כי כשאדם מניח תפלין כביכול הש"י עושה דוגמתו. וזה שאמרו בגמ' ומי משתבח קב"ה בשבחייהו דישראל ומשני אין דכתיב את ה' האמרת וה' האמירך וכו' ע"ש והקשה בספ' פני יהושע מאי פריך וכי קמשתבח קב"ה בשבחייהו דישראל הלא מצינו כמה מקראות מפורשים בתנ"ך שהוא משבח בישראל ולמה לא מביא הפ' ישראל אשר בך אתפאר. אך כוונת הגמ' כמו שבארנו כי שאל ומי קמשתבח קב"ה כו' כוונתו ומי משתבח ע"י שבח ישראל לעשות דוגמתם להניח תפלין דוגמתם ולהשתבח כמו שהם משבחים. וע"ז משני אין דכתיב את ה' האמרת. פי' האמרת לשון אמירה כמו שפי' הרשב"ם ור"ל האמרת פי' כביכול הש"י היה אומר כמו שאתה אומר כנ"ל. וזש"א ואולם חי אני וימלא כבוד ה' את כל הארץ. ואולם חי אני כביכול החיות שלי ונ"ר הוא ע"י הצדיקים המבקשים שימלא כבוד ה' את כל הארץ וזהו הש"י שונה הדבור מפי האומרו ולכך נאמר כבוד ה' ולא כבודי. וזה ג"כ הרמז במ"ת שנאמר וירד משה אל העם ויאמר אליהם ונאמר מיד וידבר אלהים את כל הדברים האלה לאמר למה לא כתיב עליית משה אל ההר קודם לזה כי בלי ספק עלה אל ההר קודם התחלת עשרת הדברות. אך בזה ניחא כי כשירד משה אל העם ולימד אותם מצות הגבלה ומצות פרישה אותם הדברים עצמם שנה הש"י מפיו וזהו וירד משה ויאמר אליהם. וידבר אלהים את כל הדברים האלה שאמר משה לישראל לאמר. לכן הכריחו הש"י ב"ה דוקא לירד שנית אל העם כי זהו ענין ההקדמה ההכרחית למ"ת שהקב"ה שונה ההלכות מפי החכמים וכן כאן בענין השירה כביכול שנה מפיו וזהו לה' לאמר שיאמר כמוהם כנ"ל:
א"י <b>אז ישיר כו' ויאמרו לאמר אשירה לה' כו' .</b> כבר דקדקו המפרשים מפני מה נכתבה השירה בלשון עתיד עיין במד"ר ובפרש"י ז"ל. אכן הנ"ל ע"פ מ"ש בס' תהלים נ"א ורוח קדשך אל תקח ממני השיבה לי ששון ישעך ורוח נדיבה תסמכני. דלכאורה קשה מה הבקשה הזאת עתה להשיג עוד רוח הקודש אחר גודל המרירות על אותו החטא הלא די לו בכפרת העון לבד ולא לבקש עוד גדולות כזה. אכן כבר בארנו בגודל מעלת הצדיקים ההולכים תמיד במרירת לב על כובד הגלות וצער גלות השכינה באין מרגוע לנפשם להיות להם קורת רוח רק במה שהם מובטחי' בחסד עליון במה שיהיה הגאולה ב"ב ויתגדל כבוד מלכותו ית"ש ויכירו וידעו כל יושבי תבל כו' . וז"ש בתפלת שבת שמחנו בישועתך וטהר לבנו לעבדך באמת. פי' מה שאנו מצפים על הגאולה ב"ב שיהי' שמחת הבורא ב"ה כמ"ש נגילה ונשמחה בישועתו. כי בזמן הגלות כתיב עמו אנכי בצרה. והכתיב גאולה לעצמו כמ"ש ושב ה' אלהיך את שבותך. זהו העבודה באמת. וז"ש דוד המע"ה יגל לבי בישועתך אשירה לה' כי גמל עלי. שדוד המלך ע"ה נתן שבח והודיה להש"י במה שגמל עליו השיג זה הענין הגדול שיהיה לו שמחה בישועת הבורא ב"ה. וזהו סמיכת הברכה משען ומבטח לצדיקים ולירושלים עירך ברחמים תשוב. כי כן דרך הצדיקים לפום צערא אגרא כי הצדיקים המצטערים על כובד" הגלות הם הרואים תיכף הישועה כמ"ש כל המתאבל על ירושלים זוכה ורואה בנחמתה. וז"פ כי זאת המשען ומבטח לצדיקים לראות תיכף הגאולה לירושלים עירך ברחמי' תשוב. וז"ש בתהלים יערב עליו שיחי אנכי אשמח בה' אחר כל השירות ותשבחות שאמר בספר תהלים זאת היתה כל מגמתו שהיה מצפה להביא השמחה בהבורא ב"ה יערב עליו שיחי אנכי אשמח בה' . וז"ש על כל שירות ותשבחות דוד בן ישי עבדך משיחך. פי' על כל השירות ותשבחות שיאמרו בנ"י לעתיד הוא היה רואה מקודם. כמ"ש ויברך דוד את ה' לעיר כל הקהל. פי' לעיני כל הקהל היינו לעתיד באותו בחי' היה מברך עתה להש"י. <small>(וז"ש ורוח קדשך אל תקח ממני. השיבה לי ששון ישעך שיהיה תמיד בבחי' זו לראות הישועה העתידה כנ"ל. וז"ש במס' ברכות דף ד' ע"ב אעפ"כ סמכה דוד ברוח הקודש סומך ה' לכל הנופלים. והבן)</small>. נחזור לעניננו כפי המבואר בשירת הים כי כל זה נרמז בשירת הים מה שיהיה לע"ל כי לה' המלוכה כו' והיה ה' למלך על כל הארץ. לכן גם התחלת השירה היא בלשון עתיד אשירה כו' . זה אלי ואנוהו. ותרגם אונקלוס דין אלהי ואבני לי' מקדש ואפלח קדמוהי וכו' . פי' מה שיהיה לעתיד לבא בנין בהמ"ק זה גם עתה לי לישועה כנ"ל:
א"י <b>אז ישיר כו' .</b> כבר האריכו המפרשים לדייק בלשון השירה שנאמר בלשון עתיד האמנם כי תירצו שקאי על לעתיד עכ"ז עדיין הקושיא במקומה עומדת הלא גם עתה אמרו השירה הזאת ולמה נכתב בלשון עתיד. גם סיום השירה כתיב ה' ימלוך לעול' ועד כתיב ג"כ בלשון עתיד. ונקדים הפ' כי מיצאתך מארץ מצרים אראנו נפלאות כידוע שכל הנסים אשר נעשו לאבותינו בקריעת ים סוף ושאר כל הנסים הכל הוא הכנה על לעתיד שאז יהיה התגלות האלקו' כמו שהיה בעת יציאת מצרים ולילה כיום יאיר. וזה הרמז בפ' ה' בשמי' הכין כסאו. נכון כסאך מאז.כולם לשון הכנה אלעתיד ב"ב. כי בזמן הגלות הדומה ללילה איננו באפשרי להיות התגלות האלקות תמיד בין ביום ובין בלילה. ולכן כתיב העומדים בבית ה' בלילות לשון עמידה ולא בבחי' הולך. לא כן אז בזמן יצי"מ גם בלילה הי' ההתגלות האלקות ולילה כיום יאיר. ולכן כתיב וה' הולך לפניהם יומם וכו' ללכת יומם ולילה. פי' שהיו אז במדריגה גדולה בבחינת הולך גם בלילה והוא מדריגה גדולה. כמ"ש במרדכי ובכל יום מרדכי מתהלך. פי' שהיה הולך בכל יום במדריגה יותר גדול מיום האתמול. וזה שמרמז הפ' וה' הולך לפניהם יומם כו' כביכול הבורא ב"ה מתרומם ומתגדל על ידי עבודת בנ"י עם קדושו מאתערותא דלתתא. כמ"ש כי כאשר גבהו השמים מעל הארץ כן גבהו דרכי מדרכיכם ר"ל מחמת דרכי' של בנ"י הוא מתגדל ומתרומה. וזהו על ישראל גדולתו פי' ע"י ישראל כביכול נתגדל ונתרומם. וז"ש ונגדלך ונשבחך כו' ר"ל ע"י השירות ותשבחות אנו מגדלים אותו כביכול. וז"ש דוד הללויה הללו אתה' מן השמים. כי דוד המע"ה בנועם זמירותיו הי' לו כח בזה כאשר התחיל לומר שירות ותשבחות לעורר השמים וכל צבא מרום. וז"ש אשר נסוני אבותיכם. לשון הרימו נס הוא התרוממות כבודו ית"ש על ידי אבותיכם עי"ז זכו וגם ראו פעלי. וזה ג"כ הרמז וה' הולך לפניהם כביכול היה לו הליכה ורוממות להאי"ר להם אותיות לירא"ה כי עמוד האש היה בבחי' יראה ועמוד הענן בבחי' חסד ואהבה ללכת יומם ולילה שגה בלילה היו בבחי' הולך במדריגה גדולה כנ"ל. וכל זה היה בשעת יציאת מצרים שהיו אז במדריגה גדולה אולם אחר שנפלו בנ"י ממדריגתם כתיב ערב וידעתם כו' ובקר וראיתם. כי איננו באפשרי להיות הלילה בהתגלות האלקו' כמו בחי' היום כי בלילה הוא רק בחי' עומד כמ"ש העומדים בבית ה' בלילות. לכן כל המצות אינם נוהגים רק ביום כמ"ש בזוה"ק כי בלילה תרעין סתימין. ומצות ק"ש היא להרחיק את האדם מן העבירה ומצה היא ליל שמורי' מאז כנודע. וזה שאנו מצפים ומיחלי' כי לעתיד ב"ב יהי' ג"כ ההתגלות כמו ביצי"מ כמ"ש והי' לעת ערב יהי' אור. לכן כל השיר' נכתב' בל' עתיד כמו שמסיי' ה' ימלוך לע"ו:
א"י <b>אז ישיר.</b> עפ"י מ"ש דרשו ה' ועוזו בקשו פניו תמיד. ר"ל כי בדרך העולם האדם אשר יחסר לו מאומה הן בעינן הבריאות או בפרנסה ח"ו הוא שופך נפשו בתפלתו ותחינתו לפני בעל הרחמים. וכאשר נשלח עזרו מקודש להוושע אז נחה ושקטה דעתו כי איננו צריך להתפלל עוד על דבר זה. אמנם לא כן מי שהוא דואג על צער גלות השכינה ומצפה על גדלות הבורא ב"ה להרים עוזו ותפארתו. וכן להשגת הבורא ב"ה שהוא א"ס צריך להתפלל על זה תמיד כי הוא בלי תכלית וסוף. וזהו שאמה"כ דרשו ה' ועוזו בקשו פניו תמיד. על זה תבקשו תמיד כמ"ש וראיתם את אחורי ופני לא יראו. כי כל מה שהאדם משיג הוא בחי' אחור כי תכלית הידיעה לידע אשר לא ידעוך וכל מה שמשיג הוא רק בחי' אחור ופני לא יראו. אע"פ שכתוב פנים אל פנים דבר ה' עם משה מ"מ א"ם להשגה וצריך לבקש תמיד כי הכל רק התחלה. וז"ש אומרים וקדושים בכל יום יהללוך סלה. פי' שהקדושים מבקשים תמיד להללו ולשבחו יותר ויותר. וזה הרמז בפ' ואתחנן אל ה' בעת ההוא לאמור אתה החילות כו' . בעת ההוא רומז לעתיד כמ"ש ביום ההוא כו' בעת ההיא אביא אתכם כו' כי אז יהי' התגלות האלקות ועכ"ז יהי' הכל בחי' התחלה כמ"ש אתה החילות. וזה ג"כ בשירת הים שנאמר אז ישיר לשון עתיד כי כל זה הי' רק התחלה כי היו מצפים לשבח ולפאר יותר והיו מצפים לומר השירה הזאת בבחי' גדולה יתר שאת ויתר עז:
א"י <b>אז ישיר כו' .</b> ונקדים לפרש הפסוק בתהלים. כי טוב חסדך מחיים שפתי ישבחונך כו' . פי' שהאדם צריך לתת שבח והודי' על זה גופא אשר זכה לזה שיהי' משבח ומפאר להבורא ב"ה כי החסד הזה גדול מכל החיים והחסדים אשר האדם זוכה שפתי ישבחונך. וזה ג"כ מ"ש טוב ה' לכל ורחמיו על כל מעשיו יודוך ה' כל מעשיך. פי' זה הרחמנות מכל מעשיו. יודוך כו' שנתן לאדם רשות להודות לו. וז"ש בברכת ברוך שאמר קודם פסוקי דזמרה. האל האב הרחמן המהולל בפה עמו. זה בחי' אב וקודם כל הרחמנות אשר הוא מהולל בפה עמו. אב הרחמן שמע קולנו כו' גם אחר פסוקי דזמרה מברכין ברכת ישתבח כנ"ל. וז"ש בתהלים ברכי נפשי את ה' ה' אלהי גדלת מאד. כי כביכול הש"י מתרומם ומתגדל ע"י השירות ותשבחות שלו. וז"ש בתפלת מודים על חיינו המסורים בידך וכו' ועל כולם יתברך כו' ומסיים הטוב שמך ולך נאה להודות. ע"ז גופא ההודאה שאנו זוכים להודות. וכזה נשמע מפה קדוש הרב אדומ"ו מו"ה דוב בער ז"ל בפי' הפ' שוש אשיש בה' ותגל נפשי באלהי. שמזה שוש היינו שמחתי מה שאוכל אשיש בה' שאוכל להביא שמחה בהשי"ת ב"ה. וז"ש אשירה לה' כי גאה גאה. בזה הדבר בעצמו אמר שירה מה שהקב"ה נתגאה ומתרומם ע"י השירה כי זה חפצו ורצונו שאנחנו בנ"י ישבחוהו כמ"ש הרמב"ן בפ' בא עיקר תכלית כוונת הבריאה שיתקבצו בנ"י בבתי כנסיות ויאמרו אתה בוראנו ולך נאה להודות עכ"ל. וז"ש ובמקהלות רבבות עמך בנ"י כו' כי כן חובת כל היצורים כו' . ובזה פרשתי הכל יודוך וכו' מוציא חמה ממקומה כו' שאומר לחמה דום כדי לשמוע תהלות בנ"י. וז"ש אשירה לה' כי גאה גאה ע"י השירות ותשבחות שלנו זה גופא הוא חסד גדול חוץ מה שעשה עמנו ניסים סוס ורוכבו רמה בים. אך עוד יש מעלה גדולה ונפלאה מזה שיש כח באדם לעורר בדבריו הקדושים להיות אמרת ה' צרפתהו שכביכול הש"י יאמר עמו. כמ"ש בתד"א יחיד ששונה הקב"ה שונה כנגדו. וז"ש ויאמרו לאמור. שהקב"ה יאמר ג"כ השירה כמ"ש אמרת ה' צרפתהו כמבואר במ"א:
<b>בגמ' מעשי ידי טובעים בים ואתם אומרים שירה.</b> הנ"ל דהנה אמנם אמיתית התיקון שיהי' לעתיד הוא שיחזרו וישובו כל הגוים אל הקדושה וכל הרע יתהפך לטוב וכמבואר זה בכתוב ונהרו אליו כל הגוים וכמוהו הרבה בנביאים. נמצא כי העלאת ניה"ק ע"י הריגה זו איננו העיקר. לכך כאשר אז טבעו המצרים בים עדיין לא נעשה התיקון לנכון לכן עדיין אינו הזמן לומר השירה הנכונה. וז"ש מעשי ידי טובעים בים ואין התיקון לנכון ואתם אומרים שירה. אבל לעתיד כי אז יהפוך אל עמים שפה ברורה יחד לקרא כולם בשם ה' אז יהי' הזמן הנכון לומר שירו לה' כל הארץ:
<b>זה אלי ואנוהו אלהי אבי וארוממנהו.</b> פרש"י לא אני תחלת הקדושה אלא מוחזקת ועומדת לי הקדושה ואלהותו עלי מימי אבותי. הנראה לפרש בענין כוונת רש"י ז"ל דהנה אמנם כן בכל זכות או מעלה ומדריגה שהאדם זוכה ועולה בקדושה בעוה"ז צריך לשמור עמה דרך הענוה בעצמו לבלתי רום לבבו מאחיו ולבל יזוח דעתו עליו וצריך לומר בכל עת כמ"ש דוד המלך ע"ה מי אנכי ומי ביתי כי הבאתני עד הלום כי מה אני ומה חיי וכמבו' זה בספר תהלים בכ"מ וכמ"ש הוא על עצמו אחרי מי רודף מלך ישראל אחרי כלב מת אחרי פרעוש אחד כו' . והנה דוד משיח אלהי יעקב אעפ"י שידע וראה מאז כי ה' עמו בכל אשר הוא עושה והוא נגיד ומשיח ה' אעפ"כ הוא הי' נבזה בעיניו ונמאס כי אינו חשוב לכלום ובתום לבבו דבר את הדברים האלה באמת אל שאול. אמנם אמיתת הדברים שצריך האדם לשום אל לבו כשיזכה לאיזה מעלה ומדריגה כי אני אינני ראוי לכל זה ולא בזכותי כי אם בזכות אבותינו שהם פתחו לנו פתח וישרו לנו הדרך לעבודת ה' וכמ"ש ז"ל כל התולה בזכות עצמו תולין לו בזכות אבותיו כו' ע"ש. וכן אמה"כ לא מרובכם מכל העמים חשק ה' בכם כי אתם המעט מכל העמים פי' שאתם ממעטים עצמכם מכל העמים וכמ"ש רק באבותיך חשק ה' ויבחר בזרעם אחריהם בכם מכל העמים. וז"ש אלהינו ואלהי אבותינו. מכח האלקות של אבותינו הוא אלהינו. אבל המתנשא ומתרומם בעצמו בהמעלה ומדריגה שזוכה בה הנה לבסוף נופל ויורד אין שיעור ח"ו כמ"ש יעלו שמים ירדו תהומות כי המתנשא עד שמים עי"כ ירדו עד תהומות כמבו' אצל נבוכדנצר שאמר אעלה על במתי עב אדמה לעליון. אך אל שאול תורד אל ירכתי בור כנ"ל. והנה זהו הי' ג"כ אצל פרעה שעשה עצמו אלוה כנ"ל. וז"ש בשירה אשירה לה' כי גאה גאה סוס ורוכבו רמה בים. פי' ע"י שבעת גדולתם הם עולין והתנשאו עד לרקיע עי"ז אח"כ ירדו עד התהום. והנה זה הענין שייך אצל כל אדם והחכם עיניו בראשו. וכן כל ענין גאולת מצרים הי' ג"כ ע"י מדת הענוה שהי' בבנ"י כמו שרמזו בנוסח התפלה בעזרת שאמר ממצרים גאלתנו כו' וים סוף להם בקעת כו' על זאת שבחו אהובים כו' שירות ותשבחות ברכות והודאות למלך אל חי וקים. ומתחיל להפסיק באמצע רם ונשא כו' משפיל גאים ומגביה שפלים. שכל זה אינו מענין גאולת מצרים עד אח"כ תהלות לאל עליון כו' שיש להבין ענין הפסק זה השבח לכאן. אבל הרמז בזה כנ"ל שע"י מדת הענוה שהיתה בהם נגאלו. וז"ש ממצרים גאלתנו וכו' וים סוף בקעת וידידים העברת. וכבר אמרו רז"ל שבשעת קריעת י"ס נתעלו ישראל עד אין שיעור עד שראתה שפחה על הים מה שלא ראו הנביאים עכ"ז לא זחה דעתם עליהם ונתנו ידידים זמירות שירות ותשבחות מתוך ענוה ושפלות רוח כי הש"י לבדו הוא רם ונשא והוא משפיל גאים ומגביה שפלים. ולכך הוא מוציא אסירים ופודה ענוים שמה שפדאם מפני היותם עטים ונמוכי רוח ומסיים ועונ"ה לעמו הוא אותיות ענו"ה והיא העומדת לישראל בעת שועם אליו. וכן ג"כ בערבית אומרים בוקע ים לפר משה זה אלי ענו ואמרו. שיל"ד מה שאמר בוקע ים לפני משה לבדו הלא כל ישראל היו עמו. אך הנה משה רבינו ע"ה הוא הי' היסוד המשובח במדת הענוה וממנו גתפשטה לכל ישראל כמו שמצינו שהתורה מספרת במעלת משרע"ה רק מה שהי' עניו כמ"ש והאיש משה עניו מאד כו' כי במקום גדולתו שם ענוותנותו כמו שראינו האות יו"ד בשם הוי' הוא היותר חשוב במעלתו והקוצו של יו"ד יותר גדול כמ"ש בגמ' לא נצרכה אלא לקוצו של יו"ד שהיא העיקר באות יו"ד. לזאת עיקר מעלתו של משרע"ה שהי' עניו מכל אדם. לכן קריעת י"ס שהי' ע"י בחי' ענוה אמר בוקע ים לפני משה בזכות הענוה ומזה נמשך לכל בנ"י זה אלי ענו ואמרו אעפ"י שזכו לראות ולרמז באצבע אעפ"כ ענ"ו היא הענוה שבתורה כתי' חסר שכל ישראל אמרו כן. [גם י"ל זה אלי ענו ואמרו. כי איננו באפשרי לקבל האדם עול מלכות שמים לומר זה אלי רק ע"י הענוה. ענ"ו ואמרו ה' ימלוך לעולם ועד]. וז"ש במשה נטה ידך על הים פי' כחך על הים ובקעהו בזכות הענוה שלך יבקע הים. ועי"ז זכו ברי לקבל עליהם עול מלכות שמים כמ"ש ה' ימלוך לעולם ועד. אבל המתגאה אין אני והוא יכולין לדור כו' . ולזה אומרים קודם עמידת החפלה י"ח ועונה לעמו ישראל בעת שועם אליו עונה לשון ענוה כמ"ש בגמ' אל יעמוד אדם במקום גבוה ויתפלל רק במקום נמוך כמ"ש ממעמקים קראתיך כו' . פי' שיהי' שפל רוח בעצמו. וז"ש וכל קומה לפניך לבד תשתחוה. ולזה מצינו במשה דכתי' ואת שם האחד קרא אליעזר כי אלהי אבי בעזרי כו' שהי' מעורר זכותאבות. וז"שבמלחמת עמלק ומשה אהרן וחור עלו ראש הגבעה. הם האבות הקדושים כמ"ש מגבעות אשורנו .וכן בקריעת י"ם היו מעוררים זכות אבות כמ"ש וירא ישראל. ואי' בזוה"ק ישראל סבא הוא יעקב אבינו ע"ה. וז"ש ונצעק אל ה' אלהי אבותינו וישמע ה' את קולנו. ר"ל שהם לא צעקו להושיעם בזכותם רק בזכות אבותם לכן וישמע ה' את קולנו. וכן וישמע אלהים את נאקתם ויזכור אלהים את בריתו את אברהם את יצחק ואת יעקב. פי' כשרצה הש"י לשמוע צעקתם הנה נתן בלבם להתפלל רק בזכות אבות אז ויזכור אלהים את בריתו אעפ"י שהיו בבנ"י אז נביאים וקדושים מ"מ לא תלו בזכות עצמם רק בזכות האבות כמ"ש ותחת כי אהב את אבותיך ויבחר בזרעו אחריו. ויוציאך בפניו בכוחו הגדול ממצרים. וזה הורה להם בתחלה מה שאמר ה' אלהי אבותיכם נראה אליכם. וז"ש אח"כ וירא אלהים את בנ"י וידע אלהים רק מה שהם ברי זה וידע אלהים זכות אבות כנ"ל. וז"ש ותרא את עני אבותינו במצרים ואת זעקתם שמעת על ים סוף. לפי פשוטו אין שייכות והבנה לדברים האלו. אך לפי הנ"ל הוא כך. ותרא את עני אבותינו לשון עניוות בתפלה שהיו מתפללים רק בזכות אבות יתקבל תפלתם ברצון. וזה שהשיב להם הש"י שיהיו נענים בזכות עצמם כמ"ש ואת זעקתם שמעת על ים סוף. כמ"ש בגמ' אצל חזקיה כל התולה בזכות עצמו תולים לו בזכות אבות וכל התולה בזכות אבות תולים לו בזכות עצמו ע"ש. וזה הרמז בדברי רש"י ז"ל לא אני תחלת הקדושה רק היא מימי אבותי כי אע"פ שאמרו והראו באצבע זהאלי וכו' מ"מ היתה בהם מדת ענוה שלא בזכותם היתה זאת רק שקדושת וזכות אבות גרמה להם זאת כנ"ל וזה הנרמז בגמ' זה אומר של אבותי וכו' והבן:
א"י <b>זה אלי ואנוהו כו' .</b> פרש"י אלהי אבי לא אני תחלת הקדושה אלא מוחזקת ועומדת לי הקדושה ואלקותו עלי מימי אבותי. הנה כבר נתבאר במ"א כי זהו מנת חלק אבותינו הקדושים בכל צדקתם ועבודתם להש"י להוריד ולהשאיר ברכה לזרעם אחריהם כיום הזה וכוונתם הי' מאז להיות בניהם אחריהם עובדים את ה' באהבה ויראה ובתמימות כמוהם אשר ע"כ יתארו בשם אבות להיותם נאמנים לתולדותם הבאים אחריהם מכחם. וע"כ הצדיקים הקדושים ההם בחייהם ובמותם לא נפרדו מזרעם אחריהם בכל דור וכח האב דבוק בבן לא נפרד ממנו גם עתה. א"כ כל עניני המצות ומעש"ט אשר בנ"י עושים שייך ומגיע לשורש נשמתם של אבותינו הקדושים ומיוחס להם לכך צריך האדם לומר מתי יגיעו מעשי למעשה אבותי להדבק בשורש האבות כנ"ל. וזש"א אלהינו ואלהי אבותינו האלקות מאבותינו נמשך לנו כן כל ענין כריתות ברית עם האבות הי' רק למען תת השפעות טובות לבנים כי כן מורה ענין הברית וכרות עמו הברית לתת ר"ל כל ענין הברית רק לתת כו' לכן נאמר וזכרתי להם ברית ראשונים כנ"ל. וכ"נ וארא אל האבות כו' ואזכור את בריתי כו' . ר"ל כבר הראיתי להאבות כל הטוב והשפעות טובות אשר יגיע לבנ"י זרע ברך ה' בשם אל שדי לכן ואזכור את בריתי. והנה כי כן כי כל הטובות אשר יגיע לעם בנ"י הם נוגעים אל האבות ומטובתם של הבנים מגיע שמחה להאבות אשר עמנו כהיום הזה משרשם. לכן רמזו בתפלת י"ח אתה גבור כו' מחיה מתים ורב להושיע. מכלכל חיים בחסד כו' סומך נופלים ורופא חולים כו' . לכאורה מה ענין סומך נופלים וכו' לענין מחי' מתים. אבל לפי דרכינו יאמר בזה שאתה גבור ובעל גבורות ונמתקין בשרשם ורב להושיע בזה מחי' מתים הם האבות ובמה שאתה מכלכל חיים בחסד וסומך נופלים בזה מקיים אמונתו לישיני עפר דמיכי חברון כמ"ש במ"א ע"פ כי ידעתיו למען אשר יצוה את בניו כו' למען הביא ה' על אברהם כי באמת הכל שב אל אברהם וכן ביעקב מה זרעו בחיים אף הוא בחיים כנ"ל. וז"ש ומשמחתך ששמחת בו ביעקב כי לו מגיע השמחה ואח"כ נאמר בפ' ק"ש שמע ישראל ישראל סבא ושמעו אל ישרא"ל אביכם. ונחזור לענין הנה בקריעת ים סוף לא הי' כל הגדולות והונראות רק זאת לבד להעביר את ישראל בחרבה כי לכאורה לא הי' ענין הכרחי כמבו' בספרים. אך באמת גבהו מחשבות ה' בענין קריעת י"ס וסודו ידוע להמשכילים כמבו' בזוה"ק בעתיקא תליא מלתא וכדי לדכאינן במיין עלאין בבחי' נחל קדומים לגוזר ים סוף לגזרים והעביר ישראל בתוכו כנודע בספרים. ע"כ כמוהו יעברו גאולים לעתיד כמ"ש והכהו לשבעה נחלים והדריך בנעלים כי הוא ענין עבדות טהרה וקדושה לכן אחרי העבירם בים סוף נתקדשו ואמרו תיכף שירה ולא אמרו זאת אחר צאתם ממצרים. ולכן נאמר וירא ישראל ישראל סבא כנ"ל. וזה שפרש"י מוחזקת ועומדת היא הקדושה ואלקותו מימי אבותי כי אלקותו ועוצם הקדושה היא באה לי מכח חזקה זה היא של אבותי אשר השאירו אחריהם ברכה אתנו כנ"ל:
<b>ויסע משה את ישראל מים סוף ויצאו אל מדבר שור וכו' ויבאו מרתה ולא יכלו לשתות מים ממרה כי מרים הם כו' וילונו העם וכו' ויצעק אל ה' ויורהו ה' עץ וישלך אל המים וימתקו המים שם שם לו חק ומשפט ושם נסהו ויאמר אם שמוע תשמע כו' כי אני ה' רופאך.</b> הנראה לרמז בפסוקים הללו בלי שנאריך בדקדוקים. דהנה אמנם כן דרך הצדיקים אשר מעולם בהגיעם אל מדריגה העליונה ברוה"ק ובדביקות הש"י ב"ה הנה נותנים אל לבם אך להסתכל במה שיהי' לעתיד בדורות הבאים עם בנ"י כמו שמצינו זה באברהם אבינו ע"ה בברית בין הבתרים והנה אימה חשכה גדולה נופלת עליו וכן במשרע"ה אהי' אשר אהי' כמבו' בגמ' וכן לכל שאר הצדיקים הוא כן וכמו ביעקב קודם הסתלקותו כמבו' בכתוב וכן רשב"י כמבו' בזוה"ק וכ"ז הוא שנותנים אל לבם להעתיר אל ה' על בניהם להקל מהם עול הגלות ולהשיבם אל נוויהם בשלום. והנה גם כאן אחר שהגיעו ישראל בים אל המדריגה הגדולה ראתה שפחה על הים מה שלא ראו הנביאים הנה נתנו ג"כ אל לבם להסתכל על לעתיד. וזה הפי' ויסע משה את ושראל מים סוף ויצאו אל מדבר שור מאי שור אסתכלותא ויבואו מרתה פי' רמז מרתה מר"ת ה' ראו והסתכלו הצער גלות השכינה מרת ה' תתאה כמ"ש והיא מר לה. וזהו בגלות נקרא מרתה והוא שרמוז ג"כ בגמ' גיטין דף נ"ו ע"א בלשון חכז"ל מרתא בת ביתוס עתירתא דירושלים שכל זה מרמז על השכינה מירושלים וזהו שדרתי' לשלוחא אייתי לי סמידא שהשכינה מבקשת להביא לה מנחת סלת שהם המצות ומעש"ט כראוי אדאזיל אזדבין כי אבד חסיד מן הארץ אייתי לי חיוורתא כו' עד אייתי קמחא דשערי עכ"פ מנחת שעורים וגם זה אינו בנמצא בעוה"ר כו' כל המעשה הזאת על השכינה כמבואר להמעיין שם ומ"ש ומתה רומז לנפילה כיל"ח. קרי עלה ריב"ז הרכה בך והענוגה הפסוק הזה מרמז על השכינה בסה"ק. והנה כעין זה עוד שם מעשה באשה אחת וצפנת בת פניאל שמה צפנת שהכל צופים ביפיה בת פניאל בתו של כה"ג גם זה רומז הכל על השכינה והיא בתו של כה"ג הוא אב"א יסד ברת"א שנתעלל בה שבאי כל הלילה שבעוה"ר ראתה גוים באו מקדשה כי ראו ערותה הלבישה ז' חלקים והוציאה למכרה השבעה חלקים הנה ידוע בלבושי שכינה היא מלכות. וכן שם הפשיטה ששה חלקים. והשביעי של מלכות קרעתו ונתפלשה באפר. הענין הזה יתבאר להמעיין בספרים בענין אורות השכינה כיל"ח. וזה שם כל הענין המעשה ע"ז הדרך ע"ש. והנה כן הוא ענין גלות השכינה בעוה"ר הוא בכל יום קללתו מרובה משל חבירו ר"ל כמבואר זה בתיקון שלשה משמורות ע"ש בפלגות לילא עאלת לגוי אתר דבית קודש קדשים אמת לי' דאתחריב ואסתאב אתר בית מותבא כו' ע"ש שיש להבין מה ראה חורבן הזה מחחדש בכל לילה הלא הבית הזה חרב מני אז זה אלף וכמה מאות שנה ומה נתחדש בכל לילה בכי' חדשה. אך הנה בעוה"ר עיקר טומאת המקדש וקדשיו וגלות השכינה הם העוונות והם שגרמו החורבן מאז בתחלה וכן בכל יום מתגברים יותר ר"ל וזה שצועקת השכינה בכל לילה יותר ובוכה ומיללת על זה בכי' חדשה שנתחדשו עתה עוונות חדשים שלא היו אתמול. וזהו חמת דאסתאב אתר בית מותבה נטמא טומאה חדשה ר"ל והיא גרם עיקר הפירוד וגלות השכינה כמ"ש כי אם עוונותיכם היו מבדילים כנ"ל. ולכן נאמר בכל לילה שני פעמים תנחומין כמ"ש שם כדין זמין קב"ה לגבה ונחים לה ומלל עמה כה אמר ה' מנעי קולך מבכי ועיניך מדמעה כי יש תקוה לאחריתך. ופעם שנית שם עוד עד דאומי לה דכתי' כה אמר ה' מנעי קולך מבכי. כי את זה לעומת זה ג"כ הנחמות מתחדשים בכל יום ויום יותר כי בהתיקון יתעלה ויתנשא הכל יותר לאין שיעור בכל יום ומדה טובה מרובה על מדת פורעניות כנ"ל. וז"ש נחמו נחמו עמי שני פעמים יאמר אלהיכם בכל לילה הוא כן ובכל לילה מתחדש הנחמה ומתגדל יותר מה שלא הי' הנחמה כזה ביום אתמול. וכמו שהחטא והטומאה מתרבה בכל לילה כנ"ל הנה לעומתו נתרבה הישועה והנחמה בכפליים יותר. והראי' מענין טומאת ימי לידה וימי טהרה לזכר ולנקבה שהטומאת לידה היא שבועיים הנה ג"כ ימי הטהרה בכפליים ששים יום וששת ימים כי כאשר הטומאה רבה בכפליים הנה לעומתו גם ימי הטהרה רבה בכפליים כנ"ל. נחזור לענינינו הנה זהו שכתוב ויצאו אל מדבר שור ויבאו מרתה כשהסתכלו באורך הזמן ראו באריכות הגלות ויבאו להסתכל בצער גלות השכינה שהיא מר"ת ה' כמ"ש בצרת"ה לי קראתי ויענני שהיא צר"ת ה' וכ"כ אל תקראן לי נעמ"י קראן לי מר"ה כי המר שדי לי מאד בחי' שדי הוא יסוד שאין יחוד כנ"ל. וז"ש ולא יכלו לשתות מים ממרה כי מרים הם. פי' לא יכלו לסבול ולהבין ענין צער הגדול הזה איכה יהי' זה באפשר להיות לטובה כי בחי' מים הם חסדים. אך איכה אפשר שיהי' זה הכל חסדים וכמו שצעק הנביא אי' חסדיך הראשונים זכ"ר אדנ"י חרפת עבדך כו' כי החסדים בתוך הגלות המר הזה הם חסדים מכוסים אי אפשר להבינם כי מרים הם מבחוץ ולכך וילונו העם כו' ויצעק משה אל ה' ויורהו ה' עץ ר"ל הורה לו ה' דרך ועצה וישלך אל המים וימתקו המים שהם נראים מרים כי בתיקון מעט יהיו כולם חסדים גמורים. וזהו ויורהו ה' עץ בתיקון עץ הדעת ימתקו המים יתהפכו הכל לטובה ויתוודע הכל כי כך הי' צריך להיות. וזהו שם שם לו חק ומשפט ר"ל שם בהגלות ג"כ שם לו חק פרנסה כמ"ש ותתן טרף לביתה וחק לנערותי' ומשפט עמו כמ"ש שבטך ומשענתך המה ינחמוני שני הבחי' צריכין לנחמה. וזהו ושם נ"סה"ו הוא נ"ס ה"ו כי מתוך הצרה ימציאם פדות ורווחה יתירה יותר ויותר כי הכל לטובה. וזהו ויאמר אם שמוע תשמע כו' כל המחלה אשר שמתי במצרים לא אשים עליך כי אני ה' רופאיך. ר"ל אם תשמע בהתשובה ותיקון הנה לא אשים עוד עליך מחלה לא תצטרך עוד לגלות ויסורין ובחי' חסדים מכוסים כי אז ישפיע לך חסדים טובים ומגולים ואז תוודע כי אני ה' רופאיך. פי' גם היסורים והגלות שעברו עליך כולם היו אך רפואות וטובות לנפשך שהיו צריכין לך ואף אם נראו מרים הם חיים לנפשו כמו סמי הרפואה שנראים מרים להחולה והם חיים מרפא לנפש כי אני ה' רופאיך וחפץ להטיב לך כל הימים אמן: א"י ויבואו מרתה כו' ולא יכלו לשתות מים ממרה כי מרים הם וכו' וימתקו המים. הנ"ל עפ"י מ"ש בתהלים קי"ט טוב אתה ומטיב למדני חוקיך. ע"ד שבארנו במ"א בעסק לימוד התורה שיהי' בכוחו להשפיע כל טוב לעולם. וז"ש כל תורה שאין עמה מלאכה סופה בטלה. פי' שיהי' בכח לימודו להוריד השפעות טובות בעולם. ולזה בכל יום אחר ברכת התורה אומרים יברכך כו' כי זהו עיקר הלימוד ואם לאו סופו בטילה. וז"ש דוד המע"ה טוב אתה ומטיב למדני חוקיך שיהי' לימודו בבחי' טוב ומטיב לאחריני. וז"פ והערב נא כו' את דברי תורתך לשון עריבות ומתיקות עם הבורא ב"ה כביכול כמ"ש כל הלומד תורה לשמה הקב"ה שונה כנגדו ואז הוא בחי' טוב ומטיב כנ"ל. ולזה כשבאו מרתה ולא יכלו לשתות מים ממרה שהתורה נמשלה כמים. ויצעק אל ה' . פי' שצעקו אל הש"י שיעזור להם שימצאו טעם בלימודם. וז"ש אל ה' לצרף לימודם עמו כביכול ויורהו ה' עץ הוא הצי"ע כי על ידו יבא לתכלית לימוד לשמה להעלותו לרצון למעלה וע"י הצירוף שלהם למשרע"ה העלה לימודם למעלה. וימתקו המים מצאו טעם ודעת בלימוד' הנמשל' למים.וזה הענין שחייב האדם להקביל פני רבו ברגל כי גם עליית הרגל הוא התועלת להעלו' כל התו"מ שהיו בבחי' הרגליים ולא עלו למעל' לרצון עתה בהתקשר' עם הצדיק יעלה אותם עמו:
<b>וילונו כל עדת בנ"י על משה ועל אהרן במדבר.</b> יש לרמז טעם על הכתוב כאן וילינו ביו"ד והקרי וילונו בוי"ו. וכן בפ' קרח כתיב ג"כ ואהרן מה הוא כי תלינו עליו. דהנה זהו כח קדושת הצדיקים ורועי ישראל שעל ידיהם הנה בנ"י החוסים בצילם הם נשמרים כל הימים וכל הלילות מכל מקרה לא טהור ח"ו כמ"ש חונה מלאך ה' סביב ליראיו ויחלצם הם הסובבים את היראים. וזה הי' בכח קדושת משרע"ה ואהרן הכהן שני השושבונין של בנ"י וכמבו' בפרקי דר"א פרק מ"א שכל הדור ההוא זכו להיות כמלאכי השרת שלא ראו טפת קרי מימיהם ורמה לא שלטה בם. וז"ש ורגלך לא בצקה זה ארבעים שנה. שלא הספיק בציקם של אבותינו להחמיץ כו' הכל רמז על ענין שמירת ברי"ק. וכ"ז הכל ע"י קדושת משרע"ה שהקריבם לפני הר סיני תורה צוה לנו משה והוריד לנו את המן מן השמים. ובקדושת המן נאמר לא הבאיש ורמה לא היתה בו כי נבלע הוא באיברים ולא יצא כלל ממנו לסט"א. מ"ן בגימ' צ' רמז לבחי' יסוד צדיק לכן האוכלי מן היו כולם צדיקים שלא הבאישו ורמה לא שלטה בהם. וכן אמרו שגם אשה נדה לא היתה בהם. וזה שצוה משה מלא העומר ממנו משמרת לדורותיכם. מל"א גימ' ע"ב עה"כ שהוא בחי' החסד כמ"ש חסד יסובבנהו עמר גימ' ש"י שיהיו נשמרים בבחי' המקיפים בקדושה בחסד עליון שלא יראו קרי ח"ו כנ"ל. וזהו למשמר"ת אותיות שמר מפסיק בין שתי אותיות מ"ת שלא יתקרבו. וזהו יהיו לדורותיכם שיהי' ביכולתם להפריד בין ב' האותיות ע"י שמירת הברית כנ"ל. וז"ש קח צנצנת אחת ותן שמה מלא העומר מן והנח אותו לפני ה' כי ע"י מל"א העמ"ר שהוא רומז לבחי' שמירת היסוד כמ"ש והוא בחי' צדיק גימ' מ"ן עי"ז הנח אותו לפני ה' יש בחי' נייחא לבחי' יסוד שלמעלה לפני ה' . וז"ש ויניחהו אהרן לפני העדות למשמרת העד"ת אותיות הדע"ת שהוא תיקון הדעת כיל"ח. וז"ש לעיל זה הדבר אשר צוה ה' לקטו ממנו איש לפי אכלו עמר לגלגלת מספר נפשותיכם איש לאשר באהלו תקחו כי ע"י המן היו מעלים ניה"ק כל איש לפי אכלו וכוונתו. וזהו עמר גימ' ש"י כנ"ל הם הני"ק שנפלו ע"י טפת קרי ר"ל היו מעלים אותם עד בחי' לגלגלת הוא בחי' כת"ר ובחי' חכמה הוא בחי' ש"י. וזהו עמ"ר לגלגלת מבחי' אב"א ולמעלה וע"ז נאמר מספר נפשותיכם שהני"ק הם בחי' מספר נפשות שלכם כנודע וז"ש איש לאשר באהלו תקחו כי ע"י עליות הני"ק הנה חוזרים הנשמות לבא בבחי' רחם דקדושה כמ"ש רחם ארחמנו. וכה"א וכל בכור אדם בבניך תפדה בכור הוא לשון מחשבה ואמה"כ כי תיקון פגם אדה"ר שהי' במחשבה הנה בבניך תפדה בבניך ממש אשר תוליד בקדושה תפדה את הני"ק שנפלו מאדה"ר. וז"ש אחר עליית הני"ק מבחי' מ"ן כנ"ל איש לאשר באהלו תקחו אוהל זה אשתו להשיבם אל הולדת הקדושה. ועל זה הענין רמז בתחלת הפרשה וילינו כל עד"ת בנ"י שהיו נשמרים בלינה כל בחי' היסוד עד"ת הוא בחי' הדעת של בנ"י שלא נפגמו בלילה וכ"ז ע"י משה ואהרן מכח קדושתם כנ"ל. וכן אמה"כ ונחנו מה כי תלינו עלינו ע"ד הנ"ל והבן. וז"פ הפ' עזרי מעם ה' כו' היינו הצי"ע שהוא דבוק בבורא ב"ה. וז"ש אל יתן למוט רגלך. רגלך רומז עד"ז כמ"ש ורגלי חסידיו ישמר כנודע. וזהו הנה לא ינום ולא יישן שומר ישראל ה' ישמרך מכל רע בחי' רע מורה עד"ז. וכן כתי' שומר ה' את כל אוהביו. כל הוא בחי' היסוד כנודע. וזה כוונת ק"ש שעל המטה. פדית אותי ה' אל אמת. אות"י הוא בחי' היסוד אב"ק אל אמת הוא בחי' דכ"ר והבן:
<b>ויאמר ה' אל משה הנני ממטיר לכם לחם מן השמים.</b> צל"ד למה נאמר מן השמים ולא נאמר משמים. וכ"כ הללו את ה' מן השמים. וכן בעקידה כתי' ויקרא אליו מלאך ה' מן השמים ג"כ תיבת מן צריך ביאור. גם כי הוא מיותר כי מי לא ידע בכל אלה שהמלאך הוא משמים. ובכמה מקומות כתי' מלאך ה' סתם וגם בסנה לא נאמר רק מלאך סתם. אכן כבר נודע כי דרך העבדות הנכון הוא בבחי' מ"ר לעולמות העליונים. וגם בהעליות מ"נ עצמו יש כמה בחי' ומדריגות כי יש בחי' גם באדם עצמו כמ"ש זכר ונקבה בראם וכן בי אדני ולמעלה ממנו שעולה מ"נ עד בחי' זו"נ ולמעלה ממנו שגורם מ"נ עד בחי' או"א ובחי' ארי"ך אי"ן ועתי"ק עד בחי' א"ם ב"ה כי ע"י מעשה התחתונים הנה כל העולמות הם מתעוררים בהעלאת מ"נ זה לזה עד למעלה למעלה כיל"ח. והנה בענין העקידה ע"י מעשה של א"א בהניסיון הזה באהבה וברצון הגדול הנה עי"כ התעורר כל העולמות העליונים שנעשו כולם בבחי' מ"נ זל"ז כנ"ל. ולכן כתיב ויקרא אליו מלאך ה' מן השמים כלומר שנעשה היחוד למעלה ובא שפע הארה הגדולה אליו בבחי' מלאך ה' ע"י שהי' בבחי' מלאך מן השמים שהשמים ושמי השמים שהם העולמות העליוני' כיל"ח כולם נעשים בחי' מ"ן זל"ז כנ"ל. וכן אמר הללו את ה' מן השמים שהם העולמות העליוני' כולם נעשים מ"נ זל"ז ויהי' היחוד למעלה למעלה מן השמים ושמי השמים. והנה עד"ז רמוז כאן לחם מ"ן השמי"ם. כי בחי' המן בא מעולם העליון הגבוה מאד כמ"ש והמן כזרע ג"ד הוא לבן. מ"ן ר"ת "מיין "נוקבין ר"ל שהעלאת מ"נ הי' עד בחי' חיוורתא. וז"ש והמ"ן גרם היחוד למעלה עד שהי' כזרע ג"ד ר"ת "גומל "דלים שבא השפע לבחי' מלכות הנקראת בחי' דלה וזה הי' מעולם הלבן כנ"ל. וזש"א הוא הלחם אשר נתן לכם לאכלה בחי' הוא רומז על עלמא עלאה דאתכסיא שנקרא הוא כיל"ח ואמה"כ מבחי' הוא כתר עליון נתן ה' לכ"ם. גימ' צ' שהוא בחי' היסו"ד לאכלה לאכ"ל ה' שהוא באי' מלכות כנ"ל. וזש"א ויאמרו איש אל אחיו מ"ן הו"א כי לא ידעו מ"ה הו"א. כי הנה דור המדבר היו כולם צדיקים והעלו מ"נ עד בחי' הוא כתר עלאה כנ"ל. אבל הם תלאו כל אחד בחבירו וזה שאמרו איש אל אחיו שחבירו פעל כל זאת. וזפ"ה מן עד הוא כנ"ל כי לא ידעו מ"ה הו"א הוא העלאת בחי' זעיר שם מ"ה עד בחי' הו"א כנ"ל. וכן למעלה הי' ג"כ בחי' היחוד ופניהם איש אל אחיו כמו שהם הסתכלו איש אל אחיו כנ"ל. וז"ש הנני ממטיר לכם לחם מן השמים שהוא בחי' לחם שפע מהאור העליון שיהי' העלאת מ"נ השמים העליוני' כנ"ל והבן:
א"י <b>הנני ממטיר לכם לחם מן השמים.</b> פי' שלא תצטרכו עוד לכסף וזהב. כי למעלה אמר ויסע משה את ישראל מים סוף ודרשו רז"ל הסיען בע"כ. וזהו לשון ביזת הים שהוא לשון בזיון בכסף כזה כמ"ש באברהם. ולבני הפלגשים אשר לאברהם נתן מתנות כל כסף וזהב שהי' לו מפרעה ומאבימלך הכל נתן להם שלא רצה ליהנות כלל ממנו כנ"ל:
א"י <b>הנני ממטיר לכם לחם מן השמים ולקטו דבר יום ביומו כו' .</b> הנה יש להבין הלשון דבר יום ביומו מהו לשון דבר. גם מה שלא יכלו להותיר המן מיום לחבירו. אמנם הנה אמרו רז"ל לא ניתנה תורה אלא לאוכלי המן. ולהבין דבריהם בזה. נקדים עוד מאמרם לחם אבירים אכל איש זה משה יל"ד הלא כל ישראל אכלו המן ארבעים שנה. אכן הכוונה להם בזה דהנה הקב"ה מחדש בכל יום תמיד מעשה בראשית. פי' כל העולם נברא ע"י התורה וכן בכל יום מתחדשים הלכות בב"ד שלמעלה שבהם נברא ונתחדש העולם בכל יום מחדש ועיקר קיום העולם ע"י התורה ותלוי באותן החידושים שמודיעים אותם לבנ"י ולצדיקי הדור שהעולם קיים עליהם. והנה זה הי' ענין המן לחם מן השמים שהוא בא מאורות העליוני' וחיות האלקי שכל צבא מעלה ניזונים ממנו והוא לחם אבירים לחם המלאכים רק כשירד אח"כ נתגשם קצת ונעשה ממנו לחם לפי אכלו אולם הכל ע"י אור התורה העליונה אשר ממנו בא השפע והחיות לכל העולמות והנה כאשר ירד המן שהוא משפע אור התורה כשנתחדש ההלכה לצורך היום וזה לא ניתנה התורה אלא לאוכלי המן כי עם המן ירדה התורה לישראל אמנם הנה לכאו"א מבנ"י יש לו חלק בתורה כמ"ש ותן חלקנו בתורתך אבל למשרע"ה לו יתר שאת ויתר עז כי הוא דגל התורה כולה ולכך אמרו חכז"ל לחם אבירים אכל איש זה משה כי כן הוא לבדו השיג אור התורה העליונה מה שלא השיגו בנ"י זולתו. והנה זה ביאור הכתובים. הנני ממטיר לכם וכו' ויצא העם ולקטו דבר יום ביומו. פי' לקטו מההלכות ואורות העליור' החדשים דבר יום ביומו כי בדבר ה' שמים נעשו ולכך לא יותירו ממנו עד בקר ליום חבירו כי אין לשנות החידושים מיום לחבירו. וז"ש למען אנסנו הילך בתורתי אם לא. פי' אנסנו לישראל אם ילך המן בתורתי עם תורתי כי אם יזכו ירד ויתגלה להם שפע האורות מחדושי תורה שלמעלה. וז"פ והי' משנה על אשר ילקטו יום יום. משנה לשון משניות וזהו הרמז בגמ' שירד להם עם המן אבנים טובות ומרגליות הם דברי תורה ומרגלאן טבן דאורייתא. וז"ש איש לפי אכלו לקטו היינו לפי אכילתו ומדריגתו לקטו מאורות העליונים כי עיקר ושורש אכילתו הוא רק חיות האלקות אשר בתוך המאכל המן כנ"ל. וזה הטעם נכון מה שלא אמר להם משה מצות השבת מיד כמו שנצטווה כמבו' הקושי' בראשוני' ז"ל כי אחרי שירד המן להם עם התורה הי' סבור משרע"ה כי הם מעצמם ישיגו וידעו מצות השבת וז"ש להלן ראו כי ה' נתן לכם את השבת. הלא הי' לכם לראות בעין ע"י אכילת המן מצות שבת שנשתנה טעמו וריחו הי' לכם לטעום טעם התורה שירד ע"י אכילתו בקדושה יתירה בשבת כמ"ש ויברך אלהים את יום השביעי ויקדש אותו קדשו במן. והבן:
א"י <b>ויאמר ה' אל משה הנני ממטיר לכם לחם מן השמים כו' ויאמר משה אליהם הוא הלחם כו' לקטו ממנו כו' .</b> הנ"ל לבאר בפסוקים הללו עפ"י מ"ש במ"א בעניני ההשפעות בפרנסת בני אדם שצריך שמירה גדולה מאד לבל יהי' יניקת ההשפעה מסט"א ח"ו כי דבר זה הוא מטמטם לבו של אדם כמו סם המות ח"ו. וז"ש בין החי' הנאכלת ובין החי' אשר לא תאכל. וז"ש יעקב אבינו ע"ה על יוסף בנו חו' רעה אכלתהו טרוף טורף יוסף. שהי' דואג עד"ז לבל יהי' יניקתו ע"י חי' רעה רומז לסט"א טומאת מצרים. ופוק חזי מה עלתה בו כי לולא שהי' יעקב אבינו נהנה משפע מצרים לא היו בניו יורדים לגלות מצרים כלל. [כמ"ש בזוה"ק בפ' שמות דף ב' ]. וזה הרמז בגמ' קשין מזונותיו של אדם כקריעת ים סוף של אדם דייקא. פי' כשהשפעה באה ע"י אדם צריך שמירה גדולה כמו בקריעת י"ס שהי' הקטרוג הללו ע"ג כו' . ובזה פרשתי הפ' אמר אויב ארדוף כו' תמלאמו נפשי. שפרעה הי' רצונו לרדוף אותם בזה מכח ההשפעה שלו אחלק שלל תמלאמו נפשי לשון רצון ותאוה. להביא אותם לידי תאוות רעות ועי"ז אריק חרבי כו' . אולם ה' מפיר מחשבות ערומים כמ"ש נשפת ברוחך. פי' שהי' נוסף עליהם רוח טהרה וקדושה כדי שלא יוכל פרעה להביאם לידי תאוות רעות והיו בנ"י מלאים בקדושה וטהרה וכשזה קם זה נופל. וז"ש ואת עצמות יוסף אשר העלו בנ"י ממצרים כי יוסף הצדיק הוא הי' התיקון של חטא אדה"ר. עצמות אותיות עץ מות. ובכוחו הי' קריעת י"ס כידוע. ובזה יבואר הפסוקים הללו הנני ממטיר לכם לחם מן השמי' כי ההשפעו' הם לפי האתערו' דלתתא והיא בחי' מ"ן ולפי הידוע בברכת המוציא לחם מ"ן הארץ ר"ת מ"נ אך ירידת המן הי' ממקום גבוה מאד אשר גם השמים הי' כנגדו בבחי' מיין נוקבין ויצאו העם ולקטו. פי' שעכ"ז הי' צריכין להתעורר ג"כ למטה איש איש לפי מדרגתו וקדושתו כן הי' המן יורד אליו. וזה איש לפי אכלו לקטו. מספר נפשותיכם עומר לגלגלת כי ע"י אכילת האדם בקדושה הוא מתקן הגלגולים שבמאכל הזה. ויאמר משה אליהם הוא הלחם. ע"ד מ"ש לעיל בפ' בא אך אשר יאכל לכל נפש הוא לבדו יעשה לכם. רמז לעולם הנסתר מעין כל חי נקרא הו"א כמ"ש ממקומו הוא יפן ברחמים. אשר יאכל לכל נפש כשאדם מתנהג בקדושה ואינו חפץ להתענג בתענוגים רק להחיות את נפשו כמ"ש הלל שהולך לגמול חסד עם נפשו. לאדם כזה הש"י בעצמו מכין פרנסתו וזה הוא לבדו יעשה לכם ולא לעובדי כוכבים לא יבוזו זרים יגיעו וז"ש משה הוא הלחם כמ"ש אתה הו"א הה' קודם רומז לעולם הנסתר. לחם גימ' ע"ח רמז לג' הויות הקדושות נגד שפע בני חיי ומזוני לאו בזכותא תליא אלא במזלא. מזל"א עולה ע"ח וז"ש תערוך לפני שלחן נגד צוררי. כשהקב"ה בעצמו ממציא לו השפעתו לא ישלטו זרים וזה נגד צוררי. וז"ש בנ"י מן הוא כי לא ידעו מה הוא רמז כנ"ל בחי' מיין נוקבין כי לא ידעו מה הוא שלא השיגו עד עתה בחי' מעלות העולם הנקרא הוא. וז"ש להלן ויאמר משה אל אהרן קח צנצנת אחת ותן שמה מלא העומר מן למשמרת לדורותיכם. לפי הנ"ל שכח המן הי' לפי הכנת ומדריגת הקדושה אשר בכל איש ואיש לפי אכלו לקטו. ממילא משה רבינו ע"ה שהוא הי' בקדושה גדולה ויתירה מאד כתיב בו לחם אבירים אכל איש זה משה אשר חלקו במן הי' בו קדושה יתירה כמו מלאכי השרת. והוא זכה וזיכה את הרבים כמ"ש מגו דזכי לנפשי' זכי נמי לחברי' . לכן בעוצם קדושתו עמד על כל ברי שיהיו משומרים מכל פגם כל ארבעים שנה כמ"ש ורגלך לא בצקה כו' כמבואר בכתבי האר"י ז"ל שזה רמז לשמירת הברית כמ"ש לעיל בפ' וילונו כל עדת בנ"י שהלינה הי' בקדושה מפחד בלילות. וכמ"ש במשנה ולמה אמרו חכמים עד חצות כדי להרחיק את האדם מן העבירה כי בחצי לילה ראשונה צריך שמירה מאד וזה ענין ק"ש עד חצות כי מחצי לילה ואילך אינו צריך עוד לזה. וז"ש ויניחהו אהרן לפני העדו"ת למשמרת לשון דע"ת שיהי' שמירה לבחי' הדעת לדורותיכם. כמ"ש בברהמ"ז שתהא למשמרת שלום בחי' היסוד נקרא שלום במ"ש ויבא יעקב שלם שלם בגופו רמז להנ"ל ה' ברחמיו יגן עלינו ויפרוס עלינו סוכת שלו' אמן:
<b>ראו כי ה' נתן לכם השבת על כן הוא נותן לכם ביום הששי לחם יומים.</b> יש להבין ענין הדבור שאמה"כ ראו מה הראי' השייך בזה. גם מה חדש עתה באזהרה זו הלא כבר אמר להם למעלה ככתוב. אכן מה שנ"ל בזה. דהנה מבואר בגמ' מתנה טובה יש לי בבית גנזי ושבת שמה. הכוונה בזה על נשמת הצדיקים שהם גנוזים באוצר העליון ונשמת הצדיק הוא מתנה טובה לעוה"ז ושבת שמה כי הצדיק נקרא שבת. וז"ש גנזו לצדיקים לע"ל פי' שגנז את נשמת הצדיק להיות עתידים לבא בכל דור ודור להטיב לישראל והן המה בחי' אור הגנוז כמ"ש במ"א. אולם הנה יש ב' בחי' בהצדיקים. יש בחי' צדיק אשר בא לעוה"ז רקל למד תורה ומצות לבנ"י ולהורות להם דרך היראה והעבודה להש"י. ויש בחי' צי"ע שהוא הצנור ויסוד המשפיע כל טוב לעוה"ז לבנ"י כמו יוסף הצדיק כמ"ש וישלחני אלהים לפניכם כלומר מה ששלחני האלהים בעוה"ז הוא לפניכם עבור טובתכם להחיות עם רב כמבו' בכתוב. וכן מרומז בכתוב ויאמר ישראל אל יוסף רומז על בחי' ישראל שלמעלה אל בחי' יוסף רומז ליסוד הלא אחיך רועים בשכ"ם כמ"ש במ"א. לכה ואשלחך אליהם פי' אשלח אותך לעוה"ז להשפועם כ"ט כמ"ש לך נא ראה את שלום אחיך ואת שלום הצאן והשיבני דבר פי' להמתיק הדינין דיבור לשון קשה כמ"ש ואת הדבר הקשה. ותשיב אותם להעלות ולהמתיק הדינין בשרשן. אמנם בחי' משרע"ה אעפ"י שהוא הי' דגל התורה הנה הוא הי' כלול משני הבחי' הצדיקים הנ"ל כמ"ש ויקח משה את עצמות יוסף עמו. פי' עצמיות וכוחו של יוסף לקח עמו להיות משפיע ולהמתיק הדינין כמ"ש כל דבר הקשה יביאון אל משה. וכן כי יהי' להם דבר בא אלי. וכ"נ וישב משה את דברי העם אל ה' . פי' שהעלה בחי' הדינין למעלה ע"י מס"נ שרצה לשוב ולמסור נפשו עבור בנ"י כנ"ל. והנה כן הוא אומר וישב משה אל ה' ויאחר למה הרעות לעם הזה למה זה שלחתני ומאז באתי אל פרעה לדבר בשמך הרע לעם הזה. כי הנה מבו' בזוה"ק בפ' זו כי ענין השליחות של נשמת משרע"ה היקרה לעוה"ז הי' עבור ב' ענינים אחתלתת התורה לישראל. והשנית לעשות אותות ומופתים בפרעה וז"ל דא הוא דזמין לנחתא בין בני נשא וזמינא אורייתא גניזא דגניזין לאתמסרא על ידוהי וכו' ע"ש באורך עוד והיא יהיבת לי' מתנין זייונין לאלקאה לפרעה ולכל ארעא ע"ש. הנה זה שאמר וישב משה אל ה' שרצה לשוב למעלה כשראה שלא הועילה דבריו לפרעה וזה שצעק למה הרעות לעם הזה למה זה שלחתני כלל לעוה"ז הלא רק בעבור זה באתי לכאן. וזש"א ומא"ז רומז לעולם הבינה שהיא השמינית גימ' א"ז ואמר הלא מה שמבחי' הבינה באתי לעוה"ז הוא רק עבור ב' הענינים. האחת אל פרעה כמ"ש בזוה"ק והשנית לדבר בשמך תורה ומצות ועתה כי דברי לא הועילו ואינם נשמעים הרע לעם הזה כי לא אוכל להועיל ולמה זה שלחתני לעוה"ז כלל. ועל ב' הענינים הנ"ל של משרע"ה סיים התורה בשבחו שאמה"כ ולא קם עוד בישראל נביא כמשה אשר ידעו ה' פנים אל פנים וכו' לכל האותות והמופתים אשר שלחו ה' לעשות בארמ"צ לפרעה ולכל עבדיו ולכל ארצו ולכל היד החזקה ולכל המורא הגדול אשר עשה משה לעיני כל ישראל. לכאורה ב' הפסוקים האלו אין להם ביאור. אך הוא הדבר אשר בארנו המובא בזוה"ק הנ"ל שהכתוב מספר בשבחו של משרע"ה שתיקן ועשה כל מה שנשלח לעוה"ז. האחת אשר שלחו ה' לעשות אותות ומופתים לפרעה ולכל עבדיו והשרת אשר שלחו ה' לכל היד החזקה ולכל המורא הגדול זה גילוי שכינה במעמד הרוחני על הר סיני שנאמר שם לעיני כל ישראל כמ"ש וירא העם וינועו ויעמדו מרחוק. ובכן הנה ב' הבחי' הצדיקים האלו שבארנו שניהם כאחד טובים לישראל שהם בחי' שמור וזכור בדבור אחד. כי כן יוסף הוא בחי' יום הששי ומשה הוא בחי' השבת כיל"ח ישמח משה במתנת חלקו. וזה ביום הששי והכינו את אשר יביאו בחי' היסוד מכין לשבת. וזה שנאמר ביוסף וטבוח טבח והכן כי אתי יאכלו האנשים בצהרי"ם ובגמ' מוכח מזה הכנה לשבת. וז"ש בצהרי"ם גימ' במשה לכן אתי יאכלו האנשים מבחי' יסוד כנ"ל. וז"ש והכינו את המנחה עד בא יוסף בצהרי"ם הוא עם מש"ה כי יוסף ומשה הם כאחד כמ"ש ויקח משה את עצמות יוסף עמו והוא בבחי' כליל תפאר"ת בווי"ן תתקטר. וזה כי שמעו כי שם יאכלו לחם ב"פ לח"ם עולה גי' יוסף. וזהו סמיכת יום הששי ויכולו השמים בחי' יוסף לבחי' משה. וזה ענין תוספות שבת יוסף בחי' מוסף כיל"ח. וזהו איכה תרעה איכה תרביץ בצהרי"ם שלמה אהי' כעוטי' על עדרי חביריך. כי שאל איכה תרעה בהגלות איכה תרביץ. ומשיב בצהרי"ם בבחי' מש"ה כי אתפשטותי' בכל דרא. וזהו שלמ"ה אותיות למש"ה אהי' כמ"ש כי אהי' עמך. וכן משה נקרא בחי' צהרי"ם כי פני משה כפני חמה כיל"ח. ומעתה נחזור לביאור הכ' זה שאמר ראו כי ה' נתן לכם השבת כמ"ש כי נותן לכם מתנה טובה נשמת הצדיק ושבת שמה ע"כ הוא נותן לכם ביום הששי לחם יומים בחי' יוסף המשיך ב"פ לחם גימ' יוסף וזה נותן לכם בהכנת השבת כנ"ל. והבן:
<b>ויאמר משה ואהרן אל בנ"י ערב וידעתם כו' ובקר וראיתם כו' בשמעו את תלונותיכם על ה' .</b> הנ"ל לרמז בזה באריכות לשון הכתוב הזה על סדר תיקון חצות. כי הנה כל הירא ומר לבב על צער גלות השכינה הנה צריך לקום ולהתעודד לשתף עצמו על צערהגלות הזה כמבו' בכל הספרים והאיש אשר כיוון לבו באמת בזה הנה השכינה היא בעזרו להושיעו אח"כ בחסד בקר בהשפעות טובות ורפואות כמבו' בזוה"ק בכ"מ ע"ש באורך. וז"ש כל העוסק בתורה בלילה חוט של חסד משוך עליו ביום וז"ש הכתוב ה' אלהי ישועתי יום צעקתי בלילה נגדך ר"ל ה' אלהי הוא ישועתי ביום ע"י כי צעקתי בלילה נגדך על צער השכינה שהיא בגלות כיל"ח. וז"ש אתהלך בלחץ אויב שלח אורך ואמתך המה ינחוני כו' ר"ל כאשר אתהלך בלחץ על השכינה כי גבר אויב עי"כ שלח אורך ואמתך המה ינחוני אל שמחת גילי כו' . וז"ש בגמ' אר"א מיום שחרב בהמ"ק ננעלו שערי תפלה אבל שערי דמעות לא ננעלו. ולכאו' קשה להבין האם מיום שחרב בהמ"ק חלילה לא נתקבל שום תפלה ח"ו. אך הענין הוא כי לעולם צריך להתפלל תחלה על גלות השכינה כמבו' ועי"כ ממילא אח"כ נמשך עליו השפעות טובות וחסד בקר כנ"ל. וז"ש ננעלו שערי תפלה ר"ל שאין להתפלל על צרכי עוה"ז לבד זולת על צער גלות השכינה ואז היא תפלה נכונה כי השכינה נקראת תפלה כמ"ש ואני תפלה. וזה שערי דמעות לא ננעלו שצריך לבכות ולקונן בדמעות שליש על אורך הגלות הזה עי"כ ממילא נמשך השפעות טובות בעולם. וז"ש בתת ה' לכם בערב בשר לאכול ולחם בבקר לשבוע כ"ט בשמוע ה' כו' אשר אתם מלינים עליו. ר"ל כאשר ישמע כי עיקר תלונותיכם הוא רק עליו דהיינו על צער השכינ' עי"כ כאשר יתעורר לכם הרחמנו' על צער השכינה כן השי"ת ירחם עליכם ויתן לכם שביעה וכ"ט. וזה ג"כ פי' הכתוב ערב וידעתם כי ה' הוציא אתכם מארמ"צ שיהי' לכם הבנה וידיעה כי ה' הוציא אתכם ועתה הנה כביכול בגלות. אז עי"כ ובקר וראיתם את כבוד ה' יהי' לכם התגלות האלקות והישועות בחסד בקר כנ"ל כמ"ש בקר אערך לך ואצפה וזה יהי' בשמעו את תלונותיכם על ה' ולכבודו שימלא מהרה כבודו את כל הארץ בב"א:
א"י <b>ויאמר משה אל בנ"י ערב וידעתם כו' בקר וראיתם את כבוד ה' בשמעו את תלונותיכם על ה' ונחנו מה כי תלינו עלינו.</b> הנה יש להבין במעלת התלונה הזאת שלא כעס עליהם הקב"ה יותר מכל התלונות וכמו שמצינו במרה שנאמר ושם נסהו. וכן לקמן אצל המים ששאלו כהוגן ועכ"ז כעס משה ונא' שם ויקרא שם המקום מסה ומריבה כו' וכאן הוא בהיפך שלא כעס עליהם ועוד קרבם אחר התלונה באהבה ואמר להם קרבו לפני ה' כי שמע את תלונותיכם. וכבר עמד בזה הרמב"ן ז"ל ע"ש. וגם כי הקב"ה בעצמו אמר למשה שמעתי את תלונות בנ"י אמור להם כו' וגם למה במקום הזה אמר להם ונחנו מה כי תלינו עלינו מה שלא אמר כן בשאר התלונות. אכן לישב קושיו' הראשונות עפ"י הידוע בדרך התפלה אשר האדם ישפוך שיחו בכל עניניו בצרכי בני חיי ומזוני לא ישים עיקר תפלתו עבור צרכי עצמו לבד רק על כללות בנ"י ואז יהיה נענה תחלה. והנה הכוונה הזו הנכונה היא שמצינו בענין התלונה הזאת במן בזה ולא בזולתו.כי זהו שאמרו כאן כי הוצאת' אותנו כו' להמית את כל הקהל הזה ברעב. כי רק מתה בקשו על כלל ישראל. אבל במים אמרו בתלונת' להמית אותי ואת בני ואת מקני בצמא. שמו מגמתם לצורך עצמם ובניהם לבד לכן כעם עליהם משה. וז"ש ויקרא שם המקום מסה ומריבה כו' וכן במתאונני' כתיב וישמע משה את העם בוכה למשפחותיו איש לפתח אהלו לבד ולא על זולתו לכן אמר להם משה מאין לי בשר כי יבכו עלי לאמר תנה לנו בשר ונאכלה. פי' אחרי כל מבוקשו רק עבור נפשו וב"ב לבד תנה לנו בשר ולא בקשו עבור כלל ישראל. באופן הזה אין לי בשר לתת לכל אחד ואחד. אכן כל מבקש ה' צריך לכלול תפלתו בתוך קהל כלל בנ"י להתפלל על חבירו אז תקרא וה' יענה. והבן. אכן משה רבינו ע"ה הורה להם עוד מעלה יתירה בענין התפלה לשום מגמתם רק על מה שנוגע למעלה לכבוד הבורא ב"ה. והענין הוא כפי שאמרו רז"ל כל המשתף שם שמים בצערו כופלין לו פרנסתו שנאמר והיה שדי בצריך וכסף תועפת לך. וכן הוא בכל צער ודוחק אשר מגיע לאדם צריך לדעת כי הדבר נוגע למעלה כמ"ש בגמ' בזמן שהאדם מצטער השכינה מה אומרת קלני מראשי קלני מזרועי הנה לכך שוב כשמבקש על הישוע' והרווחה מתוך הדוחק צריך לשום אל לבו לבקש העיקר על צער השכינה אשר עמו בצרה כביכול להושיע לה <small>(וכן הוא במהרש"א)</small> וכמ"ש בזה בזוה"ק בפסוק שומר מה מליל ע"ש שבקין צערא דלהון ותבעין על מטרוניתא ע"ש. ועי"כ באה הישועה במהרה כי לה' הישועה ואח"כ על עמך ברכתך סלה כמ"ש במ"א. וזה המשתף שם שמים בצערו להתפלל על כבוד הבורא ב"ה שיתגדל במהרה כופלין לו פרנסתו כי עי"כ באה אליו הברכה בכפליים מצד השכינה מקור הברכה כנ"ל. והנה זה הדבר שהיה גם כן בכוונת בנ"י בתלונה הזאת שהם לא נתגו על לבם לבקש לחם לפי הטף להשביע נפשם כדרך כל הארץ. אכן כוונו לדבר אחר מה שנוגע למעלה כבוד הבורא ב"ה בל יהיה חילול השם וזה שכוונו לומר אם ח"ו ימות כל הקהל הזה ברעב במדבר איפא יהיה כבוד משה ואהרן שהוציא אותם מארץ מצרים ואיה כבוד הבורא שהוציא אותם משם. וכדרך שאמר משה למה יאמרו מצרים ברעה הוציאם כו' וז"ש וילונו כל עדת בנ"י על משה ועל אהרן נצטערו על כבוד משה ואהרן כאשר הם ישארו לבדם חלילה במדבר איך ישאו פניהם לכן היה טוב יותר מותנו בארמ"צ טרם באו לכלל זה מה יאמרו הבריות כי הוצאתם אל המדבר הזה להמית כל הקהל ברעב. והנה זה שאמרו להם משה ואהרן ערב וידעתם כי ה' הוציא אתכם מארמ"צ. ר"ל מה לכם להצטער כל כך על כבודנו לאמר כי הוצאתם אותנו אל המדבר הזה הלא ה' הוא המוציא אתכם מארמ"צ ויאות לכם לבקש כבוד ה' להצטער על כבודו ית"ש ותפסו העיקר אבל נחנו מה כי תחוסו על כבודנו טוב לכם לבקש על כבודו כמ"ש בשמעו את תלונותיכם על ה' כמ"ש ותתפלל חנה על ה' . פי' על כבוד הש"י. וזה שהורה להם משה לכוון בתפלתם בלתי לה' לבדו כמ"ש בתת ה' לכם בשר לאכול כו' בשמעו את תלונותיכם על ה' . כאשר יהיה תפלתכם על כבוד הבורא ב"ה אז תיכף יושיע אתכם. וזה היה מגודל הצדקות והענווה של משרע"ה ואהרן הכהן שני שושבונין של בנ"י הורו להם הדרך הטוב להטיב להם כל הימים בתפלתם כמ"ש דאל"כ מה זה שאמרו לא עלינו תלונותיכם כי על ה' וכי חפץ היה משרע"ה ואהרן להצדיק נפשם נגד בנ"י ולהסב מעליה' התלונה על הש"י כביכול והלא זה יהיה יותר קשה לבנ"י שיהי' תלונתם על הש"י מעל משה ואהרן ויותר טוב היה לקבל עליהם התלונה ולחוס על כבוד הבורא ב"ה. אכן כמ"ש הנה נכון כי זה עצת משה ואהרן ע"ה לטוב להם לבנ"י. וז"ש קרבו לפני ה' כי שמע את תלונותיכם כי באמת תלונותיכם טובה לפני ה' והנכם שואלים כהוגן ומדעת והוא שאמה"כ לעיל וילונו כל עדת ובשאר התלונות לא נאמר עדת. אכן לצד שהי' הכוונה בתלונה הזאת נעלה לפני ה' מאד לכן תארם בשם עד"ת בנ"י לשון דעת שהיה בהם דעת קדושים וכוונה טובה בהתלונה הזאת כנ"ל אבל בשאר התלונו' לא נאמר רק וילונו העם וכיוצא כי לא היו בבחינת הדעת ותבונה שצריך לכוון בזה לכן כעס עליהם משה כנ"ל. וז"ש קרבו לפני ה' כי שמע כו' . פי' התפלה הזאת קרובה לפני ה' לשמוע לכם. וע"ז השיב הש"י שמעתי את תלונות בנ"י אמור אליהם כו' . כמ"ש בפ' הקודמת כי משה אמר להם ה' ילחם לכם ואתם תחרישון. פי' שלא תתפללו עבור עצמיכם על צרכיכם רק על כבודו ית"ש ולזה השיב הש"י למשה מה תצעק אלי מה שנוגע לכבודי דבר אל בנ"י כי זה כבודו ית"ש לראות בטובת בנ"י ובישועתם. וזש"א ובקר וראיתם את כבוד ה' בשמעו את תלונותיכם עפמ"ש כל המתאבל על ירושלים זוכה ורואה בנחמתה. עפ"י דברי הזוה"ק פ' בשלח דף נ"ה ע"ב קול צופיך נשאו קול יחדו ירננו מאין צופיך אלא אינון דמצפין אימתי ירחם קב"ה למבני ביתיה ישאו קול מבעיא לי' אלא כל בר נש דבכי ומצפה וארים קליה על חורבן ביתיה דקב"ה יחדיו ירננו וזכי למחמי ליה בישובא בחדותא וכו' . ובזה פרשתי הפ' לכל תכלה ראיתי קץ רחבה מצותך מאד עפ"י מ"ש כל המתאבל על ירושלים זוכה ורואה בנחמתה. וז"פ כלתה לתשועתך נפשי לשון כלות הנפש וזה ג"כ לכל תכלה ראיתי קץ מחמת שכלתה נפשי וצפיתי לישועת ה' לכן ראיתי תיכף הקץ ישועה שיהיה לע"ל. וז"ש ובקר וראיתם כבוד ה' . כי הגאולה נקרא בקר כמ"ש אתא בקר. וכאשר האדם מצפה על הגאולה רואה תיכף כמ"ש וראו כל בשר יחדו אמן:
<b>ותעל שכבת הטל.</b> הנ"ל דהנה כתיב שראשי נמלא טל שיש שם מ"ה ובגלות הנה נפרדה הה' האחרונה ונשאר אותיות ט"ל. ולזה כל העוסק בתורה טל תורה מחייהו. וזהו האמור בגלו' שראשי נמלא טל ומצפה להורידו לה' האחרונה לעשות היחוד ועי"כ יבא כ"ט לבנ"י. והנה שכבת רומז ליחוד כמ"ש בשלום יחדו אשכבה ואישן כמ"ש בזוה"ק על וישכב במקום ההוא ע"ש וז"ש שכבת הטל סביב למחנה ע"ד שכתוב חונה מלאך ה' סביב ליראיו. וזה ותעל שכבת הטל שבכל לילה הוא יחוד חדש ושלם ע"י שעלה מ"נ חדשים מהצדיקים שלמטה לשם מ"ה גימ' הטל עה"כ. והבן:
<b>עבור לפני העם וקח אתך מזקני ישראל.</b> כבר בארנו מ"ש שאל אביך ויגדך זקניך ויאמרו לך רומז על החסדים הראשונים ג' ראשונות קודם ז' ספירות כמ"ש איה חסדיך הראשונים. וזש"א שאל אביך. כי ענין בחי' אב ואם יכול ג"כ להיות בחי' התעוררת הדינים ח"ו כמ"ש ותפסו בו אביו ואמו ואמרו בננו זה כו' אבל בחי' הזקנה הוא זקן מלא רחמים כמ"ש לית בסבא טעמא ואין לשאול כלל מפני מה מטיב עמו כי אפי' אינו הגון ואינו כדאי. וז"ש נודע בשערים בעלה בשבת"ו עם זקני ארץ. רמז ליום השבת בחי' עתיקא קדישא שנתעורר עולם הזקן כנ"ל. וזה נודע בשערים שערי"ם גימ' כת"ר בשבת"ו אותיות שב"ת בעתיקא תליא. וז"ש ג"כ כאן עבור לפני העם. כמ"ש ויעבר ה' על פניו לעורר חסד עליון כמ"ש וקח אתך מזקני ישראל לעורר עולם הזקן מלא רחמים כנ"ל:
א"י <b>עבור לפני העם כו' .</b> יש להבין מ"ש בלשון עבור ולא נאמר לך לפני העם. אך הנה כתיב ה' אלהיך הוא העובר לפניך הוא ישמיד את הגוים האלה לפניך. כי הש"י ב"ה הוא עובר על פשע עם בנ"י ואינו משלם להם כפעלם וכמעשי ידיהם. אבל הוא ישמיד כו' כי ישלם להם כפעלם וכמדתם. וכן אחר שאמר משה לפני ה' עוד מעט וסקלוני. א"ל הש"י עבור לפני העם ואל ירע בעיניך עליהם וקח אתך מזקני העם לעורר עליהם בחי' הזקנה מי"ג מדות הרחמים. ויעש כן משה לעיני זקני העם. בחי' עין מבואר בזוה"ק עינא פקיחא עין טובה. עיני ה' אל צדיקים תרין עיינין. הנה עין ה' אל יראיו עין חד בחינת הרחמים הפשוטים העליונים בלי שום דין כלל. וז"ש כי עין בעין נראה אתה ה' . והבן:
<b>כתוב זאת זכרון בספר כו' כי מחה אמחה את זכר עמלק כו' .</b> הנראה לרמז בזה עפ"י מ"ש זה ספר תולדות אדם. ר"ל כי תולדות האדם הוא כמו ספר. וזהו הספר דברי הימים אשר נקראים לפני מלך מלכי המלכים הקב"ה שהאדם צריך לעיין בכל דרכיו ותולדות ימי חייו לבל ימצא בהם שום שמץ פסול שיעלו כולם לנכון בתשובה ומעש"ט. וז"ש חכז"ל ברמז המשהה ספר שאינו מוגה בתוך ביתו עובר משום אל תשכן באהלך עולה. ספר שאינו מוגה הוא האדם בעצמו כי כן הוא על לימוד התורה צריך האדם להתעורר בתשובה ע"י חטאיו שעשה כל הימים כמ"ש בזוה"ק ע"פ או הודע אליו חטאתו מאן דקאים בלילה למלעי באורייתא אורייתא קא מודעת ליה חוביה כו' והוא לא אנשי ליה ותב בתיובתא קמי מאריה כו' ע"ש. וז"פ המשהה ספר שאינו מוגה שהאדם אינו מגיה את עצמו על כל דרכיו לשוב בתשובה עובר על בל תשכן באהלך עולה וע"ז כתיב והגית בו יומם ולילה שצריך להגיה בעצמו תמיד ופסול הנמצא בסוף הספר נפסל ג"כ כל הספר כן הוא ג"כ ספר תולדות האדם. אשרי זקנותינו שלא ביישה את ילדותינו. וז"ש אמר עם הספר ישוב מחשבתו הרעה ר"ל כאשר האדם אומר ועושה עם הספר שלו שיהיה כשר ישיב מחשבתו הרעה הש"י יעזור לו ג"כ לבטל כל המחשבות רעות. וז"ש כתוב זא"ת זכרון הוא רמוז זו"נ בספר הוא הספר תולדות שלך עי"כ מחה אמחה את זכר עמלק מה שהוא מזכירך במחשבות זרות כנ"ל:

יתרו

<b>וישמע יתרו כו' את כל אשר עשה אלהים למשה ולישראל עמו כי הוציא ה' את ישראל ממצרים.</b> ולהלן כתיב ויספר משה לחותנו את כל אשר עשה ה' לפרעה ולמצרים כו' ויחד יתרו על כל הטובה וכו' ויאמר ברוך ה' אשר הציל אתכם מיד מצרים ומיד פרעה וכו'. יל"ד מה חדש לו משרע"ה בספור הלזה אשר עשה ה' לפרעה ולמצרים אחרי כי כבר פתח לנו הכתוב להודיע בזה כי הוא כבר שמע את הכל בביתו ובעבור זה בא להתגייר. גם למה אך עתה אחר הספור של משרע"ה נכנסה החדוה בלבו ויאמר ברוך ה' כו' ולא קודם לכן בשמעו כל זה בביתו. גם יל"ד כי כאן נאמר וישמע יתרו את כל אשר עשה אלהים למשה ולישראל וכו' ולהלן כתיב את כל אשר עשה ה' לפרעה ולמצרים. אך הנ"ל דהנה משמיענו הכתוב בזה עיקר ענין השמועה מה ששמע יתרו ולא זולתו מהאומות ובעבור זה נדבה לבו לצאת אל המדבר להתגייר בתוך בנ"י. כי יתרו בשמעו את כל האותות והמופתים אשר עשה ה' במצרים ובפרעה ובכל חילו בים סוף. שהם נסים בשדוד המערכת בשמים ממעל ובשינוי הטבע בארץ מתחת אשר עשה הבורא ב"ה כ"ז למצרים עבור ישראל. הנה מזה הבין כי כל חפץ הש"י בכל מעשה העליונים והתחתונים הוא רק לצורך בנ"י. ועל פיהם ישתנה כל סדרי בראשית בעת הצורך להם. וכל זולתם אין להם קיום לצורך עצמם כלל רק בשביל ישראל כי אך בשביל ישראל נברא העולם כולו. לכך הנה שם את הדברים האלה על לבו לבא להתחבר עמהם. וז"פ השמועה וישמע יתרו ששמע והבין כי את כל אשר עשה ה' במעשה בראשית הכל הוא רק נברא למשה ולישראל עמו ובשבילם וצרכם. וזה ניכר ע"י הנפלאות שעשה כי הוציא את ישראל ממצרים כנ"ל. ואח"כ נאמר ויספר משה לחותנו את כל אשר עשה ה' לפרעה ולמצרים ר"ל סיפר לו להבינו את כל זה אשר עשה ה' לפרעה ולמצרים למה נבראו כל המצרים והחיצונים המעיקים את ישראל והם הגורמים להחטיאם חלילה ומשקעים אותם בחשכת הגלות המר זה ולמה ה' עושה כל זאת. ואמר לו על אודת ישראל. אוד"ת היא אותיות או"ת ד' רומז לדל"ת המפסקת בהשם יהוד"ה והוא כי בגלות כ"ז שלא ניתקן היחוד הנה עדיין הה' היא בחי' דל"ת דלה ועניה רק ע"י התעוררת מעשי התחתונים נעשה ה' מלאה כיל"ח. והנה זה עיקר עבודת ישראל להחזיר עטרה ליושנה והתיקון כבראשונה. וזה נעשה רק ע"י שיש בחי' טו"ר וניתן הבחירה ביד האדם לפנות כלבבו עי"כ יתעלה האדם במעשיו הטובים למעלה מאד מאד וכמ"ש חכז"ל טוב זה יצ"ט מאד זה יצה"ר כי ע"י שלא ישמע האדם ליצה"ר הוא נתעלה יותר מאד כנודע. והנה לזה אלו המצרים המונעים את ישראל מהעבדות גם הם המה לטובת ישראל כדי לכוף ולהתגבר עליהם ולהתעלות יותרויותר. וז"ש את כל התלאה אשר מצאתם בדרך ויצילם ה'. ר"ל כמה מן התלאות יעברו על האדם בדרך העבדות שלו ומכולם יצילנו ה' כנ"ל ובזה הי' ויחד יתרו פי' עי"ז עשה יתרו היחוד על כל הטובה שהבין טובות הבורא ב"ה בעולם העשיה. והנה זה הענין היא הקדמה מוכרחת למתן תורה להתוודע ולהגלות לכל ישראל משפט עבודתם איכה היא ומה ענינה. וזה שפתח הש"י ב"ה קודם מ"ת אתם ראיתם אשר עשיתי למצרים ואשא אתכם על כנפי נשרים ר"ל ע' י אשר עשיתי לכם מצרים ומעיקים ואתם התחזקתם ביראת אלהים עי"כ ואשא אתכם על כנפי נשרים למע' העליונה הזאת כנ"ל וזה שראשית דבר ה' פתח באנכי ה' אלהיך אשר הוצאתיך מארץ מצרים ולא אמר אשר בראתי העולם <small>(כקושית הרמב"ן)</small>. אך זהו עיקר היסוד של קבלת התורה היחוד של אנכי לאכפיא כל הדינין המצרים והמעיקים ולהשיב הכל לטובה ומזה יזכה לבא לבחי' יראת הרוממות של א"ס ב"ה אף שלא מיראת חטא כי כבר תיקן את כל הרע לטובה וכמו שזכו ישראל ע"י עשרת הדברות כמ"ש וירא העם וינועו ויעמדו מרחוק. וז"ש להם משה רבינו לבעבור נסות אתכם בא האלהים. נסות לשון הרימו נס במעלה יתירה ובעבור תהיה יראתו על פניכם לבלתי תחטאו ר"ל שיהיה לכם יראת הרוממות אע"פ שבלתי תחטאו תהיה יראתו על פניכם כמו ביצחק שנאמר בו ופחד יצחק. וז"ש כלו עיני לישועתך ולאמרת צדקך הם עשרת הדברות. אך הקם לעבדך אמרתך אשר ליראתך לזכות לבא ליראת הרוממות ע"י הלימוד כנ"ל:
<b>עוד בדרך רמז את כל אשר עשה לפרעה ולמצרים על אודות ישראל.</b> עפמ"ש בדברי הגמרא ר' יהודה היה דורש סמוכים. כי בתיבת יהודה יש בו אותיות שם הויה אך הדל"ת מפסק' ביניהם. וזה ותעמוד מלד"ת אות דל"ת. גם זה רמוז בפ' והגישו אל הדלת. ובפ' דלותי ולי יהושיע כי בעוד שהה' אינו בשלימות אין היחוד כראוי. כי ה' רומז ד"ו פרצופין שישבו רמז ב' אותיות האלו ד' וי"ו. וז"ש על אודת ישראל אות ד'. פי' שכל התלאות אשר היו לבנ"י במצרים הוא ג"כ מחמת האות ד' המפסקת בשם הויה ב"ה וזה כל התלאה אשר מצאתם. ויצילם ה'. כי לאחר כל התלאות היה ההצלה בשם הויה ב"ה. ולבאר הענין הזה כי בכל הענינים הקליפה קודמת לפרי כמו שמצינו בכל ארץ כנען היו דרים מקודם עובדי כוכבים. ומקום ביהמ"ק ונקודת כל העולם ששם היה מקום קדשי קדשים היה שייך לארוונא היבוסי. והכתוב מרמז והיה המקום אשר יבחר וכו' והנה עד גד הנביא לא היה מי שידע מקומו אך לגד הנביא נתגלה. וכל זה מחמת כי הקליפה קודמת להפרי. אך בהגיע זמן הישועה ממילא יתבערו ויתנערו הרשעים ממנה. וז"ש דוד המלך ע"ה לא אשוב עד כלותם. פי' כי גם מלכות בית דוד תלוי בזה. כאשר נרמז ג"כ בשמו דוד יש בו ב' דלתי"ן והוי"ו מפסיק. וז"פ לא אשוב אל מקומי עד כלותם. וזה וינער ה' את מצרים בתוך הים כי כאשר נתברר ועלה צד הקדושה ממילא נופלים הקליפות ונשברים כלא היו וז"פ המשנה בשבת דף קנ"ג מעבירין מעל השולחן עצמות וקליפין וב"ה אומרים מסלק הטבלא כולה ומנערה טבל"א עולה מ"ב לרמז על השם מ"ב אשר סגולתו להעלות המצות לשרשם למעלה ומשם ע"ב יורדים ההשפטות וחסדים למטה. לכן בכל לילה בק"ש שעל המטה אומרים תפלת אנא בכח שנרמז בו שם מ"ב להעלות מעשינו לרצון למעלה ולברר חלק הקדושה מן הקליפה. וז"פ מסלק את הטבל"א לשון סילוק לעילא. ומנערה. לשון וינערו רשעים ממנה. נמצא העולה מזה שכל ענין יציאת מצרים היה למען כי הגלות אשר מקודם הוא בבחי' קליפה קודמת לפרי. וזה שהיה מספר משה לחותנו על אודת ישראל אות ד' כנ"ל ויצילם ה' שיהיה היחוד בשלימות בשם הויה ב"ה. לכן בנתינת התורה פתח אנכי ה' אלהיך אשר הוצאתיך מארץ מצרים ולא אמר אשר בראתי העולם לרמז על הנ"ל כי עיקר הבירור והיחוד היה ביציאת מצרים לברר חלק הקדושה כנ"ל:
<b>א"י וישמע יתרו כו'.</b> דהנה כתיב ויכל אלהים ביום השביעי היינו שבחי' אלהים נסתלק על ידי יום השביעי שהוא הצדיק שנקרא יום השביעי ובחי' שבת כנודע. והצדיק הוא ממתיק הדינין לכן הוא שותף במע"ב. וז"ש ושבת קדשך באהבה וברצון הנחלתנו. דהנה במ"א אמר נצחוני בני נצחוני. לפי שכן היה הרצון של הקב"ה כך שיהיה הצדיק ממתיק הדינין ושיהיה הוא גוזר והצדיק מבטל כנ"ל. וז"פ ושבת קדשך הם ברכאין דלעילא ביומא שביעאי הוא הצדיק תליין והנה זהו הכח של הצדיק באהבה וברצון הנחלתנו כי כך רצונו ית"ש. וזה בחי' יראה ושקטה שהיא בחי' המתקת הדינין ע"י הצדיק הם שקטים ונחים. והנה אמה"כ בזה וישמע יתרו כי יתרו הבין כי כל אשר עשה אלהים למשה. פי' כל בחי' הדינין שנעשו מתחלה היו רק למשה ולישראל שיהיו הם ממתיקין אותם. ולכן נגזר בחי' אלהי"ם ומדה"ד מתחלה כדי שיהיו הצדיקים מבטלים אותם ולהפכם לטובה. וז"ש ואתה תחזה מכל העם וכו' ושמת עליהם שרי אלפים שרי מאות כו' שהיה לו לומר ושמתם עליהם שעל הראשים הוא מדבר לשומם על ישראל. אך הוא ע"ד המובא בהאר"י ז"ל כי בד' עולמות אבי"ע הנה למטלה הוא בחי' אלפים ולמטה ממנו המאות ולמטה ממנו החמשים ולמטה הם העשרות. ולכך אמר יתרו כי במינוי הדיינים הראשים על ישראל צריך שיהי' בידם לעורר השפע בכל ד' עולמות הר' ל כדי להיות כח בידם להמתיק הדינין בשרשם. וזה ושמת עליה' כח משרי האלפים והמאות כו' שזה יהיה כח בהדיינין האלו לעורר מעולם האצילות עד לעוה"ז קבוצי מטה כנ"ל. והבן:
<b>אני חותנך יתרו בא אליך כו' ויצא משה לקראת חותנו כו' ויבאו האהלה.</b> מבואר במד"ר כבוד גדול נתכבד יתרו באותה שעה. כבר בארנו כוונת הענין מה שאמרו חכז"ל יתרו קודם מתן תורה בא. להורות לכל איש מבנ"י הכנת הלימוד בכל יום בברכת התורה שיהיה בעצמו כאלו הוא כלי ריקן מכל ורצונו עתה לקבל התורה מחדש. וז"ש דוד המע"ה בכל יום ברוך אתה ה' למדני חוקיך ללמד אותו מחדש. ובזה פרשנו מ"ש בגמ' יומא קמא לא אמר להו ולא מידי. פי' שהורה להם הדרך שיהיו שפלים בעיניהם כלא ולא מידי שאין בהם שום מעלה וזו עיקר הכנה לקבלת התורה. וז"ש בשם הרב הקדוש מוה' משה ליב זצלה"ה. האיש אשר נמצא הגביע בידו הוא יהיה לי עבד. גביע הוא כלי המקבל מכלי המשפיע השופך לתוכו וצריך שיהיה הגביע למטה בידו מהכלי השופך ממנו כ"א יאחזנו מלמע' איננו יכול לקבל בתוכו. ואם הוא בבחי' זו יכול להיות עבד להקב"ה כנ"ל. וכן הוא בכל הענינים בקבלת פני הרב ללמוד ממנו אם הוא בבחי' כלי ריקן אזי יוכל לקבל וז"ש בקבלת התורה ויתיצבו בתחתית ההר. פי' בזה היה להם מעמד ומצב לקבלת התורה מה שהיו בעיניהם שפלים ונבזים בתכלית הענווה וז"ש מה נעשה לאחותנו ביום שידובר בה בחינת מה נעשה לאחותנו ביום שידובר בה למתן תורה. וזה הענין רומז במ"ש חכז"ל יתרו קודם מ"ת בא כי זהו מורה דרך הענווה אשר באמת הוא לא היה רודף אחר הכבוד במה ששלח למשרע"ה צא בגיני ואם אין אתה יוצא בגיני צא בגין אשתך רק מפני כי היה שפל בדעתו כי כאשר ידע כי ענני כבוד היו מקיפים לבנ"י ולא ערב זר בתוכם והוא איננו מזרע ישראל ובודאי לא יזכה לבא בתוך הענן לזאת בקש מאת משה רבינו שיצא לקראתו ללמדו תורה וזה שבקש ואם אין אתה יוצא בגיני כו' ולפי גודל העניוות שהי' בורח מן הכבוד היה הכבוד רודף אחריו כמ"ש ויבואו האהלה שהיה משה מביאו לפני ולפנים וכבוד גדול נתכבד:
<b>ויאמר יתרו ברוך ה' אשר הציל אתכם מיד מצרים ומיד פרעה אשר הציל את העם מתחת יד מצרים.</b> הנה יש להתבונן מהו הרבותא של שבח הזה של יתרו שנכתב בתורה מה שלא נכתב כמוהו מכל בנ"י. שבלי ספק אלף תודות כמהו אמרו <small>(בנ"י)</small> אחרי הגאולה ולא נכתבו בתורה. אך הנה כתיב השמיעני את קולך כי קולך ערב כו'. הכוונה בזה ע"ד שכתוב כי עבדך ערב את הנער כו' דהנה כן הוא העיקר מה שמתפלל האדם על חבירו ושש ושמח בישועתו כמ"ש ושמחת עולם על ראשם שהשמחה של כל העולם כשאחרים בטובה הוא על ראשם כי אם האדם אינו משגיח ומתפלל רק על עצמו ושמח הוא רק בטובת עצמו הנה זה מגונה מאד. אבל דרך הצדיקים והישרים הוא לחלות ולצפות על טובת חבירו ולהתחייב א"ע עבור חבירו והנה זהו בחי' הערבות של בנ"י שכל ישראל ערבים זה בזה כמו הערב שמחייב א"ע לשלם תחת הלוה. וכמו שאמר אליהו זכור לטוב הריני כפרתם בכל מקומות מושבותם. והוא שאמר יהודה כי עבדך ערב את הנער כו' אם לא אביאנו אליך וחטאתי לאבי כל הימים. היינו לאבי' שבשמים שזה הוא חטא ופגם למעלה כנ"ל. וכן אמר שמואל הנביא גם אנכי חלילה לי מחטוא לה' מחדול להתפלל בעדכם. שמניטת התפלה בטד זולתו לחטא יחשב כנ"ל. אבל עיקר התפלה הנשמעת למעלה יותר הוא כשמתפלל בעד חבירו כמ"ש במ"א באורך. וזה השמיעני את קולך כי קולך ערב כאשר אתה מתפלל בבחי' ערב בעד זולתו כנ"ל. וז"ש יהודה ישב נא עבדך תחת הנער עבד לאדני שהוא בחי' מס"נ לשם אדנ"י הוא בחי' מלכות כי איך אעלה אל אבי הוא בחי' אב"א והנער איננו אתי כשח"ו ישראל חבירי איננו מתוקן פן אראה ברעה כו' כי למעלה רוצים שיהיו כל ישראל צדיקים ולא אתה לבדך למה תעזוב את אחיך כשהוא נער. והנה על בחי' הזאת של הטרבות הוא מדה טובה לישראל הוא שאמר יעקב אבינו ע"ה יהודה אתה יודוך אחיך במדה טובה הזאת. אמנם המדה טובה הזאת של הערבות היא יוצאת מיעקב אבינו ע"ה תחלה כי יעקב תיקן תפלת ערבית היא ערבות שיהיו כל ישראל ערבים זל"ז כי עד יעקב אבינו לא היה יכולה המדה הזאת להמצא מצד ישמעאל ועשו אבל יעקב אבינו ע"ה שהיה לו י"ב שבטי י"ה הנה להם יאות בחינת הטרבות זל"ז לנכון. הנה לכך אמר לבניו אם כן איפא זאת עשו זאת עשו הוא תיקון השכינה הנקראת זאת היא העלאת מ"נ על ידי מס"נ להשכינה כשאחיך ח"ו בצרה קחו מזמרת הארץ הוא פסוקי דזמרה ועי"כ ושלח לכם את אחיכם אחר זה משיח בן יוסף ואת בנימין. וזהו דן ידין עמו כאחד שבטי ישראל. הנה בחי' דן הוא שמקבל על עצמו הדינין עבור חבירו שהוא עי"כ דן את חבירו לכף זכות ומכריעו לזכות וזהו ידין עמו כאחד שמקבל על עצמו מס"נ עבור טובת ישראל וזהו כאחד מס"נ של אחד בק"ש עי"כ ידין עמו שבטי ישראל לטוב' כנ"ל. וזהו לישועתך קויתי ה' עד"ז של הערבו' נקוה לישועת ה' במהרה. והנה זה המדה שנכתב בתורה לבאר שבח של יתרו שאמר ברוך ה' אשר הציל אתכם מיד מצרים שענין השבח הזה שאמר יתרו הוא מורה על ששש ושמח בטובת בנ"י ונתן שבח והודי' עליהם אע"פ שהוא לא היה מזרע ישראל הנה הוא שמח בטובתם ובישועתם. הנה באמת הוא מדה טובה באדם שראוי להללו בהתורה הקדושה. משא"כ בהלל והודיה שאמרו ישראל להקב"ה על גאולתם כנ"ל כי זהו הגאולה של עצמם ומהו הרבותא. וז"ש ויחד יתרו כו' שפעל יחו"ד אותיות ויח"ד למעלה על כל הטובה הנ"ל:
<b>ויקח יתרו כו' עולה וזבחים לאלהים ויבא אהרן וכל זקני ישראל לאכל לחם כו' לפני האלהי'.</b> הדקדוקי' נראה מבואר. דמקודם כתיב שלקח עולה וזבחים ואח"כ כתיב לאכל לחם. אולם יש לרמז בזה גודל מעלת אכילת הצדיקים הוא יותר מכל הקרבנות כאשר ידוע כי עיקר ענין הקרבנות הוא לתקן פגם אדה"ר אשר מאז נתערבו ניצוצי הקדושה בכל הברואים ובכל המאכלים וענין הקרבן הוא לקרב הכל למקור הקדושה מכל הארבע יסודות כמ"ש על כל קרבנך תקריב מלח מבחי' דומם. ועצי המערכה הם מבחי' צומח. והבהמ' אשר יקריבו היא מבחי' חי. והכהן המקריב הוא מבחי' מדבר. ועי"ז מתיחדים ומתקרבים כל היסודות לתקן כל הני"ק שהיו מגולגלים בבהמות וז"ש אדם כי יקריב מכם מן הבהמה. פי' בחי' אדם הוא המקריב מה שהיה מגולגל בין הבהמה וזה ענין הקרבנות. אמנם מעלת הצדיקים הוא ג"כ להעלות כל הני"ק כמ"ש קיים אברהם אבינו אפי' עירובי תבשילין. פי' מה שהוא מעורב בין התבשילין הני"ק היה מקיים אותם להביאם אל גבול הקדושה. וז"ש אל המלאכים כשבאו אצלו ואקחה פת לחם וסעדו לבכם ואחר תעבורו. ולכאורה תמוה וכי זה דרכו של א"א ע"ה מכניס אורחים ורצונו להטיב יאמר תיכף אחר תעבורו כמי שהוא מצפה שילכו מהר לדרכם להקל עולו מהם. אך רמז להם תועלת מאכלו של הצדיק להעביר מהאדם הסט"א ולבטל היצה"ר שנקרא אחר כמ"ש לא תשתחוה לאל אחר. וזה ג"כ היה מרמז להם כי גם אחר שתעבורו מכאן לבא לביתכם יהיה לכם תועלת להיות נשמרים מתאוות החיצוניות ותזהרו לאכול בקדושה. כמו שהורה לנו הבעש"ט זי"ע והפליא עצה והגדיל תושיה מכל הדורות שלפניו לרומם כבוד הבורא להרבו' תלמידים להורות להם דרכי הקדושה וטהרה בתורה לשמה והכנת התפלה כאשר עינינו רואות מכל צדיקי הדור תלמידי תלמידיו אשר מפיהם אנו חיים וכל הדבוקי' בהם יצליחו ויעשו פרי. וכה אמר כי כל מי שזוכה להיות משובתי שבת מאוכלי שולחנו הוא נותן בו סם חיים להיות בקרבו רפואה להוושע מכל התאוות וגם פועל להבא להתנהג בביתו בקדושה וטהרה. אשר מדרכי הרפואה ע"י ברא הוא רק להתרפא מחוליו הקודם אך עודנו צריך שמירה להבא שלא יבא ויחזור אליו ח"ו החולי. ובזה יפה כח הצדיק ע"י שולחנו הטהור לתת לאדם שמירה להבא להנצל מכל רע כנ"ל. ובזה יש לרמז מ"ש בא"א ע"ה ויטע אשל בבאר שבע. ואמרו חכז"ל אש"ל ר"ת "אכילה "שתיה "לויה. פי' ע"י האכילה ושתיה בביתו שהיה נותן להם ג"כ בחי' לוויה ללוות אותם לביתם להיות להם שמירה כנ"ל. וז"ש כל הנהנה מסעודה שת"ח מסובין בה כאלו נהנה מזיו השכינה. כל הוא בחי' צי"ע והנהנה מסעודתו כאלו נהגה מזיו השכינה. וז"ש תערוך לפני שלחן נגד צוררי כו' אך טוב וחסד ירדפוני כל ימי חיי כי כאשר זוכה לערוך שלחן לפני ה' בקדושה עי"ז ממילא רודף אחריו הקדושה בבחי' טוב וחסד. נחזור לענין הפסוקים שהתחלנו. ויקח יתרו עולה וזבחים כו' שהיה רצונו להקריב עולה וזבחים אך אח"כ כתיב ויבא אהרן וכל זקני ישראל לאכל לחם כו' לפני האלהים. כי זהו עולה למע' מבחי' קרבן ביתר שאת אהרן וכל זקני ישראל. עולם הזקנה כיל"ח שהוא למעלה מבחי' החסד. וזה לאכל לח"ם בגימ' מזל"א עולה ע"ח במנין ג' הויו"ת. וזה הוא למעלה מבחי' קרבן דכתיב זבחי אלהים רוח נשברה. וזה לפני אלהים למעלה מזה מבחי' החסד כנ"ל. ובזה פרשנו בפר' חיי שרה אצל אליעזר שאמר לא אוכל עד אשר אם דברת ידברי ויאמר עבד אברהם אנכי. ודרשו רז"ל שהיו נותנים סם המות במאכלו ועל ידי דברי תורה שאמר היה ניצול מהם. איננו כפשוטו שהיו נותנים בו סם המות במאכלו. רק מאכלם הי' אצלו בחי' סם המות כי הוא היה רגיל לאכול משולחט של א"א ושרה אמנו היא היתה המבשלת ומכנת ואברהם היה מביאו על השלחן בקדושה לכן מאכלם היה אצלו בבחי' סם המות. וכאשר אמר ד"ת מקודם עבד אברהם אנכי היה מעורר בחי' צדיקו של עולם וכל הדבוק לטהור טהור. וכן גם עתה בדור הזה בגלות המר בתכלית השפלות בבחי' עמידה כמ"ש העומדים בבית ה' בלילות בחי' עמידה בזמן הגלות הדומה ללילה כי בזמן הגאולה היינו בבחי' הולך ממדריגה למדריגה כמ"ש וה' הולך לפניהם יומם. אך עכ"ז אנו יכולי' לעורר חסדי אבות ממדריגת הצדיקים אשר לפניגו זי"ע ממה שאנו מזכירים אותם לדבר מהם מגודל קדושתם ומעלתם. יהי ה' עמנו כאשר היה עם אבותינו. אמן:
<b>ויבא משה ויקרא לזקני העם וכו' ויענו כל העם יחדו כל אשר דבר ה' נעשה.</b> יל"ד הלא משרע"ה קרא רק לזקני העם וישם לפניהם את כל הדברים האלה אשר צוהו ה' ואיך ענו אותו כל העם לאמר כל אשר דבר ה' נעשה הלא לא להם קרא ולא היו בזה. גם באמת יש להבין למה לא קרא משרע"ה לכל ישראל מיד לומר להם כל אשר צוה ה' כאשר כן נצטווה כה תאמר לבית יעקב ותגיד לבני ישראל. ולמה קרא רק לזקני העם. אכן הנה זקני העם הוא מורה על האבות שנקראים זקנים כמ"ש ואברהם זקן. ביצחק ויהי כי זקן יצחק. ביעקב ועיני ישראל כבדו מזוקן. והוא שכ' מזקנים אתבונן.כי הנה כן ענין קבלת התורה היא באה ע"י כחות האבות הקדושים כי משנולד אברהם אבינו התחיל שני אלפים תורה והוא שכתוב בו ואת הנפש אשר עשו בחרן ומתרגם דשעבידו לאורייתא כי ממנו התחיל שיעבודא דאוריי' והוא היה כלול כל ס' רבוא נשמות ישראל ושיעבדום לאורייתא כולם כאחד בקרבו כמ"ש בו וישמר משמרתי מצותי חקותי ותורותי. וכן היה ביצחק ויעקב והוא שכתוב במתן תורה ותחת כי אהב את אבותיך ויבחר בזרעם אחריהם כי כל האבות היו בשעת קבלת התורה וכן כל הקדושות וכל הישועות של ישראל כולם עוברים דרך מערת המכפלה כמבואר בזוה"ק. והוא שכ' וארא אל האבות תחלה ואח"כ אמור לבני ישראל והוצאתי והצלתי וגאלתי ולקחתי כי על ידי האבות עוברים כל הישועות וכמש"א בעבור אבותינו שבטחו בך ותלמדם חוקי חיים כן תחננו ותלמדנו. פי' בעבור אבותינו שעברו ע"י אבותינו כנ"ל. והוא שאנו אומרי' על אבותינו ועלינו על בנינו ועל דורותינו על אבותינו באה תחלה הקדושה של דבריו חיים וקיימים ומהם בא עלינו ועל בנינו. וזה אלהי אברהם אלהי יצחק ואלהי יעקב וכו' וזוכר חסדי אבות ומביא גואל לבני בניהם כל הגאולה וישועה מן האבות בא לבני בניהם. וז"ש וארא אל האבות באל שדי א"ל שד"י גימ' מש"ה כי כן הראה הש"י להאבות שיהיה משה הגואל אותם לכן בע"כ אמר לו הש"י בסנה לילך ולגאול אותם כמו שכן הראה לאבות. והנה כאשר כל התורה התחילה מא"א ע"ה כמ"ש לכך אמר לו הש"י הנה אנכי בא אליך בע"ב הענ"ן ע"ב הוא שם ע"ב שבחסד אברהה הענ"ן גימ' קע"ה מנין שנותיו של אאע"ה כי אברהם זקן בא בימים עם כל הימים בא בתורה למעלה וזהו ויאסף אל עמיו כל הקדושה שלו נאסף לישראל. הנה לכך גם משרע"ה תחלה קרא והתעורר לזקני העם הם האבות למתן תורה אז על ידי כן התעוררו כל ישראל וזהו ויענו כל העם אשר דבר ה' נעשה: <small>(עוד בפסוק הזה כבר נדפס בחלק א' )</small>:
<b>וגם בך יאמינו לעולם.</b> הנראה לפרש ענין מעלת האמונה הזאת אשר ישובח בה משרע"ה לעולם כי הנה לשון אמונה הוא לשון קיום כמ"ש יתד במקום נאמן. והפי' בזה שהבטיח הקב"ה למשה רבינו ע"ה שעל ידו יתקיימו כל בית ישראל לעולם כי הוא המגין עליהם תמיד עד עולמי עד. והנה כתיב לולי משה בחירו עמד בפרץ לפניו להשיב חמתו מהשחית. והנה הדבר הזה הוא נוהג תמיד כל הימים עד ביאת המשיח וגם אז משרע"ה יהי' העיקר. והנה זהו מבו' בזוה"ק בתיקונים שכל קיום העולמו' עם ישראל הוא רק ע"י משרע"ה בעבודתו הגדולה בעליונים להשיב רוח נדיבה ורחמים ולשכך כעס וחימה מעל בנ"י כל הימים. כי לולא משרע"ה המבקש רחמים תמיד על ישראל מהשכינה וברוח נדיבה ורצון משכך הדינין מצדה היתה חלילה מכלה את העולם כאשר בעוה"ר הם גורמים הפירוד מהיחוד שלמעלה והוא האמור שם בתיקונים ה' לשמאלא אש על לבא וא"ו רוח דנשיב לגבה ובעא רחמי מינה דלא אוקידת עלמא בגין דגרמ' לה דאתרחיקת מבעלה ומאריך רוגזהא ולזמנא דייתי פורקנא אתמר לגבי וא"ו דאיהי דרגא דמשה מוליך לימין משה כו' ע"ש. וכן אמר שם בכ"מ כי בחי' מלכות היא חולת אהבה ואין מי שירפא לה וימחה אש הכבד מעליה מכל וכל כי אם בעלה שהוא משה שהוא הנקרא בעלה דמטרוניתא והוא מנשב ומקרר תמיד אש הדינין עד לעתיד שיתבטלו מכל וכל. וכן אמר רעיא מהימנא פ' כי תצא ולית חילא למשיחין למפרק לישראל בר מינך ובגינך אינון מתעכבין שהוא בעלה דמטרוניתא כמ"ש אם בעל אשה הואי אם אדוניו יתן לו אשה. והוא מנשב עליה ומאריך רוגזהא עד לעתיד ויצאה אשתו עמו על גפי מרומי קרת למעלה למעלה שיתבטלו כל הדינין אמן. נמצא כי מאז ועד עתה הנה משרע"ה הוא העומד בפרץ לפניו להשיב חמת השכינה מהשחי' את העולם חלילה וכמבואר זה בספר הקנה הקדוש וז"ל שם בענין שלח תשלח את האם. ואמר שלח האם ממך והבנים תקח לך ולא תניחם לגמרי כענין ואף גם זאת בהיותם בארץ אויביהם לא מאסתים וכו' ואז גם הבנים יהיו תחת צלך שאם תקח היא הבני' ותצא בהגלות תמיתם מרוב כעסה כי לא תרחם עליהם. וכל זה הוא הכעס בגין דבעונות התחתוני' מפרידים ממנה היחוד שלמעלה. וכמבואר ענין זה בזוה"ק אצל בני אהרן וז"ל שם כיון דחמאת דמלכא הוה זמין למיתי לגבה וההוא בר נש גרים לאסתלקא מלכא מינה כדין פקידת מטרוניתא לקטלא לההוא בר נש ח"ו ע"ש. והנה כן אמרו רבנן בטעמא בגמרא באשה המינקת דאסורא להנשא גמלתו אסורה מת בנה מותרת וח"א אפי' מת אסורה דלמא קטלא לה לברה כי רוצה היא להנשא מהר הוה עובדא וכו' ומסיים הגמ' ולא היא לא עבדי נשי דקטלי לבנהא. הנה רמזו חכז"ל והציבו ציונים בדיניהם עפ"י האמור למעלה כמבואר למבין. אכן הנה גם במדה"ד שתפו לה במדה"ר והחליטו לא עבדי נשי דקטלי לבנהא. נחזור לעניננו כי אך משה הוא המפייס את השכינה כביכול על צער הגלות לבל תכלה את העולם וז"ש הכתוב אכן חליינו הוא נשא כמו שדרשו רז"ל כל ענין הפרשה על משרע"ה. וז"ש ובחבורתו נרפא לנו. חבור"ה ר"ל מה שהוא עושה היחוד והחבור למעלה חב"ר ו"ה נרפא לנו כמ"ש רק שבתו יתן ורפא ירפא שבת"ו הוא שב"ת וא"ו רומז על אורות השבת של משרע"ה כידוע בסוד ישמח משה במתנת חלקו. ועי"כ ורפא ירפא צער השכינה וישראל. וזה שנאמר שם והוא חטא רבים נשא ולפושעים יפגיע הוא נושא עון ועובר על פשע ונושא בעדם פגיעה ותפלה כלשון הזוהר הנ"ל ובעי רחמי מינה דלא אוקידת עלמא והוא בעלה דמטרוניתא בדברים טובים ונחומים מקרב היחוד כביכול. וזש"א יחבק לה בעלה זה משה כנ"ל דעביד נייחא לה ע"י כן צווחין אף עקתין בטילין ושביתין כמבואר למעלה כי משרע"ה הוא מבטל כתות החימה של הדינין עד ביאת הגואל שיעביר ממשלת זדון מן הארץ שלמעלה ותמלוך אתה ה' לבדך וזה הפי' וגם בך יאמינו לעולם כלומר יתקיימו בך ועל ידך לעולם כנ"ל. והבן:
<b>א"י וגם בך יאמינו לעולם.</b> יבואר עפ"י מ"ש במס' ברכות דף ח' ר' אמי ור' אסי אע"ג דהוי להו תליסר בי כנישתא בטבריא לא הוי מצלי אלא ביני עמודי היכי דהוי גרסי כמ"ש לשמוע אל הרנה ואל התפלה במקום רנה שם תהיה תפלה רנה זה תורה. הרמז בזה כח הצדיק הלומד תורה לשמה יכול לפעול ישועו' בקרב הארץ בלימודו כמו בתפלה ולעשו' יחודים למעלה בעולמות העליונים. וז"ש מי שתורתו אומנתו. לשון אמ"ן לפי הידוע שעיקר היחוד הויה אדנ"י עולה בגימט' אמן ואם יזכה להיות תורתו אומנתו לעשות היחוד אמ"ן. אז תלמוד תורה כנגד כולם הם הדברי' הנזכרים למעלה מקודם בקור חולים הכנסת כלה הבאת שלום כי על ידי לימודו בתורה לשמה ממילא יוושעו כל ישראל בכל עניניהם. וזה יותר במעלה מכח התפלה שיש לה זמן קבוע ערב ובקר וצהרים והתורה אין לה הפסק כי בה יהגה יומם ולילה וז"ש בגמ' מניחין חיי עולם ועוסקים בחיי שעה כי התורה אין לה הפסק. וז"ש ביהי רצון קודם אמירת תהלי' לחבר אשת נעורים עם דודה ומשם יושפע שפע רוח נשמה כו' כי כאשר יזכה לעשות היחוד כנ"ל ממילא יושפע כל הטובות. ולזה היה כוונת דוד המע"ה בנעים זמירות בספר. תהלים התחיל אשרי האיש אשר לא הלך כו' ובתורתו יהגה יומם ולילה. כי לכאורה היה צריך להתחיל בשבחו של מקום ב"ה תהלה לדוד וכו' וכדומה לזה. אך רמז בזה כי הוא העיקר שיהיה כח בתורתו לעשות היחוד ולהשפיע טובות לכנ"י. ואז ממילא יתנו שבח והלל להבורא ב"ה. וז"ש מפסיקין לתפלה ומי שתורתו אומנתו אינו צריך להפסיק כי התורה היא התפלה באמת כי ע"י זה ימלא כל משאלות לבבו לטובה עבור כלל ישראל כנ"ל. וז"פ כאשר ישא האומן את היונק. אומן רמז להיחוד אמן כנ"ל ואז כאשר יעשה היחוד ממילא יונק מלמטל' כל ההשפעות טובות לכנ"י. ונחזור לעניננו שזה שהבטיח הש"י למשה רבינו ע"ה וגם בך יאמינו לעולם ע"י התורה יאמינו יעשו היחוד וזה יהיה לעולם כי התורה אין לה הפסק בה יהגה יומם ולילה וממילא יצמיח ישועות בקרב הארץ. אמן:
<b>ויאמר ה' אל משה הנה אנכי בא אליך בעב הענן כו'.</b> יבואר עפ"י מ"ש ויאמר ה' אל משה לך רד וכו' ויאמר משה לא יוכל העם לעלות כו' ויאמר ה' אל משה לך רד ועלית אתה ואהרן כו' וירד משה כו' וידבר אלהים. הנה הציוי של הש"י לך רד ולהתרות אותם עוד הפעם קשה מאד להבין. אך כבר בארנו כי כל ענין קבלת התורה היה צריך להיות דוקא ע"י משה רבינו ע"ה מגודל קדושתו שהיה ממשיך על ישראל להיות בכחם לקבל התורה. וזה הרמז בגמ' ברביעי עביד פרישה ושוב לא עלה הרמז בזה גודל אהבת משה לבנ"י כי אף שזכה לכל המעלה הזאת הגדול' פא"פ מדבר עם השכינה עכ"ז נהג טובת עין לבנ"י מאשר ידע כי קבלת התורה תלוי בו כאשר הוא יהיה עמם למטה לכן כאשר עביד פרישה שוב לא עלה מפני שידע כי קדושתם לקבלת התורה תלוי בו כמ"ש וקדשתם וכו' וכן היה וירד משה וכו' וידבר אלהים את כל הדברים האלה כו'. וכן הוא הדבר נוהג בכל דור ודור ודורשיו ומנהיגיו צריך להיו' בכל דור צדיק יסוד עולם בבחי' משרע"ה כמ"ש אתפשטותי' בכל דרא כי בלתי זה איננו באפשרי להשפיע התורה רק על ידו. וזה הרמז הנה אנכי בא אליך בעב הענן ר"ל גם בדור השפל הדומה לעב הענן עכ"ז אתה תבא עמם והתגלות הקדושה יהיה על ידך להשפיע להם בעבור ישמע העם בדברי עמך. וגם בך יאמינו לעולם כי אמונת חכמים הוא בכל דור ודור. ואתה תגיד את דברי העם אל ה' להביא מעשיהם לרצון למעלה. וז"ש ויגד משה כו' לשון המשכה. והוא ל' הוה כי כן יהיה תמיד הצדיק הוא בחי' משה להשפיע לכל הדור תורה וקדושה וכ"ט. אמן:
<b>ויגד משה את דברי העם אל ה'.</b> דהנה למעלה כתיב היה אתה לעם מול האלהים ופרש"י שליח ומליץ בינותם למקום. היינו שתמליץ עליהם כל טוב בכל עניני בקשתם אעפ"י שהם מבקשים צרכי עוה"ז שאינם כדאי. הנה הצדיק צריך להמליץ ולהעלות הכל לכוונת לשם שמים. וזהו והבאת אתה את הדברים אל האלהים. פי' תעלה ותביא את תפלתם ודבריהם לפני הש"י ב"ה אף כי הם בעצמם אינם ראוים לזה הנה אתה תביא את תפלתם ולכוון עליהם לטובה. וזהו וחנותי את אשר אחון אעפ"י שאינו הגון ואינו כדאי הנה ע"י הצדיק אחון וארחם עליהם כנ"ל. וז"ש ויגד משה את דברי העם. משה רבינו ע"ה עשה כן והגיד והמשיך דברי פשוטי העם כי בקשתם אל ה' כמו שהיו מכוונין הכל אל ה'. וע"ז נאמר וגם בך יאמינו לעולם. שהקיום שהוא לשון אמונה שלהם הנה בך יהיה תלוי ועל ידך יתקיימו כנ"ל:
<b>ויוצא משה את העם לקראת האלהים.</b> ופרש"י כחתן היוצא לקראת כלה. יל"ד מה בא ללמדנו בזה. אכן כבר התעוררו בזה הראשונים ז"ל על מצות אהבת ה' כי האהב' תלוי' בלב ולא תבא בהכרח זולת אשר יפעול בו החשק וכל שלא ירגיש דבר שיפעול בו החשק אינו אוהב אף אם יכריחנו במצות המלך. אמנם הנה כתיב אהבתי אתכם אמר ה' וכן אנו אומרים קודם ק"ש אהבת עולם אהבתנו אהבה רבה כו'. הפי' בזה כי ע"י התורה והמצות של בנ"י הנה כביכול מתנוצץ ומשפיע בהם אור כבודו בקרב לבבם ולכל אחד ואחד מבנ"י מאיר בקרבו בנקודת הלב בכ"ע כל היום תמיד והנה מן העצמיות אור הנשפע בסוד אור חוזר הם שבים לאהבתו ית"ש כמים הפני' אל פנים ק"ו בן בנו של ק"ו לממה"מ הקב"ה כאשר הש"י מראה אותות האהבה לבני ישראל ומתיחד עמם כמ"ש ושכנתי בתוכם ושכנתי בתוך בנ"י בקירוב ויחוד ממש הנה בלי ספק כאשר ישים האדם אל לבו אהבת הש"י אליו החפץ בו ואוהב אותו ושוכן בקרבו וסובבו הנה ישוב לאהבתו וזהו הציווי של ואהבת כו'. ע"כ אנו אומרים קודם ק"ש הבוחר בעמו ישראל באהבה בברכת אהבה רבה כו' כי הוא השרש והקדמה לק"ש ליחוד שמע ישראל כו' ואהבת את ה' אלהיך כו' כי הוא שלך ואתה שלו והוא אוהב אותך ומזריח בך קרן אהבתו ראה נא להתעורר בקרבך האור הקדוש הזה בתוקפו והוא שפרש"י כחתן היוצא לקראת כלה כי הש"י כבר יצא לקראתם והאיר בלבבם אור אהבתו כדי שישובו להדבק בו גם הם באהבת הש"י ועי"כ יזכו לקבלת התורה בלב שלם. [וזה הפי' הבוחר בעמו ישראל באהבה ר"ל נותן הבחירה בעמו ישראל בהאהבה שנוטע בלבבם ומזריח בהם קרן אהבתו שיהיה בהם בבחי' אור החוזר כאלו היו יכולים לאהוב אותו ית"ש ואח"כ מתיחדים ביחוד ואהבת כו'. ולזה ברכת אהבה רבה הוא באמת ברכת התורה כמ"ש והאר עינינו בתורתך בו' וקרבתנו מלכנו לשמך הגדול סלה הוא זכירת מעמד הר סיני כנ"ל כחתן היוצא לקראת כלה כנ"ל. והבן כי עמוק הוא]:
<b>היו נכונים לשלשת ימים אל תגשו אל אשה.</b> דהנה כן הצדיקים אשר יראת ה' על פניהם הנה מרוב הקדושה והיראה אינם יודעים משום הנאה בעוה"ז ומה גם לתאווה הזאת אינם יכולים לבא בשום אופן כי אם בשעת מצוה צריכין סיוע כמו לשאר מצוה אתרוג ותפלין וסוכה שצריך סיוע מן השמים לזכות למצוה זו. והנה זה היה ענין פרישות משרע"ה שלא היה יכול לבא לזה מפני פחד ה' והדר גאונו כי תמונת ה' יביט. וזה שאמר הקב"ה לא כן עבדי משה בכל ביתי נאמן הוא ואינו צריך לזה ומרוחק הוא מעוה"ז מכל וכל אבל אמה"כ והאיש משה עניו מאד ואין כמהו בגודל הקדושה והיראה. והנה כך כשהי' ישראל במ"ת ג"כ היו במעלה הקדושה והיראה לכן זה שאמר להם היו נכונים לשלשת הימים בהכנה רבה כזו למ"ת אז ממילא אל תגשו אל אשה כי לא תוכלו לבא לזה כלל. וזהו שהוצרך אח"כ לומר להם שובו לכם לאהליכם ואמרו בגמ' <small>(ביצה דף ה')</small> למצות עונה קאתי פרש"י שם לצוותן לשוב במצות המלך על כרחן שלא לגרוע עונה היא. כנ"ל שהוצרך בע"כ להשיבם למצות עונה כמו שיעשו שאר מצו' כנ"ל:
<b>ומשה עלה אל האלהים.</b> יש להתבונן בזה הלא כתיב אח"כ וירד משה כו' וירד ה' על הר סיני ומה היה צריך לעלות. אמנם איתא בגמ' אמר לו הקב"ה למשה אם אין אתה גואלם אין אחר גואל'. לכאורה מה ענינו. אמנם כבר נודע היות יצי"מ הכנה לקבלת התורה. והתורה בהכרת להנתן ע"י משרע"ה בהיותו הכולל מכל ישראל. והנה כבר כתיב בהוציאך את העם ממצרים תעבדון את האלהים על ההר הזה ע"כ ההכרח להיות משה הגואל נותן התורה והוצרך ע"כ לעלות השמים ולהתוודע ולהגלות כי בכל העולמות והשרפים העליונים אין בהם רצון רק עבור ישראל למטה וכן אמר הן לה' אלהיך השמים ושמי השמים רק באבותיך חשק ה' מכל העמים. לכן כאשר נתאמת לישראל כי חפץ השם רק בהם. אז וירד ה' על הר סיני כו':
<b>וירד משה מן ההר אל העם.</b> פרש"י מלמד שלא היה פונה לעסקיו כו'. יש לתמוה מה בא ללמדנו ומה העסקים שהיה לו למשה רבינו. אמנם הנה כתיב ישמח משה במתנת חלקו כי זהו טוב לבו ונדבת רוחו של משרע"ה רעיא מהימנא אף כי ידע והבין כל שרשי המצות וסודות התורה במעלה מעלה כי שרש נשמתו היה כולו טוב בלי שום תערובו' רע כלל. מ"מ לא התרשל בעבור זה מללמד לישראל כל התורה בעמקי סודותי' כאשר למד מפי הגבורה. וזה במתנת חלקו ר"ל גם חלקו נתן לישראל כנ"ל וילמדם כל הסודות בכל פרטי המצות אולי יכוננו. ולפ"ז אתי שפיר מ"ש <small>(בפ' בא)</small> ויעשו בנ"י ככל אשר צוה ה' את משה ואהרן כן עשו ופרש"י אף משה ואהרן כן עשו. הלא קשה וכי ס"ד שמשה ואהרן לא יעשו הפסח. אבל יאמר כי בנ"י עשו בכוונת הפסח כאשר צוה ה' את משה ר"ל כוונו בכל הכוונו' בעשיות הפסח כמו שנאמר למשה מפי הגבורה.ואיך היה להם כח כזה מי יבא אחרי משה בהשגה גדולה כמוהו וזהו שמסיים אף משה ואהרן כן עשו. לכוון בשעת עשיית הפסח בשם כל ישראל ולכן נקל להם לעשות בכוונה כזו כי הצדיקים האלו הרימו אותם. כי כן הוא בעת עשיית הצדיק איזה מצוה מרים עמו כל בנ"י הנלווים אליו וכן בכל תורה ותפלה מעלה אותם עמו וז"ש מלמד שלא היה משה פונה לעסקיו ר"ל לגודל כוונות הגבוהות שהם עסקיו רק אל העם לצורך העם כנ"ל בשם כל ישראל:
<b>וידבר אלהים את כל הדברים האלה לאמר.</b> יל"ד מהו כל הדברים ולא נאמר הדברי'. אך הנה בכל המצות צריך בחי' יסוד שנקרא כ"ל וכ"נ וזכרתם את כל מצות וכו' ובעשרת הדברות נכללו כל התרי"ג מצות כמבואר בהראשונים ז"ל נמצא כי כל היסודות וכל המצות נתנו להם במעמד הר סיני בקדושה. וזהו ובכל אשר אמרתי אליכם תשמרו שתשמרו בחי' הכ"ל אשר אמרתי אליכם בעשרת הדברות ושם אלהים אחרים לא תזכירו שלא יהיה כח כרות ושפע להסט"א. וזהו וידבר אלהים את כל הדברי' האלה בחי' הכל של הדברים האלה השפיע לומר לישראל בקדושה וברכה. אמן:
<b>יום אשר עמדת לפני ה' אלהיך בחורב פן תשכח את הדברים אשר ראו עיניך.</b> הנראה לרמז בזה שהאדם צריך להעלות בזכרונו גודל מעלת בנ"י אשר היו אז בשעת קבלת התורה ראו עין בעין כמ"ש וכל העם רואים את הקולות בבחי' ראיה היא מדריג' הגדולה. והמשל בזה לעשיר מופלג שירד מנכסיו לעת זקנתו אף כי השיג מעט מעלת העושר אך לא כבראשונה לזאת מעלה תמיד על זכרונו כי הימים הראשונים היו טובים מאלה בהרחבה יתירה. כן הדבר הזה הוא בזכירת מתן תורה אשר מאז עד ביאת הגואל לא נוכל להשיג עוד מעלה הגדולה והנפלאה זו להיות בבחי' הראיה. וז"ש זכור את יום אשר עמדת כו' פן תשכח את הדברים אשר ראו עיניך. פי' אך אז היית בבחי' הראי' כמ"ש וכל העם רואים. כי אחר מעשה העגל נפלו ממדריגתם אלף חלקים כידוע בסוד אל"ף זעירא. וזה שאמר משה יוסף ה' עליכם ככם אלף פעמים כמבואר בספרים הקדושים לרמז שתבואו לאותו מעלה הראשונה אלף פעמים ככה. ויברך אתכם כאשר דבר לכם. באותו מעלה ובחי' כאשר דבר לכם בבחי' ראיה. וז"ש אם שמוע תשמעו בקולי כו' ואתה תשוב ושמעתם בקול ה' כו'. כי כאשר תשובו בתשובה שלימה תזכו לבא באותו מדריגה לשמוע בקול ה' כמו שהבטיח הנביא צפניה חוזה בעת ההיא אביא אתכם כו' בשובי את שבותיכם לעיניכם כו'. בעת ההיא רמז לשכינה הקדוש' כמובא בזוה"ק בפ' ואתה נותן להם את אכלם בעתו. וזה הוא הבטחת הנביא שהשכינה תתיחד עם כל א' מבנ"י ויבואו למדריגה הראשונה לבחי' הראי' כנ"ל:
<b>למעבד נשמתין ורוחין חדתין.</b> דהנה כל המצות ומעש"ט ורצונות טובות של בנ"י מכל ששת ימי המעשה לית להון גדפין להיות פורחת למעלה עד בוא יום השבת בא להם חיות מעולם העליון בבחי' נשמה יתירה והם נקראים מלאכים. וזה שאנו אומרי' שלום עליכם כו' בואכם לשלום כו' כי בשבת נעשה ונגמר פעולתו להיות נעשה מכל מצוה ורצון הטוב מלאך קיים. וזה שהוסיף משה יום אחד מדעתו למען יבא יום קבלת התורה בשבת בתיקון היום הנ"ל והבן:
<b>נעבד להון כתרין במילין יקירין.</b> איתא בגמ' בשעה שעלה משה למרום מצאו משה לקב"ה שהיה קושר קשרים לאותיות. דהנה בעשרת הדברות יש תר"ך אותיות כמנין כתר. וזהו שהוסיף משה יום אחד מדעתו שיגיע קבלת התורה ביום השבת בבחי' כתר כמ"ש כתר יתנו לך כו' וכן כל דבור ודבור של שבת צריך לקשרו ביחוד התורה לתיקון כתר כל"ל. והנה כתר רמז לתרי"ג מצות ושבע מצות דרבנן הכלולים בעשרת הדברות. וידוע כי התורה ניתנה רק ע"י תיקון ששים רבוא נשמות מבנ"י וששים רבוא אותיות להתורה. ומשה רבינו ע"ה היה הכולל כולם כמ"ש ואת המטה הזה תקח בידך אשר תעשה בו את האותות ר"ל תתקן האותיות של ישראל בתורה. וכ"נ לכל האותות אשר עשה משה לעיני כל ישראל תיקן לעיניהם כל האותיות שיראו מאירים לעיניהם. וזה סיום התורה בשבחו של משה רעיא מהימנא. וכן הוא בכל דור אתפשטותיה בכל דרא כמ"ש לא כהתה עינו כו' כי גם אחר מותו הוא המאיר עינינו. וז"ש ויהי אחרי מות משה עבד ה'. ר"ל אחרי מותו עודנו עובד ה' <small>(כי)</small> בכל צדיק הדור ניצוץ משה הוא נטוע לרבי' לתקן הנשמות מבנ"י כי אז תהיה תורת ה' תמימה בלי חסרון אות כי היא משיבת נפש כל איש מבנ"י על מקומו יבא בשלום כמ"ש דוד המלך ע"ה גל עיני ואביטה נפלאו"ת מתורתך נפ"ל או"ת לחזור ולהאיר' כמבואר במ"א. כמ"ש לאותות לבית אבותם. לכן מאשר משרע"ה היה דגל התורה לכן אמר לו הקב"ה היה לך לסייעני לקשר קשרים לאותיות התורה בתיקונ' הראוי כנ"ל. כי מהם תצא תורה. וזה נעבד להון כתרין במילין יקירין בכל דבור של שבתב חדושי תורה להיות כתר בראש צדיק חי עולמים כנ"ל. והבן:
<b>א"י נעבד להון כתרין כו'.</b> נקדים לפרש הפסוק במגלת אסתר ככה יעשה לאיש אשר המלך חפץ ביקרו. עפ"י מ"ש בגמ' עתיד הקב"ה להנחיל לכל צדיק וצדיק ש"י עולמות כמ"ש להנחיל אוהבי יש. יק"ר עולה גימ' י"ש. לפי הידוע לי"ח כי החכמה מאין תמצא רמז לנקודת קמ"ץ כי הוא נסתר מעין כל חי. ובחי' חכמה נקרא פת"ח כמ"ש פיה פתחה בחכמ"ה אותיות מחכה. וזהו בכחו של הצדיק להביא מבחי' אין לבחי' יש כידוע לי"ח. וזה הרמז ככ"ה יעשה לאיש אשר המלך חפץ ביקרו. ככ"ה ר"ת "כתר "כל "הכתרים. וז"ש כשעלה משה למרום מצאו להקב"ה שהיה קושר קשרים לאותיות. כי בכחו של משה שהיה כולל כל הנשמות מבנ"י. וזה אשר המלך חפץ ביק"רו. יק"ר עולה י"ש. שהיה בכחו להביא מכתר לבחי' חכמה יש מאין. והבן. וזה הרמז נעבד להון כתרין במילין יקירין. היינו הצדיק השומר פיו ולשונו וכל דרכיו במישור והולך בכל יום הלוך וגדול כי ברית המעיר וברית הלשון שקולים הם ואז יכול להפוך אותיות קר"י לאותיות יק"ר. וז"ש ויכתב בספר דברי הימים לפני המלך. כי אם הוא נשמר מכל רע כל ימיו כמ"ש באברהם אבינו ע"ה ואברהם זקן בא בימי' כל ימיו היו נכונים וברורים ונשמר מחטאת נעורים אין בהם מאום. כמ"ש כל ימי חייך להביא לימות המשיח. שהיה ביכלתו להראות כל ימיו לפני משיח בלי שום בושה וכלימה. ואז להיות נכתב בספר דברי הימים לפני המלך הוא מלכו של עולם. וז"פ ספר דברי הימים שהימים יהיו דוברים ומספרים מה שעשה כל ימיו בלי שום פגם ח"ו. וז"ש ימים תהיה גאולתו אם כל ימיו הם בתכלית השלימות אז תהיה גאולתו. וז"ש בתהלים פועל פעלת בימיהם בימי קדם. שהיה כח בקדושתם בימיהם להביא לגודל הקדושה שהיו בימי קדם הם שלש הראשונות שהם ימי קדם קודם שבעת ימי הבנין כמ"ש אשר נשבעת לאבותינו מימי קדם:

משפטים

<b>ואלה המשפטים אשר תשים לפניהם.</b> פירש"י אשר תשים לפניהם כשולחן הערוך ומוכן לאכול לפני האדם. הנ"ל בדברי רש"י דהנה צריך להתבונן במעלת העצמיות של המשפטים אשר לישראל והוא כי אם לפי הנראה מפשט הענינים כי נתנו לצרף בהם את הבריות באיסור והיתר וליסר העובר בדיני קנסות ודיני נפשות בחיוב ופטור מ"מ עיקר ענין המשפטים האלה הם חסדים גמורים שרצה הקב"ה לזכות בהם את ישראל לתת להם דרך ומבוא להמשיך החסדים בעולם ע"י קיום החוקים ומשפטים האלה כי אמנם זולת ענין המוסר אשר להם בארץ על החיוב והפטור האיסור והיתר הנה ע"י קיום המצות האלה למטה יתעורר היתיד למעלה כיל"ח וע"י כן יושפעו חסדים וטובות לישראל נמצא כי עיקר המשפטי' האלה לא לדינין יחשבו רק לגמול חסדים טובים לעמו בנ"י. וז"ש בפרשה הזאת כי מיד אחר פרשת הדינין נאמרו רק ברכות וישועות לא תהיה משכלה ועקרה בארצך את מספר ימיך אמלא וכו' וכמ"ש והיה עקב תשמעון את המשפטים האלה ושמר ה' אלהיך לך את הברית ואת החסד כו' כי זהו כוונת המשפטים האלה לעשות עמך חסד כמ"ש אוהב צדקה ומשפט חסד ה' מלאה הארץ ר"ל אוהב צדקה ומשפט כדי שיהי' חסדי ה' מלאה הארץ. וז"ש כי אני ה' עשה חסד ומשפט וצדקה ר"ל עשיית החסד באה ע"י המשפט וצדקה. וז"ש חכז"ל האי מאן דבעי למהוי חסידא לקיים מילי דנזקין. פי' הרוצה להמשיך חסדים יקיים מילי דנזקין. וז"ש משפטי ה' אמת צדקו יחדו ר"ל משפטי ה' הם העושים היחוד צדי"ק וצדק וזהו צדקו יחדיו וז"ש משפט וצדק"ה. וז"פ אלה המצות והמשפטים אשר יעשה אותם האדם וחי בהם וע"י הדינין האלה יפטרו מדינין האחרים כי כשיש דין למטה חין דין למעלה. וז"ש אשרי הגבר אשר תיסרנו י"ה ומתורתך תלמדנו שילמוד ויחויב לקיים את משפטי התורה ולא יותר. וזהו ואלה המשפטים אשר תשים לפניהם משפטים הם הדינין כמו וידבר אתו משפט ואמה"כ רק כאלה יהיו המשפטים אשר תשים לפניהם שיחויבו לקיים התורה ולא יותר. וזה כוונת רש"י כשלחן הערוך ומוכן לאכול לפני האדם ר"ל כי ע"י משפטי התורה יומשך לישראל חסדים וטובות ושובע וברכה כנ"ל:
<b><small>(עוד בדרך הלצה)</small> ואלה המשפטים אשר תשים לפניהם.</b> פרש"י כשלחן הערוך כו'. לכאו' מאי בעי רש"י בזה. אכן ידוע כי כל או"א צריך להתיסר ביסורין כמ"ש כי את אשר יאהב יוכיח אכן החילוק בזה לאיש גס השכל צריך להכותו במקל. אבל להחכם תחת גערה במבין. והנה יש יסורין להצדיק בערוך השלחן לפניו לאכול ומסובין אצלו והוא ישב בראש כי בענוות רוחו בוש יבוש לישב בראש. אך יסורין כאלה טובים הם וזש"א ואלה המשפטים הם היסורים אשר תשים לפניהם כי תשב בשלחן הערוך בראש המסובי':
<b>רק שבתו יתן ורפא ירפא.</b> הנראה לרמז גודל מעלת יום השבת קודש אשר הוא צנור כל השפעות וטובות הכלולים בגוף ובנפש והוא מרפא לכל הענינים כמ"ש שומר שבת מחללו אפילו עע"ג מחול לו וז"ש ובשביעי"ת יצא לחפשי חנם. בשביעית רמז בו אותיות שב"ת. ולזה ג"כ הענין בחובל בחבירו צריך ליתן לו ה' דברים ואחד מהם שבת אותיות שבת רמז בזה בחובל בחבירו הוא ג"כ בב' ענינים. הא' כפשוטו שחבל בגופו. גם רמז בעניני הנפש שחבל בחבירו בפגם הנפש ועל כל ענינים האלה העיקר הוא להתפלל עליו ביום ש"ק והוא תכלית הרפואה. וז"פ רק שבתו יתן כאשר יתפלל עליו ביום השבת אז רפא ירפא:
א"י <b>רק שבתו יתן ורפא ירפא.</b> עפ"י מ"ש בפי' המשנה במסכ' שבת כל. האוכלין אוכל אדם לרפואה בשבת. פי' מכל המאכלים שהאדם אוכל בשבת יכול להשיג רפואה. כי שורש הרפואה נעשה בש"ק ע"י יחודי העולמות העליונים בכוונת האכילה כיל"ח לכן שבת הוא מלזעוק ורפואה קרובה לבא. וזה גם כן הרמז רק שבתו יתן ע"י קדושת אכילת השבת ורפא ירפא:
<b>עיין תחת עין כו'.</b> חבורה תחת חבורה. כוי' תחת כוי'. הרמז בזה עפ"י סוד להורות מעלת איש הישראלי אשר באתערותא דלתתא אתער לעילא כמ"ש דע מה למעלה ממך. פי' מה שנעשה למעלה הוא ממך ע"י מעשיך הטובים שלמטה. וז"ש עין ה' אל יראיו. מי ששומר את עיניו מראות במקום שאינו ראוי מעורר עינא פקיחא למעלה כמ"ש בתמר ותשב בפתח העינים. תמר רמז לשכינה היא יושבת בפתח עינים מי ששומר כח הראות השכינה מתדבקת בו. וז"ש אי' הקדשה היא בעינים. עין לא ראתה אלקים יעשה למחכה לו. מי ששומר עיניו כו' יעשה למחכה לו. וז"ש ונראהו עין בעין. מעין עוה"ב פי' עי"ז יכול לבא לעוה"ב הנה שכרו אתו ופעולתו לפניו. וזה הרמז בפ' עין תחת עין העין שלמטה הוא כביכול נגד העין שלמעלה כנ"ל. כוי"ה תחת כוי"ה רמז לאותיות שם הוי' שעולה כ"ו. י"ה רומז לעולם העליון בי"ה ה' צור עולמים. וז"ש גבי חנה ותתפלל על ה' למעלה משם הוי' ב"ה. חבורה תחת חבורה. רמז חבור ו"ה. שביד הצדיקים לחבר וליחד שם הוי' ב"ה:
<b>אם טרוף יטרף יביאהו עד הטריפה לא ישלם.</b> הרמז בזה ע"ד רומז לק"ש ע' של שמע וד' של אחד. כאשר כבר נתבאר כי יש חלילה מצות הנטרפו' בין החיצוני' וע"י כוונת ק"ש במס"נ ובדו"ר יכול להוציא משם אשר טרפו החיצוני' חלילה. וזה אם טרוף יטרף חלילה בין החיצוני' יביאהו ע"ד אז הטריפה לא ישלם לא יהי' שלימות בין החיצונים ותחזור אל הקדושה. וזה אל תשת ידך עם רשע להיות עד חמם לחמוס ממך ג"כ הק"ש חלילה. וזה ג"כ לא תענה ברעך עד שקר. רעך זה הקב"ה רעך וריע אביך והבן. וכמ"ש בזוה"ק על פי שנים עדים כו' יקום דבר רמז לק"ש ונפילת אפיים במס"נ יקום דבר היא השכינה וד"ל:
<b>מדבר שקר תרחק וכו'.</b> ושחד לא תקח כי השוחד יעור פקחים ויסלף דברי צדיקים. הנ"ל כי זה מוסב על אותן האנשים הדורשים ומוכיחים את העם בדברי תורה ואגדה וכוונתם על מתנת יד וחשוקיהם כסף. וזש"א מדבר שקר תרחק כו' כי אף אם עני הוא ונצרך לבריות בכ"ז לא נכון לכוון בתורתו ולימודו על זאת להנות מבני אדם כמ"ש חכז"ל ולא קרדום לחפור בה. ר"ל אף אמנם כי רבים ושלימים כל פרנסתם הוא רק ע"י אחרים מן הצבור. אך עכ"ז לא נכון לבא בקורדם ובזרוע הנטוי' על חבירו לתת לו מתנת יד בלתי אשר ידבנו לבו מעצמו ולא לכוון כל הימים להתרצות ברצי כסף. גם בענין קבלת הנדבה והצדקה בעצמה עדיין יש בחי' רבות שצריך לשמור מהם כמבו' בספרים כי ע"י קבלת הנדבה מכל איש הנה עי"ז פוגם מדריגת נשמתו חלילה ומורידה ממעלתה ונפגם חכמתו ותורתו ותבונתו בדרכי השם חלילה עיי' במעב"י באורך. וז"ש ושוחד לא תקח שלא יהי' לבך נוטה אחרי מתנת בו"ד שזה נקרא שוחד אם תכוון על זה. וז"ש כי השוחד יעור פקחים שמקלקל חכמתם ויסלף דברי צדיקים אף אם באמת אומר דברי צדיקים יסלף בהם חלילה ע"י קבלת הנדבות רבות כנ"ל:
<b>הנה אנכי שולח מלאך לפניך לשמרך בדרך ולהביאך אל המקום אשר הכינותי השמר מפניו ושמע בקולו אל תמר בו כי לא ישא לפשעכם כו'.</b> הנה הראשונים ז"ל נתקשו בזה מאד למה בכאן הסכים משה וקבל לטובה הבטחת השליח המלאך עמו ולהלן בפ' תשא לא רצה בשליחות המלאך ואמר אם אין פניך הולכים אל תעלנו מזה והרבה והפציר מאד עד שניתן הבטחה אליו שכבודו ית"ש יתהלך עמו בעצמו כמבו' שם בכתוב. ועיין במגיד משרים להרב"י ז"ל ג"כ הקשה זה ועיין ברמב"ן ז"ל. אמנם הנ"ל לרמז בזה דהנה כתיב כי מלאכיו יצוה לך לשמרך בכל דרכיך. והענין הוא עפ"י המבואר בהאר"י ז"ל בסוד עבור נשמות הצדיקים שהנשמות הצדיקים מתעברים ומתחברים לאדם העושה מצות ומעש"ט ומסייעין אותו בכל דבר ע"ד הבא לטהר מסייעין לו וכמבו' זה בכ"מ בכתבי האר"י ז"ל והם המגלין לו רזי תורה. וזהו חסד שעושין עם המתים הוא חסד של אמת היינו החסד שעושים עם סיוע נשמות המתים עמו הוא חסד של אמת כמו שבארתי במ"א באורך. וזהו פי' יהי ביתך בית ועד לחכמים היינו שיהי' בך מקום קדושה שיתועדו נשמות החכמים בקרבך והוא בביתך בתוכך והוא האמור כי מלאכיו יצוה לך הם הנשמות האלו שהם נקראים מלאכים וגדולי' מהמלאכים כנודע הנה אותם הנשמות יצוה לך להתחבר עמך ע"י קיום המצות וזה יצוה לך ע"י המצוה אשר תעשה ג"כ יצוה לך לשון צוותא חדא. כי הם בצוותא חדא עם הצדיק. והנה אמה"כ כי זה יועיל לך לשמרך בכל דרכיך שע"י עיבור ודביקות נשמות הצדיקים עמו יהי' נשמר מכל רע ח"ו. וכמבו' סוד ענין זה בספרים בכ"מ ע"ש. והנה עד"ז הוא שהבטיח הקב"ה לישראל ולמשה אחר קבלת התורה כלומר ע"י לימוד התורה לשמה וקיום המצות ומעש"ט הנה תזכו לבחי' עיבור ודביקות נשמות הצדיקים. וזהו בחי' המלאך שאמה"כ הנה אנכי שולח מלאך לפניך לשמרך הוא נשמת הצדיק גדול וקדוש הוא הנקרא מלאך כמ"ש ויהיו מלעיבים במלאכי אלהים. וזהו יהי' לך לשמרך בדרך ולהביאך אל המקום העליון אשר הכינותי לך למעלה במדריגה העליונה. וז"ש אח"כ השמר מפניו אל תמר בו כי לא ישא לפשעכם היינו שע"י החטא והמרי הנה מסתלק הנשמה זו הקדושה של הצדיק הבא בסוד העיבור עמו כי הנה הם ממקום קדוש יהלכון מעולם העליון ואינם יכולין לסבול שום פגם לכך ע"י העבירה בורחים מיד וכמבו' זה בהאר"י ז"ל אצל המרגלים ע"ש. וגם הנשמה עצמה של האדם עצמו אינה יכולה לסבול הפגם ומסתלקת ממנו ע"י הפגם כמבו' אצל אדה"ר כי בשעת הפגם נסתלקה ממנו הנשמה ע"ש. וזהו כי לא ישא לפשעכם שאיננה יכולה לסבול לפשעכם ותסתלק ע"י הפגם כנ"ל. וזהו אם שמוע תשמעו בקולי היינו לנשמת הצדיק עמך ועשית כל אשר אדבר שממילא ע"י הסיוע תקיים כל התורה ככל אשר אדבר ועי"כ ממילא ואיבתי את אויביך וכו' כי ילך מלאכי לפניך הוא נשמת הצדיק שהוא המלאך האמיתי ועי"כ לא תשתחוה לאלהיהם ולא תעבדם כי הרס תהרסם וכו'. וזהו שמסיים ועבדתם את ה' אלהיכם ובירך את לחמך ואת מימך. לכאורה בכל לשון הפרשה מדבר בלשון יחיד לפניך להביאך וכיוצא. ולמה בכאן פתח בלשון רבים ועבדתם את ה' אלהיכם ואח"כ שוב חוזר לדבר בלשון יחיד וברך את לחמך וכו'. והסירותי מחלה מקרבך. אך הנה כדברינו הנ"ל שבשעת העבודה להש"י בתו"מ יתחברו עמם נשמת הצדיקים לסייע אותם. וזהו לשון רבים היינו ע"י הנשמות הנ"ל ועבדתם את ה'. אבל אח"כ מה שתצטרכו כאו"א בצרכי הגוף פרנסה וברכה ולבריאות הגוף ורפואה הנה זה יהי' לך לבדך כי אך אתה בעוה"ז צריך לזה אבל הנשמות האלו אינם צריכין לכ"ז כי הם מלאכים עליונים במרום קדשם תחת כסא כבוד וזה בלשון יחיד וברך את לחמך ואת מימיך והסרותי מחלה מקרבך כנ"ל:
<b>לא אגרשנו מפניך בשנה אחת פן תהי' הארץ שממה ורבה עליך חית השדה מעט מעט אגרשנו מפניך עד אשר תפרה ונחלת את הארץ.</b> ופרש"י אשר תפרה לשון פרי' ורבי'. ולכאורה הדבר תמוה מאי היראה מפני חית השדה האם מעצור לה' להושיעם ולהצילם מפני חית השדה. אכן הנראה לבאר עפ"י מ"ש בפ' אמר אויב ארדוף שנכתב בסוף השירה דלכאורה הול"ל זאת קודם קריעת ים סוף מה שהאויב אמר ומה נ"מ עתה כאשר כבר טבעו בים סוף. אך ידוע דרך הסט"א שהם חפיצים תמיד לדבק א"ע בצד הקדושה ולפעמים כחם גדול שיתקלקל האדם עי"ז כמ"ש בשם האר"י ז"ל כאשר האדם אוכל איזה מאכל שיש בו כמה ניצוצות יכול להתקלקל ח"ו כאשר סיגי הקליפות רבים על הני"ק וכאשר תדבק עם נפש המעלה אותם הנה יגבר עליו בחי' הרע ויפגם חלילה וצריך שמירה בזה מאד לבל ירעו ולא ישחיתו בגבול הקדושה. וז"ש לא אגרשנו מפניך בשנה אחת פן תהי' הארץ שממה ורבה עליך חית השדה היינו שירבו סיגי הקליפות המעורבים בני"ק כמבו' בכתבי האר"י ז"ל כל ענין גלות מצרים הי' לברר הני"ק מתוך הקליפות שנתערבו בהם. וז"פ בפ' נצבים כי אתם ידעתם וכו' ואת אשר עברנו בקרב הגוים אשר עברתם. פי' חלקי הקדושה מני"ק עברו בקרב הגוים לדבר מהם ואם ירבו יהי' ח"ו קלקול בזה שירבו חית השדה הם הסיגי קליפות אשר ירצו להדבק בהם. לכן מסיים הפ' עד אשר תפרה ופרש"י לשון פרי' ורבי' כי ע"י שיבואו הנשמות מצד רחם הקדושה כמ"ש רחם ארחמנו כו'. וזה אשר תפרה ונחל"ת את הארץ. נח"ל י"ה שתוציא כל הקליפות לברר מהם לאחדים צד הקדושה. וז"ש בישעי' נ"ד רני עקרה לא ילדה כו' כי רבים בני שוממה מבני בעולה ודרשו רז"ל משום דלא ילדה בנים לע"ג. הפי' בזה האמנם כי כל ברורי הקליפות מהעובדי כוכבים הם העוברים ע"י פו"ר של בנ"י להוליד ולהרבות צד הקדושה כמ"ש אין משיח בן דוד בא עד שיכלו כל הנשמות שבגוף. אך עד"ז יש להם רנה כילאילדה בנים לע"ג שלא הזיק להם הני"ק שעברו על ידם וזה כי רבים בני שוממה מבני בעולה. בני שוממה הם הניצוצות מכל הרשעים העוברים ע"י בנ"י הם הבני בעולה מצד הקדושה. ובזה פרשתי בפ' בחוקותי ורדפתם את אויביכם ונפלו לפניכם לחרב ורדפו מכם כו' ונפלו לפניכם לחרב ופניתי אליכם והפריתי אתכם שדקדקו המפרשים בכפילת הדברים עיין באלשי"ך. אך לפי הר' ל שפיר הוא ב' ענינים הראשונה כפשוטו שיפלו לפניכם לחרב. אך עוד יש לחוש פן אחר מותם ידבקו סיגי הקליפות בבנ"י להרע להם וע"ז מבטיח להם והפריתי אתכם והקמותי את בריתי אתכם שיבוא הבירור מצד הקדושה ע"י פו"ר כנ"ל. וז"ש במגלת אסתר במחיית העמלקים חרב והרג ואבדן שהוא מיותר. אך הרמז במלת ואבדן שיהיו נאבדים לגמרי מן העולם שלא יהי' בהם כח לדבוק בצד הקדושה. וז"ש ובבזה לא שלחו את ידם: ויקה משה חצי הדם וישם באננות וחצי הדם זרק על המזבח. הר' ל בענין חילוק הדם לרמז על האדם כי אד"ם אותיות א' ד"ם כי הדם הוא הנפש והוא בחלל הגוף בלב בצד שמאל אשר ממנו באים כל התאוות הגופניות. רק אות א' רמז לאלופו של עולם המאירה בדם ונעשה אד"ם. וז"ש לא תעמוד על דם רעך ר"ל לא תעמוד לדין על בחי' הדם בחי' הרע של רעך רק תדע כי הוא אד"ם שלם באלוף. וכמ"ש מי האיש החפץ חיים אוהב ימים לראות טוב הטוב והמעלה אשר בחבירו אז עי"כ נצור לשונך מרע שלא לדבר לשון הרע על חבירו כי עיניו רואות רק המעלות ולא חסרונו. וז"ש כאן ויקח משה חצי הדם כנ"ל. פי' משרע"ה חלק ומצא גם בבחי' הדם של האדם שעולה לגבוה כי חצי מאותיות דם הוא ך"ב רמז לך"ב אותיות התורה אשר בקרבו ב"ך יברך ישראל ויהיו פי שנים בד"ם לטובה. והבן:
<b>אשר כתבתי להורותם.</b> נקדים לפרש הפסוק ואני זאת בריתי אותם אמר ה' כו' מעתה ועד עולם. זאת רומז לשכינה הקדושה בריתי אותם רמז למדת המשפיע בחי' יסו"ד ויסו"נ הוא בחי' מקבל. רוחי אשר עליך בחי' רוח הוא מדריגה עליונה איש אשר רוח בו. ודברו אשר שמתי בפיך לא ימושו מפיך כו' אמר ה' מעתה ועד עולם כי הוא דבר שאין לו סוף בדבר ה' שמים נעשו וכל העולמות תלוים בדיבורו ית"ש. וכאשר מעוררים אמר ה' הוא מעתה ועד עולם בלי הפסק רק בבחי' פרו ורבו. והענין בזה להשיג המעלה הזאת ע"י כינוס להצדיקים שכל אחד ואחד יהי' משתוקק לשמוע מחבירו ד"ת בבחי' מקבל ללמוד ממנו דרכי תורה ועבודה ויראת שמים ועי"ז ממילא יהיו נובעים מקור מעיינות החכמה והתורה שבע"פ מתרבה בעולם עד אין חקר. כמו שמצינו בזוה"ק פ' זו ממעשה דר' ייבא סבא שהי' יום אחד ביחד עם תלמידי ר"ש בן יוחאי ר' חייא ור' ייסא כמה סודות התורה נתגלו על ידם. ובזה יש לרמז ג"כ כוונה אחת בענין עליית הרגל שיהי' כינוס לצדיקים כדי שיתרבו על ידם תעלומות החכמה מתורה שבע"פ. וז"ש אשר כתבתי להורותם. כי התורה שבכתב הוא בבחי' הריון שיהי' פרה ורבה ע"י התורה שבע"פ בלי סוף ותכלית על כל קוץ וקוץ כו' כאשר נראה בעין כל תורה שבכתב הוא כרך קטן ועל כל דיבור ואות ונקודה כמה ענינים סודות עמוקים. סוד ה' ליראיו כי ע"י הכינוס לצדיקים אשר מעוררים למטה בחי' היסוד המשפיע ומקבל כאו"א מחבירו כן יתעורר ג"כ למעלה. כמ"ש אמר ה' מעתה ועד עולם כנ"ל:
<b>ויכסהו הענן ששת ימים ויקרא אל משה ביום השביעי.</b> פרש"י ללמדך שכל הנכנס למחנה שכינה טעון פרישה ששה ימים. הנראה לרמז בזה מעלת יום שבת שצריך האדם להיות לו הכנה גדולה כל ששת ימי המעשה. כדי שיהי' יכול לקבל אור קדושת שבת כראוי לו. והשבת רמוז למחנה שכינה. וז"ש שכינתא תתעטר כו' בווין תתקטר. פי' מי ששומר את עצמו בששת ימי המעשה הם הווי"ן אז ג"כ השכינה מתקשרת בו כביכול. וז"ש ויקרא אל משה ביום השביעי זה ש"ק:

תרומה

<b>ויקחו לי תרומה מאת כל איש אשר ידבנו לבו תקחו את תרומתי.</b> י"ל בדרך רמז דהנה ידוע מכל סה"ק דבסדר העולמות העליונים כל מה שלמטה ממנו הוא צמצום ביותר והוא בחי' דינים ומה שלגבי העולם שלמטה נקרא חסד הוא נגד העולם שלמעלה ממנו הוא בחי' דין וזה בחי' ימין ושמאל בחי' הדין הוא שמאל והימין הוא רחמים וחסד. ובעולם האצילות לית דין כלל ולא שמאל רק כולו ימין ורחמים פשוטים על בנ"י. וזה הרמז עין ה' אל יראיו ובמ"א כתיב עיני ה' אל צדיקים היינו אל יראיו שהם בבחי' קטנה בהצדיקים הוא משגיח עליהם בעין אחת מכלל דאיכא עוד עין שני. הוא שמאל. והיינו שמשפיע עליהם מעולם דאית בי' ימין ושמאל אבל הצדיקים משפיע עליהם מעולם העליון דלית שם בחי' שמאל וגם אם משגיח עליהם בב' עינים הוא כולו רחמים פשוטים וזה נקרא ג"כ דכר ונוקבא. נוק' רומז על בחי' שמאל וזה הרמז ויקחו לי תרומה היינו לי לשמי שיתקנו לשמי ע"י שתמשיכו האורה מאת כל איש. ר"ל מעולם שאין בו בחי' אשה כלל רק כולו איש וזה גמר אומר אשר ידבנו לבו ר"ל כי שם הוא עולם הרצון ורחמים וחסדים מגולים משם תקחו את תרומתי. והבן:
<b>בשם הבעש"ט מאת כל איש אשר ידבנו לבו תקחו את תרומתי.</b> היינו שכל איש צריך ליקח לעצמו מדות טובות לעבוד בהם הבורא ב"ה מכל אשר ידבנו לבו תקחו את תרומתי היינו מן התאוות החיצוניות אשר היצר מסיתו לאהב' ויראה רעה מאותה המדה יקח לעצמו לאהוב הבורא ב"ה וכן שאר המדות ובאמת כתבו הספרים הקדושים אלו הי' עשו הולך בדרך התורה הי' העבדות שלו יותר גבוה מבחי' העבדות של יעקב מפני כי הוא מסטרא דדינא קשי' ולבו הי' פונה לכל התאוות רעות ואם הי' מעלה זה לעבדות הבורא הי' טוב מאד כידוע דלית נהורא אלא מתוך חשוכא. וזה ג"כ ביאור הפ' ואהבת את ה' אלהיך בכל לבבך בשני יצריך כו' . ובזה י"ל מאמר הפ' יוצר אור ובורא חשך לכאו' בריאה הוא עולם גבוה יותר מיצירה. אך האמת הוא כן מי שהוא בבחי' חשך ומגביר א"ע לבחי' אור הוא יותר טוב במעלה כי הוא בחי' עולם העליון שנקרא חשך כמ"ש ישת חשך סתרו. וזה ג"כ בחי' זהב הוא בחי' דין וכתיב זהב טהור מכלל דאיכא טמא ובחי' טהור הוא יותר מבחי' קודש והוא מפני שבחי' קודש לא הי' מעולם בצד השני משא"כ טהור הי' בכלל צד השני ובמלאכים כתיב כולם טהורים. ומבואר בספרים מפני כי יש עולם שמכריזין העבירות של בנ"א ומחמת הפגם העושה העון אפי' המלאכים אחר הכרזה צריכין לטבול ולטהר א"ע משום שהי' בפיהם סיפור הדברים שעשה זה העבירה וזה בחי' טהורים. וזה ג"כ ענין הפ' כי לבעבור נסות אתכם בא האלהים וכו' כי הם אמרו ואל ידבר עמנו אלהים כו' שלא רצו בבחי' אלקות פן נמות. ר"ל שלא יפלו ממדריגתם בעבדות. והשי"ת השיב להם אדרבא עי"ז תעלו במעלה נפלאה כי לבעבור נסות אתכם שתראו להגביר בחי' הטוב ולית נהורא אלא מגו חשוכא. והבן:
<b>ויקחו לי תרומה מאת כל איש אשר ידבנו לבו תקחו את תרומתי כו' ועשו לי מקדש ושכנתי בתוכם ככל אשר אני מראה אותך את תבנית המשכן ואת תבנית כל כליו וכן תעשו.</b> פרש"י וכן תעשו לדורות. והקשו בתו' הלא לא הי' שוה מזבח שעשה משה למזבח שעשה שלמה. וכן הקשה הרמב"ן ז"ל ועיין באו"ח וקדושת לוי ע"ש. והנ"ל ברמז הכתובים האלה בלי שנאריך בדקדוקים ונקדים עוד מאמה"כ בפ' כי תשא. ראה קראתי בשם בצלאל בן אורי כו' . ואמלא אותו רוח אלהים בחכמה ובתבונה ובדעת כו' לחשוב מחשבות לעשות בזהב וכו' ובלב כל חכם לב נתתי חכמה ועשו את כל אשר צויתיך. והנה אצל בצלאל אמה"כ לחשוב מחשבות לעשות יתואר המלאכה בלשון מחשבה ואצל שאר חכמים העושים לא כתיב רק ועשו את כל אשר צוויתיך. וכן בפ' ויקהל אצל המעשה כתיב ג"כ ראו קרא ה' בשם בצלאל כו' וימלא אותו רוח אלהים כו' לחשוב מחשבות לעשות. הנה כמו כן יתואר הכ' אצלו המלאכה בלשון מחשבה לחשוב מחשבות לעשות. ואצל שאר החכמים כתיב רק לשון עשי' לחוד דוקא כמ"ש מלא אותם חכמת לב לעשות. ועל איש אשר נתן ה' חכמה ותבונה בהמה לדעת לעשות וכיוצא בזה לא הוזכר אצלם הלשון מחשבה רק עשי' בכל מקום. וצריך להבין ענין זה למה אצל בצלאל יתואר המלאכה בלשון מחשבה ואצל שאר החכמים העושים רק בלשון עשי' לבד הלא הם ג"כ היו צריכין כוונת הלב במעשה המשכן כנ"ל. אכן לבאר זה. הנה צריך לדעת כי העולם נברא בבחי' מחשבה דבור ומעשה כמו שמבואר זה בכתובים בבחי' דבור כתיב בדבר ה' שמים נעשו וכן כל ויאמר האמור במעשה בראשית. ובבחי' מעשה ג"כ כתיב ביום עשות ה' אלהים ארץ ושמים וכן ויעש אלהים האמור כ"פ במע"ב ובבחי' מחשבה הנה אמרו חז"ל כי בראשית נמי מאמר הוא ובראשית הוא בחי' מחשבה כנודע וכמבו' בז"ח פ' תשא וז"ל שם. וכד סליק במחשבה עלאה למברי עלמא עלאה ועלמא תתאה כלא הוה ברגעה חדא הה"ד יעמדו יחדיו כו' ע"ש וכן הוא מבו' בזוה"ק בכ"מ. והנה בהיות כי בריאת עולם הי' בשלש בחי' האלו במחשבה דבור ומעשה הנה שוב ג"כ הצדיקים המקיימין את העולם הם מקיימין אותה ג"כ בשלש בחי' הללו כנ"ל במחשבה דבור ומעשה. ושלשה אלה הם בהתורה לקיימה במחשבה דבור ומעשה. והוא כן מבואר בזוה"ק קב"ה אסתכל באורייתא וברא עלמא בר נש מסתכל בה באורייתא ומקיים עלמא אשתכח דעובדא וקיומא דכל עלמא אורייתא איהי כנ"ל ע"ש בפ' תרומה קס"א ע"ב. והלא זה מבואר כי קיום התורה הוא ע"י ג' בחי' הללו כמבו' בסה"ק. אמנם כן הנה בשלש בחי' האלו יש הפרש ומעלה בין הצדיקים המקיימין את העולם יש בחי' צדיק הגדול והקדוש במחשבה. אשר גם במחשבתו לבד יכול להמשיך השפעות טובות לקיום העולם וכמבו' בזו"ח הנ"ל ובר נש לתתא אית לי' מתשבה סתימא כנ"ל. ויהבה לי' לבר נש למחשב מילין דאורייתא מילין דמצוה בגין דההוא מחשבה עלאה נגדי מבועין דילי' כנ"ל ועל דא מאן דחשיב למעבד מצוה כאלו עשאה בגין דגרים למיתי ספיקא דברכאין לההוא מצוה מההוא מחשבה וכאלו עשאה כו' ע"ש בלשון הז"ח הנ"ל. ויש צדיק אשר ע"י דבור לבד בתורה ותפלה הוא ממשיך השפעות טובות לקיום העולם. וזה הוא מבואר בכ"מ בכתובים ובדרז"ל כנודע לכל מעיין. ויש צדיק אשר צריך לקיים התורה והמצות בפועל ומעשה ממש ובזה הוא מקיים העולם בזכות המעש"ט שלו שממשיך שפע וקיום מעולמות העליונים לעוה"ז לקיימה בכ"ט והנה כבר נודע בזוה"ק ובסה"ק כי תבנית המשכן וכליו הוא דוגמת העולם כולו ותכונותיו. לכך הנה בבנין המשכן היו ג"כ שלש בחי' הנ"ל מחשבה דבור ומעשה כמו בבריאת העולם. וע"י שלשה מעלות הצדיקים זה למעלה מזה כנ"ל. יש ע"י מחשבה. ויש מהם ע"י דבור. ויש ע"י מעשה ופועל ממש כנ"ל. והנה משרע"ה הוא הי' הראש וראשון בקיום העולם כולו ע"י מחשבה לבד בגודל קדושתו בתורה וכן בבנין המשכן דוגמת בנין העולם במחשבתו הקדושה לבד הי' די להתקיים ואחריו הי' בצלאל ג"כ עלה במחשבה בחכמה ובתבונה ובדעת בג' בחי' חב"ד במחשבתו הי' פועל כל מעשה המשכן וקיום העולם כולו והוא שאמרו חכז"ל יודע הי' בצלאל לצרף האותיות שבהם נבראו השמים וארץ. ולכך אצל בצלאל כתיב רק לחשוב מחשבות לעשות. כי הוא במחשבתו פעל לעשות ולקיים המשכן וכל העולם. ומחשבתו שלו הי' חשוב כמו מעשה זולתו. אבל שאר החכמים העושים במלאכת המשכן הם היו נמוכים ממנו במדריגה ולכך הם היו צריכין באמת למעשה ופועל בבנין ממש. ולכך כתיב אצלם רק לשון עשי' בכ"מ כנ"ל. האמנם כי בחי' צדיק הגדול והקדוש במחשבה הנ"ל שבארנו הנה אמנם הוא הפועל והגורם להמעשה של שאר העם להתקיים בקדושה על ידו כי סוף המעשה הוא מקושר בהמחשבה תחלה וכאשר הצדיק יכונן ויתעלה בהמחשבה מעלה מעלה הנה הוא מעלה המעש"ט של ישראל לרצון לפני ה' ית"ש. וזה שהי' במלאכת המשכן כתיב לחשוב מחשבות לעשות כי המחשבה של משרע"ה ובצלאל אחריו הוא הגרם לעשות כלומר שתכונן מעשה שאר העם העושים במעשה ומלאכה בפועל ממש. וזש"נ וירא משה את המלאכה והנה עשו אותה כאשר צוה ה' פי' וירא בחי' הראי' הוא מחשבה כמו ולבו ראה חכמה הרבה וכאשר התכונן משה במחשבה על המלאכה הנה עי"כ עשו אותה כאשר צוה ה' ויהי נועם ה' עליהם לרצון לפניו ית"ש. כי ע"י המחשבה שלו ניתקן המעשה שלהם והנה עשו אותה כתקנה כנ"ל. וז"ש ויקחו לי תרומה מאת כל איש אשר ידבנו לבו כו' ר"ל הרצון הנעלה מהצדיק הלא שיתעלה ויתרומם בהמחשב' ע"ד הנ"ל. וזהו מאת כל איש אשר ידבנו לבו היינו מהאיש הצדיק כזה אשר ידבנו לבו לעלות במחשבת הלב לבד לפני הקב"ה הוא הנרצה לפני ה' ית"ש וממנו תקחו את תרומתי כי הוא חביב מכל כמו משרע"ה והוא איננו צריך למעשה. אבל וזאת התרומה אשר תקחו מאתם היינו משאר העם הפחותים במדריגה מהם תקחו זהב וכסף לעשות משכן בפועל ומעשה ממש ועשו לי מקדש ושכנתי בתוכם ככל אשר אני מראה אותך. ענין המראה בהר הוא ענין מחשבה. ואמה"כ כי הם יעשו המקדש ושכנתי בתוכם כי הוא יהי' ככל אשר אני מראה אותך. אתה תתעלה ותתקן הכל במחשבתך עי"כ יזכו גם הם להתעלות ע"י במעשה שלהם כנ"ל כמ"ש לעיל. וזהו שפרש"י וכן תעשו לדורות. היינו ג"כ עפ"י דרך הנ"ל שבארנו כי משרע"ה אתפשטותי' בכל דרא. וככל אשר אני מראה אותך היינו העלי' שלך במחשבה כמו שיזכו דור הזה על ידך כן ג"כ בכל דור ודור אתה תעלה את כל המעשים טובים של בנ"י בכל צדיק הדור שיעלה במחשבה עמך וזהו וכן תעשו לדורות. להעלות המצות ומעש"ט של בנ"י ע"י מחשבה הקדושה של הצדיק שהוא בבחי' משרע"ה אתפשטותי' בכל דרא כו' . וזהו והי' אם שמוע תשמעו אל מצותי מיותר אשר אנכי מצוה אתכם. אך משרע"ה אמר זה על עצמו אם שמוע ר"ל תקבלו עליכם עול התורה והמצות הנה עי"ז תזכו שתשמעו היום פי' בכל יום ויום אל מצותי שיצאו מפי באתפשטות' בכל דרא אשר אנכי אהי' מצוה אתכם בכל דור ודור תזכו לשמוע מפי דברי אלהים חיים עד העולם אמן:
א"י <b>ויקחו לי תרומה מאת כל איש כו' .</b> הנ"ל לרמז על הצדיק שנקרא נדיב לב וכמש"א נדיבי עמים נאספו עם אלהי אברהם שא"א ע"ה נקרא נדיב לב כי הנדבה הוא הרי זו עולה וכמו כן הוא בחי' המתנדב לבו במס"נ מיד להיות עולה כליל לה' ועי"כ הוא מעלה מ"נ ומתקן היחוד ונמתקין הדינין וזהו לשון הר"י גימט' רי"ו עה"כ שהוא ממתיק הגבורות שעולה רי"ו ז"ו ר"ת "זעיר "ונוקבא עולה כולה לה' וזהו כנדבת צדיקים שאמרו חכז"ל וע"ז הוא שאמה"כ ויקחו לי תרומה לי לשמי מאת כל איש הוא הצדיק הנקרא כל ואיש. וזהו מאת שמפריד בין ב' אותיות מ"ת לבל יתקרבו שהוא אלוף המפריד בין ב' אותיות כי הצדיק מיחד אלוף ומפריד הסט"א לבל יתחברו. וזהו תקחו את תרומתי הוא תיקון חטא אדה"ר שהוא חלתו של עולם נתעלה ע"י הצדיק. והבן:
<b>ועשו לי מקדש ושכנתי בתוכם.</b> ודקדקו המפורשים אמאי לא כתיב ושכנתי בתוכו. י"ל דקאי על עיקר השראת השכינה שהי' על פנימיות נדבת לבם של כל או"א בדיבורו שהיו מקדישים נדבותם לצרכי המשכן היו ממשיכים אז בדיבורם הקדושה והי' השכינה שורה על פנימיות הלב של כל אחד ואחד בשעת דיבורו והקדשו. ומפני זה כתיב ושכנתי בתוכם ר"ל בתוך הפנימיות לבבם של המתנדבים. ומזה יש ללמוד כמה גדול כח הדיבור של בנ"י הלא אנו רואים בהמה שהיתה חולין אם מקריבה בעזרה היא נפסלת משום חולין שנשחטו בעזרה ואחר שהוציא עלי' הדבור לקדשה הוא להיפך אם שחטה בחוץ חייב כרת. וכן חפץ אחר הקדשו אם נהנה בו מעל וכ"ז הוא מחמת דיבורו. מכ"ש אם האדם משבח ומפאר ומהלל בדיבורו ליוצרו עושה רושם וכוחו גדול מאד לעשות נ"ר להבורא ב"ה בדיבורו:
א"י <b>ועשו לי מקדש ושכנתי בתוכם ככל אשר אני מראה אותך את תבנית המשכן ואת תבנית כל כליו וכן תעשו.</b> ופרש"י וכן תעשו לדורות. והקשה הרמב"ן ז"ל הא בכלי בית עולמים לא מצינו שהי' דוגמת המשכן וכליו. אך הנה כבר בארנו ענין המשכן וכליו היו מנדבת בנ"י ורצונות הטובים שלהם כמ"ש מכל איש אשר ידבנו לבו תקחו את תרומתי. לכן לפי נדבת הלב והרצון של בנ"י כאו"א לפי מדריגתו זכה ג"כ להיות חלקו לפי טרכו מי שהי' נדבתו יותר ברצון טוב נעשה ממנו דברים המקודשים יותר כגון ארון וכפרת וכדומה. ומי שלא זכה להיות נדבתו ברצון הנכון הי' נעשה ממנו שאר הכלים והחצר. ויש מהם שהי' בא לבחי' מותרות כמ"ש להלן והמלאכה היתה דים לעשות אותה והותר. והעיקר בזה מפני כי המשכן הי' נעשה מהרצונות של אדם והוא דבר מסור ללב. וכן יהי' לעתיד כמ"ש והביאותים אל הר קדשי ושמחתים בבית תפלתי ודרשו רז"ל תפלתם לא נאמר אלא תפלתי. הפי' בזה אם האדם משים כל מגמתו עבור כבוד הבורא ב"ה אז נעשה ונגמר ע"י רצונו הטוב חלקו בבהמ"ק לע"ל. וז"ש והשב את העבודה לדביר ביתך שיהי' הדיבור של התפלה רק עבור ביתך לכבוד הש"י. ובזה פרשתי הפ' במלכים א' ח' הטיבות כי הי' טם לבבך פי' יותר טוב כשהי' הבהמ"ק ברצון לבבך כי דוד המלך ע"ה בגודל הקדושה שהי' לבבו נכון ושורה בו הקדושה כמו בהמ"ק בבחי' קדשי קדשים והי' נ"ר ממנו יותר מבנין בהמ"ק. ונחזור לענינינו שזה הפי' ככל אשר אני מראה אותך כו' לשון מראות הצובאות שהמסתכל במראה נראה צורת דוגמתו וכן משרע"ה הי' בו כל תבנית המשכן וכל כליו כי הוא מובחר האנושי. וזה שמסיים הפ' וכן תעשו לדורות. פי' שהקב"ה הבטיח כן כי לא ידח ממנו נדח בכל דור ודור אתפשטותי' דמשה לבל יגרע מצדיק עינו שיהי' כן בכל דור צדיק אשר יהי' בו תבנית המשכן וכל כליו ולבבו יהי' נכון וטוב:
<b>ונתת אל הארון את העדות אשר אתן אליך.</b> ולהלן כתי' והיו הכרובי' פורשי כנפיים למע' וכו' ואל הארון תתן את העדות אשר אתן אליך. ערש"י ורמב"ן שהקשו למה נכפל לתת את העדות בארון ע"ש. אך הנ"ל ברמז הענין דהנה יש ב' בחי' בענין הצדיקים העומדים לפני ה' יש צדיקים אשר כל עיקר מגמתם בעבודתם רק בתורה בלימוד תורה לשמה תורתן אומנתן ופועלים כל טוב בלימודם בהשפעות טובות זהו אומנתם בתורתם. אך יש עוד צדיקים וחסידים העומדים רק בתפלה כל ימיהם וצועקים ומבקשים על כבוד השכינה ועל כבוד ישראל בכל עת ובכל שעה. והנה אלה מה יעשו בחיוב ת"ת על זה אמרו בגמ' מתוך שחסידים הם תורתן משתמרת. נמצא כי בחי' ת"ת אצל אלו הוא בבחי' אחרת יותר מהראשונים כי אצלם צריך להיות הת"ת בבחי' ברכה ושמירה יתירה והמעט מה שלומדים שמור להם לרב כי אצלה האור זרוע לצדיק בבחי' זריעה המתברך ממנו לצמוח פירות הרבה. והנה לעומת שתי אלה דבר הכתוב ונתת אל הארון הוא בחי' הראשונה הלומדים תורה לשמה כל ימיהם וכל הלילות ע"ז אמר ונתת אל הארון ר"ל הבחי' שלך כי משה אתפשטותי' בכל דרא אל הארון הוא הצדיק שנקרא ארון כמבו' בגמ' את העדות אשר אתן אליך. ועל הבחי' השנית אמה"כ והיו הכרובים פורשי כנפיים למעלה הם הצדיקים העומדים בתפלה כמ"ש ובפרשכם כפיכם. והם פורשי כנפיים וסוככים בכנפיהם מגינים על הדור. על הכפורת לכפר על בנ"י ופניהם איש אל אחיו להתפלל כל אחד על זולתו לעומתם אמר הכ' ואל הארון פי' לצדיק כזה אשר כל עבודתו בחפלה תתן את העדות בבחי' אחרת אשר אתן אליך בברכה כנ"ל. והבן:
א"י <b>ונתת אל הארון את העדות אשר אתן אליך ואל הארון תתן את העדות אשר אתן אליך.</b> קו' המפורשים הנ"ל בכפילת הדברים ע"ש. הנ"ל עפ"י מ"ש בפנים ע"פ ויהי בנסוע הארון ויאמר משה לרמז אם האדם זוכה ללמוד תורה לשמה מתעורר בו כוחו של משה רבינו להיות לו לעזר כי אותיות לשמ"ה למש"ה. וז"פ בנסוע הארון כאשר הגוף הוא שמור באב"ק מדתו של יוסף הצדיק נקרא ארון כי הוא הנרתק לנשמה כמ"ש מצילין תיק הספר עם הספר כי הגוף מסייע לנשמה לעוה"ב וכאשר מתחיל ללמוד נקרא נסיעת הארון. וז"ש ויישם בארון במצרים וכתיב ואלה שמות בנ"י הבאים מצרימה כו' ויוסף הי' במצרי' כי כוחו של יוסף הי' עמהם כמ"ש והעליתם את עצמותי מזה אתכם כוחו של יוסף כמבואר במ"א. ובזה פרשתי בפ' ויחי יששכר חמור גרם רובץ בין המשפתים וירא מנוחה כי טוב ואת הארץ כי נעמה כו' ויהי למס עובד פרש"י לסבול מלחמות ולכבוש מחוזות שהם יושבים על הספר ויהי האויב כבוש תחתיו למס עובד לפי הנ"ל רומז בזה על שמירת ברי"ק שיהיו האנשים יושבים על הספר ללמוד לבל יבוא להם שום מחשבה זרה בעת לימודם וגם עי"ז לא יהי' ח"ו נמסר רזי התורה להחיצונים והאויב יהי' כבוש תתתיו ויהי למס עובד רמז לס"ם גם הוא יהי' עבד לו לסיוע ולעזר בעבודת הבורא ב"ה כמ"ש בכל לבבך וכו' . וזהו ברצות ה' דרכי איש גם אויביו ישלים אתו. ונחזור לביאור הכ' בכפילת הדברים כנ"ל. כי הוא ב' ענירם ונתת אל הארון כפשוטו שיתן הלוחות בארון ומ"ש אח"כ ואל הארון תתן את העדות אשר אתן אליך רמז על הנ"ל ארון הוא הגוף של כאו"א מבנ"י תתן את העדות היא התורה להיות שמור בו מחמת כוחו של יוסף צי"ט אשר אתן אליך כי אתה יש לך ג"כ הכח הזה כמ"ש ויקח משה את עצמות יוסף עמו כוחו של יוסף. ואת כל אשר אצוה אותך אל בנ"י בעשיות הארון ולתת בו הלוחות הוא רק רמז על בנ"י שכאו"א יהי' בו בחי' הארון אל התורה שכל גוף מבנ"י יהי' נרתק אל הנשמ' כמו תיק הספר כנ"ל:
<b>והיו הכרובים פורשי כנפים למעלה וכו' .</b> הכרובים הם היו מודיעים החבה והתעוררת האהבה בין הקב"ה לכנ"י שבכל המקדש לא הי' נס כזה שחתיכת זהב יהי' בו חיות כי בעת התפלה של ישראל ג' פעמים ביום היו פורשים כנפיהם למעלה כמבו' בזוה"ק פ' אחרי והיו יודעים ישראל איך שהקב"ה מתאוה לתפלתם של ישראל והי' הקב"ה מודיע זאת ע"י הכרובים שבעת התפלה היו פורשים כנפיהם למעלה. וגם לפי' חכז"ל היו מעורים זה בזה וכו' היו מודיעים החבה. וגם היו מרמזים איך שלא יתיאש האדם א"ע ע"ד שאמר הכ' ואל יאמר הסרים הן אני עץ יבש. שהראה לנו הקב"ה בכרובים שנעשו רוחנים ובעלי משכילים וגם מבואר בזוה"ק שהיו הכרובים אומרים שירות ותשבחות וזה נותן כח: <small>(חסר סיום הדבר) </small>
<small>(מכתי"ק)</small><br><b>והיו תואמים מלמטה ויחדיו יהיו תמים על ראשו.</b> פי' אם האדם הוא מתקן מדותיו להיות משומרי ברי"ק נקרא בחי' תמים כמ"ש ביעקב ויעקב איש תם כו' אזי גורם היחוד בשם הוי' למעלה בכל העולמות וזה יחדיו יהיו תמים על ראשו. והבן:

תצוה

<b>ואתה תצוה את בנ"י כו' .</b> הנה נודע בזוה"ק כי לא נזכר שם משה בסדר הלזה על אשר אמר ואם אין מחני כו' . והענין הוא עפ"י מ"ש אתה צוית פקודיך לשמור מאד ר"ל הציווי הי' מתחלה באופן של הבטחה להשמירה כי אשר יצא הדיבור מאת הקב"ה כביכול לא יהי' לך כו' לא תרצח הנה באמת כן הוא כי לא יהי' חלילה לשום אחד מבנ"י שום רצון לע"ג ולרציחה בחק ולא יעבור מבנ"י עליהם וזה אתה צוית פקודיך לשמור כי בלי ספק ישמור א"ע מזה ולזה אמרו חכז"ל על עזי פנים בידוע שלא עמדו אבותיו על הר סיני כי אם שמע לא הי' יכול לעבור על דיבור הש"י וכן כחו של משה רבינו ע"ה הי' השכינה מדברת מתוך גרונו ולא הי' יכול שום אדם לעבור עליהם: <small>(חסר הסיום)</small>
<b>ואתה הקרב אליך את אהרן אחיך כו' מתוך בנ"י .</b> דהנה כתיב ועשו לי מקדש ושכנתי בתוכם למה לא נאמר בתוכו. כי אמנם הכל בא ראשונה בבחי' מ"נ ואח"כ באים מ"ד וחוזרים אליו וכתיב מאת כל איש אשר ידבנו לבו ר"ל נדבת הלב ורצון הטוב כי כן המשכן נעשה מרצונות הטובות של בנ"י שנדבו לבם לאביהם שבשמים וכאו"א זכה לפי מדריגתו במס"נ לה' זה למעלה של חצר וזה למעלה של היכל וזה לק"ק. והנה באתערותא דלתתא שם אתערותא דלעילא כי דברים היוצאים מן הלב הן נכנסים אל הלב עצמו מלמעלה כנ"ל. וזה שנאמר ושכנתי בתוכם בתוך פנימיות הלב וכוונת ורצונות של בנ"י התעורר גילוי השכינה כמו ארון נושא את נושאיו וכן באהרן גדלהו משל אחיו ר"ל יסכימו ברצונם בתוך לבבם עליו ואז יהי' יכול לקדשו ולכהנו לי לכפר על בנ"י וזהו הקרב אליך את אהרן אחיך מתוך בני ישראל כנ"ל. וזה אליך שב אל משה כי כן כתיב ככל אשר צוה ה' ביד משה כי הכל הולך ע"י משה הוא הדעת של בנ"י גם עתה הכל ע"י משה אתפשטותי' בכל דרא ולכן כאשר נאמר וה' התעבר בי למענכם בחי' עיבור לכן הכל שב ע"י לשמה למשה. וזהו ויקחו אליך שמן זית זך בלי שמרי' ר"ל המצוה הזכה והטהור' בלי שמרים ישוב אליך:
א"י <b>ואתה הקרב אליך כו' .</b> הנראה לרמז בזה הפ' גודל מעלת הכה"ג ובחינתו ומה שהי' צריך להיות שיהי' נקרא בשם כהן גדול דהנה כבר ידוע מעלת משה רבינו ע"ה שהי' זוכה להיות מנהיג הדור מפני שכל ימיו נתן לבו ונפשו עליהם להצטער בצרת ישראל עד שמסר נפשו עליהם כמ"ש ואם אין מחני כו' . וז"ש ויגדל הילד כו' ואח"כ כתיב ויגדל משה ויצא אל אחיו פרש"י הראשון לקומה והשני לגדולה כוונת רש"י בזה כי מפני כן זכה לגדולה מחמת שיצא אל אחיו היינו שנתן נפשו ולבו עליהם וכל אחד הי' בעיניו כאחיו ממש. וז"ש ויצא כו' שהי' מוכן למס"נ כמ"ש נפשי יצאה כו' וז"ש בתנא דבי אליהו פרק ד' מפני מה זכה משה כו' מפני שעשה וכו' ומתאנח על כבודו של הקב"ה ועל כבודן של ישראל. וז"ש ישמח משה במתנת חלקו. פי' זה שמחתו שנתן נפשו שהוא חלק אלהי היא הנשמה שבו מסר עליהם כמ"ש חלקי ה' כו' ולזה נקרא עבד נאמן. וז"ש דוד המלך ע"ה שמח נפש עבדך כי אליך ה' נפשי אשא. היינו זה הי' שמחתו שהי' מוכן למס"נ עבור כללות ישראל כמ"ש תנה ידך בי ואלה הצאן מה עשו וכן ראוי להיות כל מנהיג הדור ובזה יכול להמשיך עליהם רחמים וחסדים ומכ"ש הכה"ג אשר כל עבודתו הוא עבור בנ"י להעלות אותם ולהשפיע עליהם כ"ט סלה לכן בוודאי הי' צריך להיות תמיד במס"נ עבור כללות ישראל כנ"ל. וז"ש הכ' ואתה הקרב אליך היינו שהש"י אמר למשה שילמוד את אהרן אחיו שיהי' מוכן להקריב א"ע במס"נ עבור כלל ישראל. וז"ש הקרב אליך בבחי' שלך שהוא במס"נ כנ"ל. מתוך ב"י היינו כל תוכו ועצמיותו לא יהי' רק לטובת בנ"י כמ"ש תוכו רצוף אהבה. התוכיות ופנימיות לבבו מרוצף באהבת ישראל. וזה שדרשו רז"ל כהן הגדול מאחיו גדלהו משל אחיו שכל גדולתו היא בשביל טובות בנ"י שהם כאחיו. וז"ש ועשית חשן משפט וכו' והיה על לב אהרן וכו' ונשא אהרן את משפט בנ"י על לבו שהי' מלובש בחשן שהי' חקוק עליו שמות השבטים למען יזכור תמיד אותם להמתיק הדינים מעליהם ויקבלם על עצמו. וזה שמסיים הכ' והי' על לב אהרן בבואו ובצאתו ולא ימות כי לא יאונה לצדיק כל און בריתי היתה אתו החיים והשלום וכאשר יהי' הכה"ג בבחי' זו אז ונשמע קולו כו' שיקובל תפלתו ובצאתו ולא ימות רק יצא בשלום. עוד י"ל בצאתו ולא ימות. כאשר יגמור עבודתו לא יפול ממדריגתו כי הנפילה ממדריגה נקרא מיתה כנודע. אבל בבני אהרן כתי' בקרבתם לפני ה' כו' היינו שעבודתם הי' בלתי לה' לבדו ולא הי' בבחי' הנ"ל במס"נ לטובת ישראל לכן וימותו שנשארו במס"נ כנודע כי שניהם כאחד צריך להיות כבוד הבוראב"ה ולצורך טובת בנ"י כמ"ש תתן אמת ליעקב חסד לאברהם שהקדים מדת אמת לבחי' חסד. ובי"ג מדות הקדים מדת החסד כמ"ש ורב חסד ואמת. אולם הפי' כך שאם הוא במדת אמת אותיות א' מ"ת היינו שמייחד אלף במס"נ עבור בנ"י אזי יכול להמשיך החסדים ורחמים על בנ"י מדתו של א"א ע"ה מדת החסד. וז"ש מתפללים וטהר לבנו לעבדך באמת היינו בבחי' מס"נ הנ"ל עי"ז והנחילנו ה' אלהינו כו' יכול להמשיך חסדים מבחי' נח"ל. וז"ש בגמ' <small>(ברכות דף ז' )</small> אמר ר' ישמעאל פעם אחת נכנסתי לפני ולפנים כו' אמר לי ישמעאל בני ברכני אמרתי לו יה"ר מלפניך שיכבשו רחמיך כו' וקמ"ל שלא תהא ברכת הדיוט קלה בעיניך. כי התפלה זאת לא היתה רק לטובת בנ"י לבד וגם זאת אל תהי קלה בעיניך. ובזה פרשתי משרתיו שואלים זה לזה כו' ממקומו הוא יפן ברחמים. פי' הם הצדיקים המשרתים באמת כאשר שואלים ומבקשים זה עבור זה ומצפה לטובת חבירו אז ממקומו הוא יפן ברחמים כו' . וזה ג"כ הפי' נדחי ישראל יכנם היינו שנד ומואס חייו עבור כנ"י אז הרופא לשבורי לב ומחבש לעצבותם. אז הקב"ה מקבל תפלתו ברחמים וברצון למלאות משאלותם. וע"ז הוא שאמרו חכז"ל אוהב את המקום אוהב את הבריות. ר"ל השתי האהבות האלו הם שווים ואהבת את ה' אלהיך בכל לבבך ובכל נפשך. וכן ואהבת לרעך כמוך בכל לבבך ובכל נפשך כמ"ש ונשא אהרן את משפט בנ"י על לבו. ר"ל קבל על עצמו המשפטים של בנ"י חלילה ולזה זכה במעלות האורים ותומים ולמעלות רוה"ק. וע"ז רמוז האורים ותומים בתוך החשן שהוא מס"נ בתוך לבו. וכן מרדכי ואסתר זכו ללבוש מלכות ע"י המס"נ עבור כלל ישראל שהוא מעלת לבוש העליון בחי' המלכות כמבואר במ"א:
<b>שפה יהי' לפיו כו' .</b> הרמז בזה שיהי' תמיד תפלתו על צער גלות השכינה שתוושע במהרה. שפ"ה גימ' שכינ"ה. וזה שפה יהי' לפיו להתפלל תמיד על צער גלות השכינה. וז"ש להלן רבוע יהי' כפול דהנה ידוע שלעתיד יהי' השם שלם כו' . ואותיות השם יהי' בצירוף י"ה י"ה כמ"ש ביום ההוא יהי"ה ה' אחד כו' . והרמז בזה רבוע הוא האות יו"ד רביעית התיבה יהי' כפול היינו ב' יודי"ן בשם הוי' ואימתי יהי' זאת כאשר תוושע השכינה הקדושה במהרה יהי' השם שלם כו' . אמן:
<b>ושמת הכל על כפי אהרן וכו' והנפת אותם תנופה לפני ה' .</b> הנה כבר בארנו בסוד ירידת החסדים צריכין שמירה מעולה מהחיצונים לבל יבוזו זרים. וזה ענין בגדי כהונה בשעת העבודה לכסות עליהם בבחי' אור המקיף לבל תלך ח"ו להחיצונים. לכן כהן הדיוט הי' לבוש ד' בגדים נגד ד' עולמות וכהן גדול שמונה בגדים לשמירה יותר ואם הכהן הדיוט עבד מחוסר בגדים עבודתו פסולה כי כן הוא ראוי לבל תלך השפע חוצה. אך הכה"ג בי"כ אינו צריך רק ד' בגדים כי כאשר נכנס לפני ולפנים ושם כתיב והבדילה הפרכת לכם בסוד הנ"ל. וזה ענין הטלית גדול שלובשים להיות בחי' אור המקיף והתפילין שהאדם מניח בשעת ק"ש ותפלה. וזה שאומרים מה יקר חסדך כו' משוך חסדך ליודעיך. כי אחר עטיפת הטלית אזי נמשכו החסדים רק לבנ"י ובני אדם בצל כנפיך יחסיון. ופרוס עלינו סוכת שלומך. וכל זה הי' צריך בשעת העבודה כי אז הוא בבחי' צי"ע אשר על ידיו יורדים ההשפעות טובות לבנ"י וצריך אז שמירה מעולה לבל ינקו החיצוני' . וזה הי' ג"כ ענין שמירת הכהנים והלוים בבהמ"ק. וגם ענין כתונת הפסים שהלביש יעקב את יוסף כמבו' במ"א. אך עיקר העבודה שהי' בידיו של כהן הנה על ידו אדרבא הי' פוסל שום חציצה כמ"ש בגמ' <small>(פסחים דף נ"ז ע"א)</small> בכ"ג אחד שהי' לו חציצה בעבודה והי' לו עונש יען כי עיקר כת ההשפעה להמשיך החסדים הי' בידיו הקדושים כמ"ש וישא אהרן את ידיו אל העם ויברכם. וז"ש הכתוב ושמת הכל על כפי אהרן כו' . כי בכחך תגן עליהם לבל יאחזו החיצונים. וזהו ושמת הכ"ל בחי' כ"ל רומז למדת צי"ע בחי' המשפיע תתן הכח על כפי אהרן כו' והנפת אותם תנופ"ה תנ"ו פ"ה כי גם בברכת כהנים הי' בפיהם לבד בלי שום לבוש. וכל זה הי' מכוחו של משה רבינו ע"ה כמ"ש כה תברכו את בנ"י אמור להם ר"ל ע"י אמירתך להם תתן בפיהם כח לברך את בנ"י [גם מלת להם שיהי' השפע להם לבד ואל יבוזו זריס] וזה הענין שאמרו חכז"ל בגמ' <small>(סוטה ל"ח)</small> שצריך המקריא להקריא את הכהנים העומדים על הדוכן והם עורם אחריו לרמז בזה כי גם עתה הכהנים העומדים על הברכה הוא מכוחו של משה והוא גם עתה המקריא כי אתפשטותי' בכל דרא וז"ש אמור להם דייקא. ובכוחו נתן לכהנים להוריד השפע לבנ"י. וז"פ חדו חצדי חקלא בדבור ובקלא ומללו מלה מתיקא כדובשא. פי' מחצדי חקלא הצדיקים המכריתים את החיצונים בתפלתם. ומללו מלה מתיקא כדובשא. כי ענין הדבש יוצא מן הדבורים אשר כל איש אשר יקרב לקחתו מהם יעקצוהו רק הבעלים הם הלוקחים אותו. וגם דבור שלכם יהי' בבחי' זו וכמבו' במד"ר דברים לשון דבורים ע"ש. וז"ש סבוני כדבורים כו' בשם ה' כי אמילם. ועד"ז והנפת אותם תנופה לה' כנ"ל. וכן במגלת אסתר כתי' ומרדכי יצא בלבוש מלכות תכלת כו' כי ענין התכלת הוא מטיל אימה על הסט"א לכן כתיב אח"כ ליהודים היתה אורה כו' ליהודיסדייקא:
<b>יערוך אותו אהרן ובניו מערב עד בקר לפני ה' .</b> יש לרמז בזה מש"ה הי' צריך המנורה להאיר מערב עד בקר משום דבלילה הוא שליטת החיצונים וסט"א בנשמות ברי ח"ו ונרות המנורה רומזים נגד הנשמות בנ"י כמ"ש נר ה' נשמת אדם לכן הי' המצוה בזה לאהרן הכהן להעלות נרות המנורה ובמצוה זו הי' משמר נשמות מבנ"י כל הלילה להיות בקדושה: 

לפרשת שקלים

<b>כי תשא את ראש בנ"י לפקודיהם ונתנו איש כופר נפשו כו' זה יתנו מחצית השקל כו' .</b> יש להבין ענין מחצית השקל מפני מה דוקא מחצית. גם מה שאמר כי הוא כופר נפשו ולא יהי' בהם נגף בעבורו. אכן הנה כבר בארנו בפי' טובים מאורות שברא אלהינו רמז על הצדיקים שבכחם להפריד אותיות מ"ת בתיבת או"ר המפסיק ביניהם. והנה בצדקה כתי' וצדקה תציל ממות ר"ל כי ע"י הצדקה ג"כ מפריד בין אותיות מ"ת והוא שכתוב וחצו את כספו וגם את המת יחצון. ר"ל כאשר תהי' בבחי' זו לחלק עם העני כמ"ש בגמ' <small>(תענית דף כ' ע"ב)</small> גבי ר' הונא כי הוה כריך ריפתא הוה פתח לבבי' . אז גם את המ"ת יחצון תפריד בין האותיות האלו לבל יתקרבו. וזה ג"כ הענין מחצית השקל. תיבת חצי מפריד בין ב' האותיות כנ"ל. ולזה הוא ג"כ כופר נפשו. ולא יהי' בהם נגף כי הצדקה תציל כו' :
<b>שלש פעמים בשנה יראה כל זכורך את פני האדון ה' .</b> הנ"ל דהנה אנו אומרים אור פניך עלינו אדון נשא. הרמז בזה כי בזמה"ז היחוד כנ"י עם דודה הוא בחי' ארוסה כמ"ש וארשתיך לי לעולם אבל לעתיד יהי' בחי' נשואין ויהי' היחוד פב"פ וז"ש לארוס וארוסה להתקפא חלשין. לפ"מ ששמענו מאת מו"ר הרב מוהר"י אבד"ק פרשעדבארז זי"ע בפי' המשנה האשה נקנית בג' דרכים רמז על ג' גאולות בכסף רמז לגאולת מצרים שהי' ביזת מצרים וביזת הים. בשטר רמז לגאולת עזרא ששלח אגרות לבבל. ביאה רמז לגאולה הטתידה ב"ב אז יהי' היחוד בחי' נשואין ואז יהי' תחיית המתים. אך גם עתה שאנו בחי' ארוסה עכ"פ נוכל לפעול להתקפא חלשין. וז"ש אור פניך עלינו אדון נשא אור הפנים העליון יהי' עלינו בבחי' נשואין שיתיחדו ויושפעו האורות עליונים להשם אדנ"י פב"פ כמ"ש פנים בפנים דבר ה' עמכם על ידיכם. וז"ש שלש פעמים בשנה יראה כל זכורך הם המ"ע שמתיחדים הוי' אדנ"י. וז"ש ואנחנו בשם ה' אלהינו נזכיר בחי' זכרות. וכן הוא אומר המזכירים את ה' אל דמי לכם. ושם אלהים אחרים לא תזכירו שלא תתנו להם שום יחוד וזכרות. וזה יראה כל זכורך יגרמו כל מצותיך ההשפעה וזכרות את פני האדון כו' שתיחד האור העליון אל השם אדנ"י פב"פ כו' . והבן:

לפרשת זכור

<b>זכור את אשר עשה לך עמלק וכו' והיה בהניח כו' .</b> לכאורה יקשה אם אמנם כי מצות מחיית עמלק הוא מ"ע מה"ת השייך בכל זמן כמ"ש מלחמה לה' בעמלק מדור דור למה לא נזכר הציווי ההוא כי אם בריחוק הזמנים ממשרע"ה עד ימי שמואל הנביא כמ"ש פקד פקדתי כו' . שהיה קרוב לערך ארבע מאות שנה ואח"כ בימי מרדכי ואסתר שהיה יותר מארבע מאות שנה. גם כי כבר כתיב מצות זכירה ולפניו אין שכחה. אמנם הנה המצוה הזאת של מחיית עמלק והסט"א אמנם בא מכח התעוררת של הצדיקי' שלמטה מענין עבודתו ית"ש באופן שיהיה להם עבדו' השייך לזה. והנה היא באה רק מבחי' צדיק הנקרא נאמן כמ"ש במשרע"ה בכל ביתי נאמן הוא וכן בשמואל כתיב ג"כ כי נאמן שמואל לנביא לה' ובחי' נאמן הוא אותן הנשמות אשר אין כוונתסלצורך עצמם כלל וכלל ובזה מתעורר מדת נאמן למעלה כמ"ש מנאמן לנאמן ועי"ז נדחה מדת השקר אשר אין לה רגלים היא הסט"א מקום יניקת החיצונים מנצח והוד דהנה ענין מחיית עמלק ימ"ש הוא בנצח כמ"ש ועברתו שמרה לנצח לכן כתיב וגם נצח ישראל לא ישקר. והנה זו מדת משרע"ה רעיא מהימנא כל כוונתו היה לטובת כלל ישראל כל הימים ומסר נפשו עליה' כמ"ש ואם אין מחני נא וגם אח"כ כשנסתלק. עוד ניצוצות משה בכל דור בצדיק הדור וכמ"ש במותו לא כהתה עינו וילך משה וידבר את הדברים האלה אע"פ שהלך מאתנו עודנו מדבר כי אתפשטותיה בכל דרא. וז"ש טעמה כי טוב סחרה לא יכבה בלילה נרה. לילה רמז לגלות דהנה הצדיקים שהס בבחי' רק טוב לא יכבה נרם לעולם וכן כתיב אצל שמואל ונר אלהים טרם יכבה ושמואל שוכב בהיכל ה' ר"ל כי שמואל עודנו שוכב תמיד עוד היום בהיכל ה' כדי שלא יכבה נר ה' וכמ"ש בספרים כי שמואל הנביא בהסתלקותו לא רצה ליכנוס בג"ע למקום מנוחתו רק להפיק טובת ישראל וישכב במקום ההוא להיות לעזר להם בגלותם. וכ"נ משה ואהרן בכהניו ושמואל בקוראי שמו קוראים אל ה' והוא יענם. ר"ל לשון הוה עדיין הם קוראים והוא יענם גם עתה. וזה שהתפללה עליו אמו ונתת לאמתך זרע אנשים בחי' אור זרוע לצדיק להשפיע ולהזריח בלב ישראל יראה ואהבה לה' . וז"ש קשת רוח אנכי דהנה חנ"ה גימט' ס"ג שהוא בינה והוא יסוד אמא בחי' נשמה רצתה להמשיך לו נשמה ממקום ההוא על בחי' רוח וזו קשת רוח שהיה קשה לה לעשותו ק"ן בחינת אם רובצת על הבנים וז"ש מעיל קטן תעשה לו אמו מעי"ל גימ' ק"ן והוא היחוד בואדם אין לעבוד את האדמ"ה מבחי' אין האדמ"ה ה' עלאה אדם ה' תתאה מן העולם ועד העולם דרך היחוד והזוכה לבחי' מעיל כמו הכה"ג לבוש כתונת ומעיל מבחי' יוסף כתונת פסים שעשה לו אביו ומעי"ל שמואל שעשתה לו אמו וז"ש ונשמע קולו בבואו אל הקודש ר"ל שנשמע תפלתו לפני הש"י. וגם אח"כ כתיב ואיש זקן עוטה מעיל כי תמיד עוטה מעיל כנ"ל וגם אחר הסתלקותו עדיין עוטה מעיל ונאמן לישראל להתפלל עבורם. והנה בחי' משה מבחי' נצח וכן שמואל הנביא בנו"ה נבואתו. ולכן מרדכי מבנימין שלא השתחוה לעשו תיקן בחי' ירך יעקב בנצח איש ימיני וזה ענין מחיית עמלק גם מרדכי שלא השתחוה להמן והוא היה הנאמן לישראל במס"נ כנודע ע"כ בג' זמנים הללו ע"י הצדיקי' הנ"ל בדורם התעורר ענינם למעלה מחיית עמלק ולכד במשה הוכרח עמלק לבא אליו בע"כ כפי מדתו לגמלו במדה כנודע וכן בשמואל ומרדכי. והנה ענין מחיית עמלק הוא הקדמה לבנין בהמ"ק כנודע לכן התעכב כ"כ מטעם הנ"ל להקדים מחיית עמלק ואח"כ ועשו לי מקדש. וכן בשמואל כשראה התחלת בנין בהמ"ק הוכרח להקדים לו מחיית עמלק וכן מרדכי הוכרח לעקור את המן ועשרת בניו הם הקליפות להיות הקדמה לבנין בית שני וכן לעתיד כתיב ויז נצחם כו' תשועתם היית לנצח ויבנה בהמ"ק בב"א:

כי תשא

<b>כי תשא את ראש בני ישראל לפקודיהם.</b> הנ"ל ע"ד שא"א צרורא דלעילא דבי' חיי כולא ויתרבי חילא ותיסק עד רישא. כי אמנם הנה עיקר העבדו' של הצדיקים הוא במס"נ והוא שאמרו חכז"ל לא נתנה תורה אלא לאוכלי המן כי בחי' המ"ן הוא מס"נ והוא כי בתחלה לא ידעו מה הוא כי לא ידעו את ה' וע"י המן נאמר ערב וידעתם כי ה' הוציא אתכם מארץ מצרים והידיעה הזאת באה על ידי מס"נ וזהו שבחי' המן שירד לישראל הוא היה מבחינת התורה כמבואר במ"א. והנה זה הפי' צרורא דלעילא ר"ל הצדיק נצרר בצרורא דלעילא כמ"ש והיתה נפש אדוני צרור' בצרור החיים שהוא מס"נ נפש דוד כמ"ש אליך ה' נפשי אשא. דביה חיי כולא שנכלל באור החיים העליון שהוא חיי כולא. ויתרבי חילא הוא כמ"ש באלהים נעשה חיל. וישראל עושה חיל. וזהו אנשי חיל יראי אלהים. וע"ז השכינה נקראת אשת חיל. ותיסק עד רישא. פי' כי הצדיק הזה הוא עולה עד למעלה רישא דכל רישין כמ"ש המתנשא לכל לראש וע"ז נקראו ראשי בנ"י המה וכן ראשי אלפי ישראל שהם עולים עד הראש כנ"ל. וז"ש הכ' כי תשא את ראש בנ"י להעלות' למעלה ראש לפקודיהם הוא בחי' התורה והמצות שנקראים פקודי ה' ונתנו איש כופר נפשו הוא מס"נ לה' בפקוד אותם למסור עצמם בקיום המצות שהוא בפקוד אותם. אז ולא יהיה בבנ"י נגף בפקוד אותם שלא ילכו המצות להסט"א להנגף לפני אויביהם כמ"ש ערוב עבדך לטוב אל יעשקוני זדים. פדני מעשק אדם. וע"ז אמה"כ בבנין הבית <small>(במלכים ו' )</small>. כי מגרעו' נתן לבית וכו' לבלתי אחוז בקירות הבית שלא יהא אחיזה להחיצונים בקירות הבית כמ"ש כי לא ינוח שבט הרשע על גורל הצדיקים כו' . אמן:
א"י <b>כי תשא את ראש בנ"י וכו' .</b> נקדים מ"ש בפי' הפ' במגלת אסתר כי מרדכי היהודי משנה למלך אחשורוש וגדול ליהודים. פי' מרדכי עשה בהיפך מדעת של אחשורוש לשון שינוי כמ"ש בגמ' כל המשנה מדעת בע"ב. כי אחשורוש היה כל כוונתו רק להראו' תפארת גדולתו וגם המשתה אשר עשה היה גם כן להראות גדולתו ולא היה דעתו לטובת הדור כמ"ש אח"כ וישם המלך אחשורוש מס על הארץ להוציא מהם הוצאות המשתה. לא כן הצדיקים כל מגמתם לטובת הדור וז"ש וגדול ליהודים כל גדולתם עבור היהודים ואינם מסתכלים עבור עצמם כמ"ש הטיבה ה' לטובים ולישרים בלבותם. הצדיק נקרא טוב כמ"ש אמרו לצדיק כי טוב. והישרים הם בלבותם לדרוש טוב עבורם. וז"ש אור זרוע לצדיק ולישרי לב שמחה. כי יש ב' בחי' בצדיקים הא' המסתכל בדרכיו שיהיו במישור ואינו משגיח כלל בטובת הדור. אך הצדיק האמיתי הוא הדורש טוב תמיד לכלל ישראל כמ"ש טוב אתה ומטיב למדני חוקיך. ר"ל כמו שהקב"ה הוא טוב ומטיב כאשר כל בריאת העולם היה רק להטיב כמו כן התפלל דוד המלך שיהיה לימודו בבחי' זו להיות טוב ומטיב לאחרינא בזו הכוונה למדני חוקיך. וז"ש ובכן צדיקי' יראו וישמחו וישרים יעלוזו וחסידים ברנה יגילו. פי' שמחת הצדיקים הוא מה שישרים יעלוזו וכו' . וזה הפי' בתפלת מוסף דר"ה כי דורשיך לעולם לא יכשלו ולא יכלמו לנצת כל החוסים בך. פי' הדורשים ומתפללים לטובת העולם בכלל להשפיע להם טובות בזה לא יכשלו וזכותם עומדת לעד. וזה היה ג"כ בחי' מרדכי היהודי דורש טוב לעמו וכו' . ונחזור לביאור הכתוב. כי תשא את ראש בנ"י לפקודיהם הצדיקים הם הראשים ומנהיגי הדור יהיו בבחי' זו. ונתנו. כל מגמתם להשפיע טובת סדור ועוד גם זאת ונתנו כופר נפשם לה' בפקוד אותם. כאשר יחסר דבר להדור יהיו במס"נ עבורם ולא יהיה בהם נגף בפקוד אותם כי לא יזיק להם מאומה רק אורך ימים ושנות חיים יוסיפו להם. וזה הרמז ג"כ בפ' זו ואתה קח לך בשמים ראש מר דרור. רמז למרדכי כמ"ש בגמ' מר"י דכ"י כי הוא היה במדריגה זו דורש טוב לעמו לכן היה המנהיג הדור באמת וז"ש בשמים ראש שממנין אותו משמים לעורר רחמים וחסדים על הדור. וז"ש בתנא דבי אליהו מפני מה זכה משה וכו' שכל ימיו היה מתאנח ומצפה על כבודם של ישראל שיהיה שלום ביניהם לבין אביהם שבשמים וכל תורתו היה ג"כ לטובת הדור כמ"ש משה קבל תורה מסיני ומסר' ליהושע. וז"ש בס' נועם אלימלך בפ' יערוף כמטר לקחי. כמו שהגשם מרווה את הארץ והוא אינו נהנה כלל אדרבא הוא מתקלקל ונכנס ברפש וטיט רק הוא לטובת העולם להצמיח ולהוציא לחם מן הארץ כן יערוף כמטר לימודי כו' וז"ש הכ' כי כאשר ירד הגשם והשלג מן השמים ושמה לא ישוב כי אם הרוה את הארץ וכו' ולחם לאוכל כן יהיה דברי אשר יצא מפי לא ישוב אלי ריקם כי אם עשה את אשר חפצתי וכו' לרמז על הנ"ל שיהי' לימודי באופן הזה להצמיח ישועות והשפעות טובות לכנ"י:
א"י <b>כי תשא את ראש בנ"י לפקודיהם וכו' .</b> וסיום הפרש' ובבוא משה כו' לדבר אתו יסיר את המסוה כו' . כבר בארנו הפי' מ"ש בגלל אבות שעשו רצונך. פי' שעשו הרצון להש"י לבריאות העולם. אבות לשון רצון כמ"ש ואביתה תהלה. גם משה עם הכולל עולה גימ' רצון. וז"ש חנון ורחום וצדיק הקב"ה הוא רחום וחנון עכ"ז צריך להיות ג"כ צדיק בעוה"ז אשר יהיה צנור ההשפעות. וז"ש להנחיל לכל צדיק וצדיק. הצדיק שלמטה הוא מעורר בחינת צדיק שלמעלה. וכזה פרשתי בפ' <small>(תהלים ק"ה)</small> אשרי שומרי משפט עושי צדקה בכל עת. הם הצדיקים המגינים על הדור ושומרים המשפט הם הדינים להמתיקם ולהגן על הדור. ובזה הם עושים צדקה בכל עת להוריד השפטות טובות בעולם. כמ"ש בר"ח בן דוסא כל העולם ניזון בשביל חנינא בני וכו' . וז"ש בגמרא נכנסו חכמי הדור אצל דוד המלך בבקר ואמרו לו עמך ישראל צריכין פרנסה. למה דוקא בבקר. אך הענין טפ"י מ"ש רק הרחק לא תרחיקו ללכת העתירו נא בעדי כי דרך הצדיקים הגדולים בהגיע זמן התפלה באמרם שירות ותשבחות הם בהתפשטות הגשמיות ומחשבותם דבוקה בעולמות העליונים באהבה ויראה וממילא נשכח מלוח לבם צרכי עוה"ז בפרט דוד המלך נעים זמירות ישראל באמרו לך ה' הגדולה כו' איך יעלה מחשבתו על צרכי כנ"י בעניני עוה"ז לכן נכנסו החכמים האלו בבקר אצלו להזכירו כי עמך ישראל צריכין פרנסה. וכדומה לזה מצינו בפסוק ויואח בן אסף המזכיר. להזכירו בצרכי עוה"ז לכנ"י להשפיע' כל טוב. וזה שהתפלל דוד המע"ה זכרני ה' ברצון עמך. ר"ל תזכירני בתפלתי הרצון וצורך עמך. פקדני בישועתך לשין פקידה כמ"ש וה' פקד את שרה לשון השפעה כמ"ש פקדני בדבר ישועה ורחמים. וזה ג"כ הרמז בפ' זו ובבא משה לפני ה' יסיר את המסוה היינו הבושה מעל פניו לבקש צרכי עוה"ז. רק ויצא ודבר אל בנ"י מה שנוגע לטובת הכלל להשפיע לבנ"י. וז"ש והיה בבא משה האהלה וכו' והשתחוו איש פתח אהלו. כי ענין ההשתחויה הוא בחי' הורדת השפע למטה. וז"ש אצל הי"ג מדות של רחמים וימהר משה ויקד ארצה וישתחו. כי י"ג מדות הם תיקוני' העליוני' נצחיים עומדים לעד וכוונת משה היה להורידם למטה. ולזה כאשר ראו את משה שבא אל האהל השתחוו איש פתח אהלו להוריד כאו"א שפט טוב לאהלו ע"י הצי"ע. וז"ש ויהושע בן נון נער לא ימיש מתוך האהל. ר"ל הוא עומד תמיד אצל משרע"ה להזכירו בצרכי בנ"י להתפלל עליהם. ונחזור לביאור הפ' כי תשא את ראש בנ"י. הם הראשי העדה הצדיקי הדור ואתפשטותיה דמשה בכל דרא כיהלומד תורה לשמ"ה מתעורר כחו של מש"ה. ורמז לו שיהיו בכל דור צדיקים בבחי' זו. לפקודיהם. פי' שידעו לרצו' הבורא ב"ה על חסרונם בעניני עוה"ז להיות זכרונם חקוק בלבבם בעמדם בתפלה ואפי' כי יעלו במדריג' העליונה עכ"ז אל ישכחו בצרכי בנ"א להשפיעם לכ"ט:
<b>זה יתנו כל העובר על הפקודים מחצית השקל כו' .</b> יבואר עפ"י מ"ש במ"א על מ"ש טובים מאורו"ת שברא אלהינו ר"ת וס"ת אותיות מ"ת אך תיבת אור מפסיק ביניהם כי כן כח הצדיק להפריד בין האותיות האלו להפוך אותם לטובה. וגם בתיבת מחצית תיבת חצי מפסיק בתיבת מת כי המחצית השקל היה לכפרת בנ"י להצילם ממות לחיים. לכן גם עתה בזמן הגלות שאין לנו המצוה הזאת התקנה לזה נתינת הצדקה יותר מכדי יכולתו כמ"ש וחצו את כספו וגם את המת יחצון אם מנדבת לבו נותן צדקה אף בחצי עשרו אזי גם את המת יחצון להציל ממות נפשו ויזכה לחיים ארוכים:
<b>כל העובר על הפקודים מבן עשרים שנה ומעלה יתן תרומת ה' .</b> הנ"ל לרמז בזה גודל מעלת התשובה שלימה. אפילו אם מרד וחטא בעבירות גדולות ועבר על הפקודים יש לו תקנה ע"י תשובה. וזה מב"ן לעורר שם ב"ן עד בחי' כת"ר עשרים גימ' כת"ר שנ"ה בגימ' ספיר"ה:
א"י <b>כל העובר על הפקודים כו' .</b> הנראה לרמז בזה עפ"י מ"ש בפי' הפ' פקד יפקוד אלהים אתכם והעליתם את עצמותי כו' . לרמז על מדת היסוד שהוא עיקר ההכנה למתן תורה ור"ל פקד יפקוד ה' יצוה לכם תו"מ כמ"ש פקודי ה' ישרים אך והעליתם את עצמותי זהו כחי ועצמיו' המדה שלי הוא יסוד צדיק כמ"ש בפנים. וזה ג"כ הפי' כל הוא רומז לצי"ע כמ"ש מתנשא לכל לראש. כי כל בשמים ובארץ. ומי שזוכה לבחי' כל הוא העובר על הפקודים עולה על כל המצו' שהם פקודי ה' ישרים. ועי"ז יתן תרומת ה' :
<b>אך את שבתותי תשמורו.</b> איתא בגמ' מתנה טובה יש לי בבית גנזי ושבת שמה וכו' . יבואר עפ"י הגמ' יכול יהיה בנין בהמ"ק דוחה שבת ת"ל אך כו' לכאורה תמוה איך יעלה על הדעת שיהיה בנין בהמ"ק דוחה שבת לפי הידוע שהמשכן נגמר פעולתו בחדש כסליו והקימו אותו בר"ח ניסן ומה היה להם למהר לבנותו בשבת. אכן יבואר עפ"י מ"ש כי עיקר בית המקדש שיהיה השראת השכינה בתוכנו כמ"ש ושכנתי בתוכם לזה היה ס"ד שיהיה דוחה שבת ת"ל אך לשון מיעוט. פי' שגם עתה בזמן הגלות השכינה שורה בתוכנו כמו בזמן הבית בימי החול. אך לגודל ההשראה שהיה ביום השבת אנו מחכים לגאולה שלימה ב"ב. וז"ש מתנה טובה יש לי בבית גנזי שנגנז הבהמ"ק אעפ"כ יש לנו מתנה טובה ושבת שמה שיש בו ג"כ השראת הקדושה. וז"ש ולכל בנ"י היה אור במושבותם אותיות שבת כי האור שנגנז בששת ימי בראשית נתגלה ביום השבת לנו. וז"ש וברצונך הניח לנו כו' שלא תהא צרה ויגון ביום מנוחתנו והראנו ה' אלהינו בנחמת ציון עירך. פי' כי ביום השבת אין להתאבל על חורבן הבית ואיך אנו מצפים לראות בנחמה הלא נאמר שישו אתה משוש כו' כל המתאבל כו' זוכה ורואה בנחמה. אולם מזה האמונה שאנו מאמינים שביום השבת היא השראת השכינה בתוכנו בזכות זה נזכה והראנו בנחמת ציון במהרה בימינו אמן.
<b>ושמרו בני ישראל את השבת לעשות את השבת לדורותם.</b> הנ"ל עפ"י מ"ש לעיל בפר' יתרו בענין הגבל את ההר וקדשתו. כי בשעת מתן תורה שהיו יורדים האורות הקדושים היה צריך מאד שמירה מהחיצונים לבל יהיה להם ג"כ יניקה מצד הקדושה כמ"ש סביב רשעים יתהלכון. לכן צוה השי"ת שגם בנ"י לא יגעו בהר כלל ועי"ז יהיה בחינת אור המקיף להם מסט"א. וזה שהיה ג"כ הצווי על הכהנים לנפש לא יטמא בעמיו. יען כי החיצונים מתאווים לאחוז בגבול הקדושה ולחטוף השפע והחסד שיורד ע"י הכהנים לכן היה צריך שמירה מהם והכה"ג שהיה במדריגה יתירה שכל החסדים עוברים על ידו היה צריך עוד יותר שמירה בבחי' אור המקיף לכן נאמר בו ועל כל נפשות מת לא יבא ומן המקדש לא יצא. פי' עי"ז לאיצא מן המקדש כלל השפע החוצה ולא יחלל את מקדש אלהיו שלא יבוזו זרים מצד הקדושה כי נזר משחת אלהיו עליו. פי' הקדושה יהיה בבחי' צמצום ושמירה מהחיצונים משחת אלהיו עליו אני ה' . וזה היה ג"כ ענין משיחת הכלי שרת דכתיב וקדשת אותם ופרש"י משיחה זו מקדשתם ומהו קדושתם כל הנוגע בהם כו' כל הראוי לכלי שרת משנכנס לתוכו קדוש קדושת הגוף ליפסל ביוצא. וגם זה הענין בקדשים שנפסל בלינה וביוצא כדי שלא יהא שליטה ויניקה לסט"א וכן בשמן המשחה כתיב שמן משחת קודש יהיה זה לי לדורותיכם על בשר אדם לא יסך קדש יהיה לכם איש אשר ירקח כמוהו להריח בה ונכרת מעמיו. הרמז בזה כי שמן הוא בחי' חכמה אב"א ומבריח כל החיצונים וצריך גם כן שמירה לכן צוה הש"י על בשר אדם לא יסך שלא יהא להם שום צד נגיעה כלל ועי"ז יהיה בו בחינת אור המקיף כנ"ל. לכן גזרו ג"כ חכז"ל לבלתי לכת חוץ לתחום בשבת. כי עד ב' אלפים אמה היא גבול הקדושה של האדם בחי' רשות היחיד ויותר מאלפים אמה היא בחי' רה"ר לכן צריך שמירה לגודל קדושת שבת לבל יצא החוצה. ונחזור לביאור הכתוב ושמרו בנ"י את השבת. בחי' זכור ושמור בדבור אחד נאמרו בדברות הראשונות נאמר זכור כו' בחי' דכר ומשפיע. ובדברות אחרונות נאמר שמור כו' כאשר צוך כו' לעורר אותו הכח שהיה במתן תורה בשמירה מעולה מן החיצונים כי אז נצטוו על מצות הגבלה כנ"ל כדי שיהיה להם בחי' אור המקיף כנ"ל. וזה ג"כ הענין ושמרו בנ"י את השבת לעשות את השבת כו' ביני ובין בנ"י. שיהיה השפע היורד בש"ק לבנ"י לדורותם ברית עולם כו' :
<b>ויתן אל משה ככלותו לדבר אתו כו' שני לוחת העדו' כו' כתובים באצבע אלהים.</b> ולהלן כתיב ויפץ וירד מן ההר ושני הלוחות בידו כו' משני עבריהם מזה ומזה הם כתובים. עיין רמב"ן שהקשה כי זה היה צריך לכתוב למעלה מיד כתובים באצבע אלהים משני עבריהם מזה ומזה כו' . אכן הנראה כי יש להבין ענין הלוחות האלו מה נשתנו מכל התורה כולה הלא כל התורה מבראשית עד לעיני כל ישראל כולה מפי הקב"ה ומה כח יוסיפו השני לוחות. אולם הנה כבר בארנו כי עיקר התורה כולה היא מהאותיות משורש הנשמות אלה שמות בני ישראל הנאהבים ונעימים לפני הש"י הם התורה כולה וכל או"א מבנ"י כאשר ישוב אל ה' באמת אזי כל אחד בזמנו הוא מאיר האות שלו בתורה. ויש ג"כ צדיקים אשר האות שלהם דבוק בשם הוי' ב"ה והם קרואי העדה אנשי השם כמ"ש ואתם הדבקים בה' אלהיכם חיים כולכם היום כי הדבוק בה' אינו נמחק לעולם. אכן יש עוד מעלה יתירה להצדיקי' הגבוהי' מאד אשר כל ענינם הוא בעול' רק במס"נ לכבוד הש"י אלה הם הכתובים באצבע אלהים חרות על הלוחות אל תקרי חרות אלא חירות אין לך בן חורין אלא מי שעוסק בתורה לשמה במס"נ כי הוא באמת בן חורין מסט"א כאשר מוסר נפשו שוב אינו ירא משום דבר והרי הוא בן חורין אך נעלה על כלנה מעלת משרע"ה מלבד שהיה במס"נ כל ימיו לכבוד הש"י הנה לי יתר שאת כי גם מסר נפשו עבור בנ"י להפיק טובתם כל הימים כמ"ש ואם אין מחר. ומס"נ זה אינו מצות עשה בתורה רק מאהבת הש"י לעמו כי חפץ בטובתם מסר משרע"ה נפשו עבורם להיותם רצוים ושלימים לפני הש"י כמ"ש בתד"א מפר מה זכה משה למאור פנים כו' שכל ימיו היה מצפה וכו' ועל כבודן של ישראל כו' ולא היה דורש ומבקש עבור עצמו כלל רק הכל לטובת כלל בנ"י כמ"ש אנכי עומד בין ה' ובירכם ר"ל כל עצמי רק זה אשר אני עומד בין ה' וביניכם לעשות שלום ביניכם וכל המעלות אשר בקש משרע"ה באמרו הראני נא את כבודך הודיעני נא את דרכיך לא בקש לעצמו ולצורך העבדות שלו רק עבור כלל בנ"י וכשראה אותו מעשה ר"לאמר הנה כי כן שלא יכולתי עד עתה להעלותם על מדריגה זו לשמרם שלא יבואו לחטא הזה אם כן צריך אני מעתה לנטלם ולנשאם ביתר שאת וז"ש ראה אתה אומר אלי העל את העם הזה כו' א"כ הודיעני נא את דרכיך למען אמצא חן בעיניך וראה כי עמך הגוי הזה. פי' הודיער נא את דרכיך להנהיגם ביתר שאת וראה כי עמך הגוי הזה ושלך הם ראה נא להטיב' ולהעלותם ע"כ הראני כבודך ומדותיך הטובי' עמהם וכן היה כי נלה לו הי"נ מכילין דרחמי. והנה אחרי אשר כל ענין משרע"ה היה רק במס"נ גם עבור בנ"י לבד המס"נ עבור כבוד הש"י לכן בראשונה נאמר בהלוחות ויתן אל משה שני לוחות כו' כתובים באצבע אלהים פי' כי הלוחות היו כתובים רק באצבע אלהי' . פי' רק באצבע אלהים כמ"ש במס"נ לאלהים. אך אח"כ כשגלה מסירת נפשו עבור ישראל ויחל משה אז היו הלוחות כתובים ומלאים ממעשי משרע"ה משני עבריהם משני צידי מס"נ מזה ומזה הם כתובים והאירו האותיות בלוחות כמו שבארנו ולכך נאמר מחני מספרך אשר כתבת כי הלא כבר נכתב בהלוחו' מס"נ משני הפנים ובתורה כבר נכתב תפלתו של משרע"ה ויחל משה וינחם ה' על הרעה לכן בע"כ צריך אתה למחול ולישא חטאתם ואם אין מחני נא מספרך הזה אשר כתבת בהתורה ובלוחות משני עבריהם <small>(כי גם זו היא תורה כמו הלוחות שהצדיק מבטל הגזירה ומהפכה לטובה)</small>:
<b>וירא העם כי בושש משה לרדת כו' כי זה משה האיש לא ידענו מה היה לו.</b> יבואר עפ"י מ"ש במ"א בפי' הפסוק בתהלים ה' אלהינו אתה עניתם אל נושא היית להם כו' . פי' כי לפי גודל מעלת האיש כן צריך להיות לו מדת העניוות והשפלו' כמו שמצינו בהקב"ה כביכול כל מקום שאתה מוצא גדולתו שם אתה מוצא ענוותנותו וכו' וכן אמר הלל הגבהתי היא השפלתי וכן היה באמת אצל משרע"ה שהיה במרום ופא"פ דבר בו לכן היה שפל בעיניו כמ"ש והאיש משה עניו מאד. וזה אתה עניתם שהבאת אותם למדת העטוה ע"י אל נושא היית להם. כל מה שהגבהת אותם יותר היו במעלות הענוה. לכן כאשר ראו העם כי בושש משה לרדת מן ההר. פי' כי נתבייש משה לרדת והיה ירא מזה כי כאשר ירד למטה יהיה לרב ומנהיג והיה טוב לו יותר שיעמוד למעלה במדת הענוה. לכן הם דמו כן בנפשם כי לא יבא עוד אליהם מחמת גודל הענוה. וזה שאמרו כי זה משה האיש לא ידענו מה היה לו. פי' איזה מדת מה היא הענוה הגדולה כמ"ש ואנחנו מה. כי לפי גודל המעלה יבוא יותר למדת הענוה:
<b>וישכימו ממחרת ויעלו עולות כו' וישב העם לאכול ושתו ויקומו לצחק.</b> הנראה לבאר בענין זה להליץ טוב בעד כבוד בנ"י עם קדוש. לפמ"ש בתיקוני זוהר תקונא שתיתאי. וז"ל ויפן כה וכה וירא כי אין איש איש לדרכו פנו לבצעם מקצהו וכו' וכולהו צווחין ככלבין הב לן חיי מזוני וסליחה ומחילה וכתבנו לחיים וכו' ואינון ערב רב דכל חסד דעבדין לגרמייהו עבדין. וזה י"ל בדור ההוא שנפלו אז ממדריגתם לעשות התורה ומצות ע"מ לקבל פרס. יען כי כל זמן שהיה משה עמהם שהוא הי' כולל הדעת שלהם הורה להם לעשות התו"מ רק בכוונה רצויה בלתי לה' לבדו. אך כאשר בושש משה לרדת נפלו בטעות ע"י הערב רב לעשות מעשיהם ע"מ לקבל פרס וזהו וישכימו ממחרת ויעלו עולות לשמים אך וישב העם לאכול ושתו להיות כווגתם לקבל פרם בעוה"ז בהשפעת אכילה ושתיה. וזש"א להם משה אח"כ מלאו ידכם היום לה' כמ"ש שאו ידיכם קודש רמוז על עשיית המצוה ומעש"ט בלתי לה' לבדו כמ"ש ומעשה ידינו כוננה עלינו וזה ענין מלאו ידכם היום לה' רק למלאות רצונו לבד בלי שום תערובות צרכי בנ"א ע"מ לקבל פרס. אז תזכו לתת עליכם היום ברכה:
<small>(מכי"ק)</small><br><b>שוב מחרון אפך וכו' .</b> הנ"ל עפ"י מ"ש בפ' ושב ה' אלהיך את שבותך. דהנה מצינו בגמ' ברכות בפ' אין עומדין דהקב"ה מתחרט על בריאת היצה"ר שנאמר אשר הרעותי. ויש להבין אמאי יש יצה"ר בעולם לא יברא היצה"ר מעתה. אך האמת הוא כן. אם האדם מתחרט על עוונותיו ועושה תשוב' שלימה אזי מתעורר כן למעלה בחי' תשובה כי כל מצוה שהאדם עושה למטה כן הוא מעורר למעלה דוגמתו כמ"ש בתפלין מנין שהקב"ה מניח תפלין וכן בכל המצות כידוע מספרי המקובלים. וזה הפי' ששכר מצוה מצוה היינו מה שמעורר למעלה כן המצוה דוגמתו. והנה בחרטה ותשובה מעורר כן למעלה החרטה על בריאת היצה"ר שהקב"ה מלמד זכות על ישראל הבעל תשובה שעשה הדבר עבירה זו:
<b>ויפן וירד משה מן ההר ושני הלוחות בידו כו' מזה ומזה הם כתובים והלוחות מעשה אלהי' המה חרות על הלוחות.</b> הנ"ל לבאר עפמ"ש בגמרא חרות על הלוחות חירות ממה"מ כמו שהכריזו בשמי' הזהרו בר"מ ובתורתו לפמ"ש בענין מעלת הצדיקים שהם זוכים לתקן האות אשר השורש שלהם בתורה לכן גם כל המעשים שלהם הוא ג"כ תורה וז"ש כתוב בתורתו של ר"מ כתנות אור באל"ף ואז הם חירות ממה"מ כי לא תשלוט בהם שום רע ח"ו. לכן ענין הלוחו' גם כן האותיות שלהם הם אותיות הצדיקים חקוקים בהם. וז"ש מזה ומזה הם כל מה שעבר עליהם וכל המעשים שלהם הוא התורה והם כתובים וחקוקים באותיות שבתורה. והלוחות מעשה אלהים המה כי הצדיקים נקראו אלהים כמ"ש עד האלהים יבוא דבר שניהם. והם חרות על הלוחות כר' ל:
<b>ויאמר להם כה אמר ה' אלהי ישראל שימו איש חרבו על ירכו עברו ושובו משער לשער במחנה והרגו איש את אחיו וכו' ויעשו בני לוי כו' ויאמר משה מלאו ידכם היום לה' כי איש בבנו ובאחיו ולתת עליכם היום ברכה.</b> הנה סמיכות הפסוקים הללו הם קשה להבין מ"ש שימו איש חרבו על ירכו. מה זה ענין לתת חרבו על ירכו דוקא. אולם הנראה לרמז בפסוקים הללו ענין מעלת ק"ש שעל המטה לפמ"ש בס' הכוונות כי ק"ש שעל המטה הוא לתקן ולהחיות אותם הטפות שיצאו ח"ו לבטלה ולהחזירם אל הקדושה ע"ש. נמצא כי צריך ב' כוונות אחת להמית הגופים שלהם והשנית להחזיר הנשמות אל מקום הני"ק העליונה הקדושה וכו' ואח"כ יבואו בעוה"ז כשאר כל הנשמות וכו' וכ"ז בסוד הק"ש דכתי' לא ישכב עד יאכל טרף ומרוב אור הגדול הנשפע משם אין יכולת אל הקליפות להתגבר ולקבל ההארה ההיא כלל ועיקר ואז הם מתים ע"ש. וזה הרמז מ"ש ויאמר להם משה כה אמר ה' שימו איש חרבו על ירכו. כה רומז לק"ש כ"ה אותיות בפ' שמע. איש חרב"ו עולה גימ' רי"ו. על ירכו רמז לשמירת אב"ק כפי הנ"ל לא ישכב עד יאכל טרף. עברו ושובו משער לשער במחנה הם השערים שלמעלה כמ"ש נודע בשערים בעלה. משער לשער במחנה ר"ל שירדו הנשמות למטה בקדושה כמ"ש והיה מחנך קדוש. והרגו איש את אחיו רמז על הנ"ל שענין הק"ש להמי' הקליפות. ויעשו בני לוי הם הצדיקים שדבוקים בהש"י כמ"ש הפעם ילוה אישי. ויפול מן העם מובן עפ"י הנ"ל. ויאמר משה מלאו ידכם היום כי איש בבנו ובאחיו. כבר הקשו הראשונים בזה ותירצו הפי' אחיו מאמו רק על בנו עדיין הקושיא במקומה אם הוא משבט לוי גם בנו הוא לוי והם לא חטאו ולפי הנ"ל ניחא כנ"ל. ולתת עליהם היום ברכה. כמ"ש יוסף ה' עליכם אלף פעמים שירדו הנשמות הקדושים דמעת העשוקים בתיקונם הראוי למטה כנ"ל. וכל העצה הזאת היו צריכים אז אחר חטא העגל. והבן:
<b>וידבר ה' אל משה לך עלה מזה אתה והעם כו' אל הארץ אשר נשבעתי כו' לאמר לזרעך אתננה.</b> הנה יש להבין ענין הציווי הזאת של עלה מזה אל הארץ כי לא נתקיימה עד אחר ארבעים שנה. ומה מקומה בזה ומה גם הלא כל הדור ההוא נשארו במדבר איך תהיה הציווי בחנם. גם מלת לאמר הוא מיותר. אך הנה הכתוב מלמד אותנו דרך העבדות בזה לה' שבא הדבור הזה אל משה אחר מעשה העגל מיד אחר אותה הצרה ר"ל שהגיע עליהם מיד אחר מתן תורה ויציאת מצרים וקריעת ים סוף שהיו אז במדריגה גדולה לאין שיעור ועד שהמלך במסבו נפלו ממדריגתם מטה מטה ונפל מהם כמה אלפים. והנה משרע"ה בהוציאו אותם ממצרי' וראה אותם לעלות במעלה העליונה הנה הוא חשב לעשות תיקון הגאולה העתידה מיד בימיו וכמו שאמר בהשירה כולה אז נבהלו אלופי אדום כו' תביאמו ותטעמו כו' ה' ימלוך לעולם ועד. כי הוא חשב לעשות תיקון הגאולה העתידה מיד בימיו וכמש"א בהשירה כולה אז נבהלו אלופי אדום כו' תביאמו ותטעמו בהר נחלתך כו' ה' ימלוך לעולם ועד. כי חשב אשר בגין בהמ"ק העתיד וכל נפילת הסט"א והחיצונים כולם יהיו מיד בעת ההיא לכן מיד ימלוך לעולם ועד כי תעביר זדון מן הארץ והיה ה' למלך על כל הארץ כמו שיהיה לע"ל בב"א. אכן כאשר נעשה אותה המעשה ונפלו מבחי' הגדולה ההיא ונאמר לו וביום פקדי ופקדתי וכדומה וראה משה רבינו ע"ה גודל העגם וכמה וכמה יעברו עליהם באריכות הגלות ושיעבוד גליות. הנה נצטער משרע"ה על זה מאד כי הסתכל וראה בעוני ישראל בגלותם וצערם אשר אין לסבול עוד כנ"ל. והנה מענין צער הזה של ישראל התמרמר והרע בנפשו מאד.ע"כ כשראה הקב"ה כי כן. אמר לו מיד לך עלה מזה. פי' עלה והסתלק עיניך ומחשבותיך מענין הזה ואל תהרהר אחר מדה"ד כי כן נכון הוא. וזה הוא לימוד ודרך העבדות לישראל לבל ישים אל לבו להסתכל כלום במשפטי הש"י ב"ה ומדה"ד ח"ו לדעת מה זה ועל מה זה ואל יקשה בעיניו כלום. כחו שבארנו בענין הסנה דכתיב ויסתר משה פניו כי ירא מהביט אל האלהים. כי כאשר הראה אותו אז הש"י ב"ה גודל העוני והשיעבוד של ישראל והיה קשה לכאורה מה חטאו ישראל יותר משבעים אומות להיות נרדים בעבודת הפרך. אבל אין להקשות כלום על הש"י ב"ה לכך ויסתר משה פרו כי ירא מהביט אל האלהי' זה מדה"ד למה תהי' זאת. לכן בשכר ויסתר מהביט זכה לתמונת ה' יביט. והוא ראי' כי כאשר באו אח"כ השוטרים ויצעקו אליו למה הבאשתם את ריחנו וכו' והצטער מאד והתחיל לצעוק למה הרעות מיד נענש כמ"ש עתה תראה כמבואר בדברי רז"ל. הנה לכך זהו הדרך שדבר אליו הש"י אחר מעשה העגל כשראה כי מר מאד אמר לו לך עלה מזה ואל תסתכל במדה"ד ואל ירע בעיניך על הדבר הזה כי הנה כל הדור הזה יהיו אח"כ במעלה הגדולה לאין שיעור ואל תסתכל בכל מה שיעבור עליהם עתה כי כן עלה במחשבה לפני מאז לאמר לזרעך אתננה ולא להם והם במדבר הזה יתמו כו' . אך אח"כ הנה כולם יעמדו לעולם ועד. וז"ש אחר זה ומשה יקח את האהל ונטה לו מחוץ למחנה הרחק מן המחנה. פי' כי לקח את האהל ורוח קדושת השכינה שבו ונטה לו מחוץ למחנה לבלתי הסתכל במה יעשה ה' במחנה ישראל וזהו הרחק מן המחנה כי בעוה"ר הנה זהו על זמן רחוק באורך הגלות הזה. וז"ש והי' כל מבקש ה' יצא אל אהל מועד אשר מחוץ למחנה. פי' כל איש מישראל המבקש ה' לעבדו בכל לבב יעשה כן שלא יסתכל כלום על מדה"ד ומשפטי ה' . אך יצא אל מחוץ למחנה לבל יסתכל ואל יקשה בעיניו כלום על מעשי ה' כי הכל לטובה וישועה האמיתית. אמן:
<small>(מכי"ק)</small><br><b>ולא שתו איש עדיו עליו ויתנצלו בנ"י את עדים מהר חורב.</b> הקשו הראשונים כיון שלא שתו איש עדיו עליו למה הוצרכו להוריד עדים. אך י"ל עפ"י הזוה"ק עפ"י שרם עדים יקום דבר. דבר היא השכינה כמ"ש בדבר ה' שמים נעשו. עדים הוא ק"ש עי"ן גדולה וד' רבתי אותיות ע"ד. שני עדים הוא ק"ש של שחרית וק"ש של ערבית. והנה עפ"י זה י"ל עדי"ם הוא ק"ש. י"ם הוא נו"ן שערי בינה כמבו' בזוה"ק פר' תרומה:
<b>והיה כצאת משה אל האהל וכו' והביטו אחרי משה עד בואו האהלה וכו' וקם כל העם והשתחוו איש פתח אהלו ודבר ה' עם משה פנים אל פנים וכו' ושב אל המחנה ומשרתו יהושע בן נון נער לא ימיש מתוך האהל.</b> הדקדוקים בפסוקים האלו רבו כמבואר במפרשים. וגם יל"ד מה ענין הבטה הזאת וההשתחויה ההיא. ועוד מה שייך כאן ויהושע בן נון לא מש מתוך האהל. אולם הנה כבר בארנו מאמרים המבוארים בזוה"ק כמה פעמים שאמרו תלמידי רשב"י לפניו ווי לעלמא כד יסתלק בוצינא קדישא מנהון. כי לכאורה אינו מדרך המוסר לומר כן לפני מוריהם הקדוש. אך הכוונה בזה כי כאשר ידעו התלמידים הקדושים והבינו בעצמם כי כל ההארה האלקות הבאה להם הוא ע"י בוצינא קדישא רבם הגדול אשר הופיע עליהם ובאורו יראו אור בהיות עמהם כאחד. ע"כ דאגו מה יעשו אם יסתלק רשב"י מהם במעלות ועולמות העליונים כדרך הצדיקי' הקרובים אל ה' העולים ומסתלקים בכוונתם הרמה ואינם בעוה"ז כלל ואז אינם חושבים עוה"ז לכלום נגד העולמות העליונים הגבוהים לכך דאגו התלמידי' כשיעלה רשב"י מהם גבוה מעל גבוה ולא יהיה לו שום שייכות עמהם בעוה"ז ולא ישפיע להם מאורו הגדול וכן הוא הדבר בכל הצדיקים העומדים לפני ה' צריך להיות להם התחברות עם אנשי דורם אשר עי"כ בהעלותו יעלו עמו גם הם ויכול להוריד להם כל טוב וכמ"ש מי ימלל גבורות ה' להמתיק הדינין אשרי שומרי משפט הם השומרים וכובשים מדה"ד לבל יצא המשפט ובזה עושה צדקה בכל עת כי אינם מניחין מדה"ד לצאת על עוה"ז. ולכך בקש דוד המלך ע"ה זכרני ה' ברצון עמך להזכירו להתפלל עליהם בעת עמדו לפניך. וכן כאן כשראו ישראל שאמר הקב"ה למשה עלה אלי ההרה ואהרן והזקנים לא יגשו עמך במחיצתך אבל בכ"ז יעלו עמו במחשבתו כי דבוקים בו אבל העם לא יעלו עמו כלל. לכן בצאת משה אל האהל לדבר עם השכינה והביטו אחרי משה להתקשר בו בהבטם וראיתם עד בואו האהלה לדבר עם השכינה ועד בכלל כי התקשרו עמו בשעת הדבור ואחר כך והשתחוו איש פתח אהלו להוריד השפעה והקדושה איש פתח אהלו כי כן ענין ההשתחווי' מורה להוריד כ"ט וכן הי' ודבר ה' אל משה פנים אל פנים ושב אל המחנה פי' הקדושה והברכה שב אל מחנה ישראל ואח"כ אמה"כ כל זה שזכו בנ"י להתדבק עם משרע"ה בשעת עלייתו אל ה' ע"י ויהושע בן נון שהי' אמצעי בינו ובין בנ"י וזהו ומשרתו יהושע בן נון נער לא ימיש מתוך האהל ועל ידו ג"כ התקשרו במחשבת' עם משרע"ה.לכן לא מש מתוך האהל להזכיר את משרע"ה בצרכי בנ"י:
<b>ודבר ה' אל משה פנים אל פנים כו' ואח"כ כתיב וראיתם את אחורי ופני לא יראו.</b> לכאו' היא סתירה אך י"ל דהנה הש"י הוא א"ס ואדם כל ימי חייו יכול להשיג הקדושה יותר בכל רגע ומה שמשיג הוא בחי' פנים ומה שהשיג מקודם הוא בחי' אחור אצלו כלימי חייו הוא כן משום שהקב"ה הוא א"ם וא"א להשיגו וז"ש וראיתם את אחורי. כל מה שמשיג יותר הוא בבחי' אחור דהא אפשר להשיג יותר. ופני לא יראו כי א"א להשיג מפני כי הוא א"ס. ולא יאמר האדם מה לי לטרוח בחנם שאיננו באפשרי להשיג הא"ס. אל תאמר כן כמו שהים א"א למדוד אותו אך אם האדם אינו מתחיל למדוד יכול לסבור כי יהי' באפשרי למדוד אותו אך כאשר עומד בנסיון ומודד אותו אזי הוא רואה כי א"א למדוד. כן הנמשל בדבר זה אצל הקב"ה כביכול אם אין אתה מטריח את עצמך להשיג תוכל לסבור ח"ו כי יש סוף להשגתו. אך ע"י ההשגה בכל עת יותר. אזי תדע ותבין כי א"ם להשגה של הש"י. וז"ש תכלית הידיעה לידע אשר לא ידעוך. ודו"ק:
<b>ראה אתה אומר אלי העל את העם הזה ואתה לא הודעתני.</b> יבואר עפ"י הידוע שמשרע"ה היה כולל הדעת של בנ"י כמ"ש להלן ולא נתן לכם לב לדעת כו' ויקהל משה את כל עדת אותיות דעת. וז"ש מתנה טובה יש לי בבית גנזי לך והודיעם. פי' להביאם לבחי' הדעת. וז"ש משרע"ה ראה אתה אומר אלי העל כו' ואתה לא הודעתני כי עודנו לא לא באתי לבחי' הדעת. הודיעני נא כי' למען אוכל להתפלל עליהם כדרך כל הצדיקים שאינם דורשים לטובת עצמם כלל רק מה שנוגע לכלל ישראל. והקב"ה כאשר ראה אמיתת כוונתו הורהו י"ג מדות של רחמים. וזה היה רצונו בתחלה. וימהר משה ויקד ארצה וישתחו:
<b>וחנותי את אשר אחון כו' .</b> ואמרו חכז"ל וחנותי את אשר אחון אע"פ שאינו הגון ורחמתי את אשר ארחם אע"פ שאינו הגון. הנראה לרמז בזה כח התפלה אשר האדם מתפלל על חבירו אע"פ שזה האיש המתפלל אינו הגון. ורחמתי את אשר ארחם אע"פ שאינו הגון קאי על האיש אשר מתפלל עליו אעפ"כ יקובל תפלתו למעלה לרצון לפני בעל הרחמים <small>(המתפלל על חבירו הוא נענה תחלה)</small>:
<b>ויאמר הנה אנכי כורת ברית וכו' וראה כל העם אשר אתה בקרבו את מעשה ה' כי נורא הוא אשר אני עושה עמך.</b> הנראה לבאר עפ"י מ"ש בפ' זכרני ה' ברצון עמך פקדני בישועתך. הרמז בזה שהתפלל דוד המע"ה שהוא יהי' הצנור ההשפעו' בעוה"ז לכלל ישראל. זכרני הוא בחי' השפעה ברצון עמך בהשפעות טובות כל מה שנצטרכו בנ"י יהיו על ידי. פקדני בישועתך כמ"ש וה' פקד את שרה. וז"ש אומרים בברכת המזון ובטובו הגדול תמיד לא חסר לנו כו' וכל טוב לעולם אל יחסרנו. פי' בשעה שירד השפע יהי' על ידינו. וזה אל יחסר לנו שלא נהי' אנחנו חסרים מזו השפע כי הצדיקים הם המקיימים את העולם היא השכינה. וישם לך שלום שמי' דקב"ה. שלום יעשה לי יעשה לי שלום. וז"ש בר"ע שנכנס בשלום ויצא בשלום. פי' הוא הי' צנור השפע וז"פ המברך את עמו ישראל בשלום. לשון הברכה ונטיע' כמ"ש במ"א. וזה ג"כ ברכנו בשלום בצאתכם בשלום וזה ג"כ הפי' וראה כל העם אשר אתה בקרבו כו' כי נורא הוא אשר אני עושה עמך. פי' כל הטובות אשר אני עושה בעוה"ז יהיו עמך ועל ידך כי אתה תהיה הצנור ההשפעות לכנ"י כנ"ל:
<b>ובבא משה אל אהל מועד יסיר את המסוה כו' ויצא ודבר אל בנ"י.</b> הנראה לפי שבארנו כי הכוונה בזה כאשר בא משה להתפלל עבור בנ"י יסיר המסוה הוא הבושה ולא יבוש בזה להתפלל עבור כלל ישראל והוציא להם השפעות טובות וזה ויצא ודבר אל בנ"י. כי כן צריך כ"א להתפלל עבור חבירו ולא יבוש. אבל כשהוא מבקש בצרכי נפשו בעצמו הנה הוא כעני העומד בפתח וכלימה תכסה פניו בשאלת צרכיו. ועד"ז אמה"כ פתחו לי שערי צדק אבא בם אודה י"ה. פי' בתחלה צריך לזעוק פתחו לי למען אבא להודות ולהלל להש"י וזה הוא באמת השער לה' צדיקים יבואו בו. כי אינם מבקשי' כלום רק להודות לה' . אך כשכבר נפתח השער ונכנסת אמור כו' אנא ה' הושיעה נא אנא ה' הצליחה נא. וזה ברוך הבא בשם ה' כי ע"י שבא להודות בשם ה' לכך זכה ונכנם לשאול כל טוב וזהו ברוך וכו' . וכן אמרו רז"ל לעולם יסדר אדם שבחו של השי"ת ואח"כ יתפלל. אבל לעמוד מיד לשאול צרכיו הוא דבר בושה לכן סדרו אנשי כנה"ג פסוקי דזמרה תחלה בתפלת העלי' בעולמות ושלא לבקש דבר רק הללויה הללויה וימלא כבודו את כל הארץ עדי עלותו אחר ק"ש לאצילות ונכנס לעמוד לפני המלך אז בחשאי כשעומד מבקש בלחש לפני הש"י רפאנו כו' ברך עלינו כו' . <small>(ומלכותא דארעא כעין מלכותא דרקיע כי כן הוא הדרך מי שזכה לכנוס לפני מלך בו"ד מלמדים אותו נוסח השבח ותפארת המלכות כלשונו הראוי לו ואח"כ יבקש צרכיו)</small> .והנה מבואר במד"ר כי ג' היו בעולם משה ואליהו ויונה. זה תבע כבוד האב ולא כבוד הבן וזה כבוד הבן ולא כבוד האב אבל משה תבע כבוד שניהם וכן צריך להיות להתפלל על כבוד הש"י ועל כבודן של ישראל כמבואר בתד"א מפני מה זכה משה וכו' וזה הרמז שאמרו שנים שנכנסו להתפלל כו' כי הם מצות שנים לכן עבר אם עזב את חבירו ע"ש. וזה ששאל אלישע ויהי נא פי שנים ברוחך אלי כי זה דרך הצדיק הנקרא בכור שנוטל פי שנים בכל אשר ימצא לו כמבואר במ"א ע"ש. לכן כאשר אליהו לא תבע רק כבוד האב לכן משח הש"י את אלישע תחתיו והוא אמר לשאול פי שנים כבוד הש"י וכבוד עמו בנ"י וזה פי שנים ברוחך אלי כנ"ל:
<b>בגמרא כתובות דף ע"ד.</b> ת"ר הלכה אצל חכם והתירה מקודשת אצל רופא ורפא אותה אינה מקודשת מה בין חכם לרופא חכם עוקר הנדר מעיקרו ורופא אינו מרפא רק מכאן ולהבא ע"ש בתוס' שהקשו לפרש"י. הנ"ל לבאר עפ"י רמז כפי המבואר בזוהר חדש ע"פ רפאני ה' וארפא כי כל אסוותא דעלמא ביד הקב"ה אינון אך אית מנהון דאתמסרו לידא דשליחא ואית מנהון דלא אתמסרו רק בידא דקב"ה אינון ואינון דעל ידי שליחא לזמנין מתהדרין אבל דקב"ה מסי ולא מתהדרין לעלמין. וזהו כוונת הגמ' אצל רופא וריפא אותה אינה מקודש' כי עדיין אינה בטוחה בבריאותה פן ישוב חלאתה. אבל כשהלכה אצל חכם והתיר לה מן השמים ע"י הש"י הוא עוקר הדבר החולאת מעיקרו בתיקון העליון וממתיק הדינין ולכן מקודשת כי לא ישוב עוד לעולם:

ויקהל

<b>ויקהל משה את כל עדת בנ"י כו' ששת ימים תעשה מלאכה וביום השביעי יהי' לכם קדש כו' .</b> כבר בארנו ענין מעלת הצדיק יסוד עול' אשר מראשית בריאות העולם כן הי' רצונו ית"ש שיהי' כן בכל דור ודור צדיק הדור כמ"ש צור כל העולמים צדיק בכל הדורות. ומעלות הצדיק גדול מאד והוא תועלת לכל הנלווים אליו וכל הנוגע בו טהור והוא מקוה טהרה לישראל. ובזה י"ל המשנה כל הלומד תורה לשמה כו' נעשה כמעיין המתגבר. כי ענין המעיין הגם כי כל מימות שבעולם חולפים ועוברים עליו עודנו עומד בחזקת טהרה להיות מטהר כל הטובל בו אף שרבו הנוטפים על הזוחלים כי הוא בכח המתגבר. וכמ"ש במסכ' נדרים דף מ' ע"ש בפלוגתא בין הרמב"ם והר"ן אך בזה הכל מודים כי במקום הגומות המעיין הוא מטהר תמיד אף כי רבו הנוטפין. וזה הרמז לבחי' צי"ע כי כל הבאים אליו להטהר מכל הפגמים לכל הנלווים אליו וחוסים בו. והוא כמעיין המתגבר על כל המימות שחולפים טליו כן הצדיק מטהר לכל הבאים אליו אף רבו הנוטפים גם על הזוחלים רמז לבחי' יצה"ר שנקרא זוחל כמ"ש חמת זוחלי עפר. והבן. וז"פ ולקח אזוב וטבל במי' איש טהור כמ"ש במ"א לרמז שהבא אל הצדיק צריך להיות שפל בעצמו כמו אזוב ועי"ז יטבול במים הוא התורה של איש טהור הוא הצדיק. וז"ש אשריכם ישראל לפני מי אתם מטהרים ומי מטהר אתכם כו' כמ"ש מקוה ישראל ה' . הרמז בזה כי ערן הטהרה הי' צריכין להזות עליו ג' וז' והוא הטהרה בחוץ ואח"כ נכנס בתוך המקוה אז הוא טהור כן ג"כ ענין הצדיק להיות כמו מקוה המטהר לכל הבא בתוכו. ולזה נמשל ג"כ למעיין אם הוא מעין עוה"ב שכל מגמתו הוא במס"נ עבור כלל ישראל לטובת הדור כמ"ש בביאת גואל לחיי עוה"ב גואל כזה המוכן למס"נ לחיי עוה"ב עבור כנ"י. וז"ש בשופטים לבי לחוקקי ישראל המתדנבים בעם ברכו את ה' . לפמ"ש מה בין נדר לנדבה. נדר הרי עלי. נדבה הרי זו שהוא מוכן תיכף כן הוא מוכן ללכת עבורם לחיי עוה"ב במס"נ וזה ענין המתנדבים בעם ברכו את ה' . פי' שבכחם להוריד השפע לטובת הדור. ונחזור לעניננו ויקהל משה את כל עדת כו' לפמ"ש כי הצדיק הוא כולל הדעת של הדור ולפי הידוע במעשה העגל חטאו במחשבה הוא בחי' הדעת וכאשר פגמו בהדעת לקח משה מהם האלף אורות כמ"ש ויתנצלו בנ"י את עדים ומבואר בכתבי האר"י כי בשבת מחזירם להם כמ"ש ישמח משה במתנת חלקו. וזה ענין סמיכת הפסוקים ויקהל משה כו' זה הדבר אשר צוה ה' ששת ימים תעשה מלאכה כו' שהקשו כל הראשונים מפני מה הקדים משה אזהרת שבת לצווי מלאכת המשכן. אך לפי הנ"ל ניחא כי רמז משה לזה מאשר כי בחיים חיותו היה בכחו לתקן להם בחי' הדעת שלהם כמו שמסיים הפ' ויצאו כל עד"ת ישראל מלפני משה אותיו' דע"ת שהיו יוצאים לפניו בתיקון הראוי כר' ל. אך מאשר הי' יודע כי לא לעולם יהיה יחד עמהם ומה יעשו הדורות הבאים אחריו. ולזה סמך מצות אזהרת שבת אלה הדברים אשר צוה ה' לעשות אותם ששת ימים כו' לפי הידוע כי גם שבת הוא התיקון לבחי' הדעת כמ"ש לדעת כי אני ה' מקדשכם כי גם כח השבת היא בבחי' צי"ע כחו של משה אשר אתפשטותי' בכל דרא להיות גם כן מקוה טהרה לישראל לתקן בחי' הדעת לנכון:
א"י <b>ויקהל משה כו' אלה הדברים אשר צוה ה' לעשות אותם.</b> הנ"ל טפ"י מה שכבר בארנו כי עיקר כל התו"מ והעבדות להיות בבחי' דכר במדת היסוד להשפיע. וז"ש יוסף פקד יפקוד כו' והעליתם את עצמותי כמבואר במ"א. וז"פ כי תשא את ראש בנ"י רמוז ג"כ על שמירת הברית שהוא במחשבה שהוא בראש. לפקודיהם. עי"ז יכול לעשות הפקודי' הם התו"מ בבחי' משפיע כמ"ש וזוכר חסדי אבות כי זהו פעולת האבות הקדושים בכל מכל כל. כ"ל הוא בחי' צי"ע כמ"ש ויתן אברהם את כל אשר לו ליצחק בחי' כל נתן ליצחק וכן יצחק נתן ליעקב בחי' כל וז"פ כל העובר על הפקודים הם המצות פקודי ה' ישרים. ובחי' כל הוא העובר עליהם שיהי' בבחי' יסוד כנ"ל. וזה מבן עשרים שנה ומעלה רומז לשם ב"ן עולם העשי' עשריה גימ' כתר. שנה גימ' ספירה. פי' שיעלו המצות מעולם העשי' עד עשרי"ם הוא הכתר ומעלה כמ"ש נודע בשערי"ם גימ' כת"ר. עי"ז יתן תרומת ה' להוריד השפע למטה. וזה גם כן האמור כאן ויקהל משה וכו' אלה הדברים אשר צוה ה' לעשות אותם. לתקן בחי' אב"ק שיזכה להיות בבחי' יסוד צדיק ומשפיע כנ"ל:
<b><small>(מכי"ק)</small> ויקהל משה את כל עדת בנ"י ויאמר אליהם אלה הדברים אשר צוה ה' לעשות אותם.</b> דהנה מצינו דהאבות העולם המשיכו האלקות בעולם. שע"י עבודתם עשו דרך ומסילה שיהי' קל אחר כך לעשות כמעשיהם. שהעוה"ז הוא כמו יער שאין בו שום דרך לעבור בו. אזי כל העולה עוברים באותו הדרך שדרך הראשון. ולזה אמר א"א בפ' חיי שרה. ה' אלהי השמים ואלהי הארץ ופרש"י שם עד עכשיו הי' אלהי השמים ולא היו באי עולם מכירים בו ועכשיו הוא אלהי הארץ שהרגלתיו בפי הבריות. והנה אברהם המשיך מדת החסד בעולם שיהיו בני אדם עושים חסד וצדקה זה עם זה והמשיך גם כן חסד שלמעלה בעולם ולזה אנו אומרים אלהי אברהם שהוא כנגד מדת החסד. והנה תשלום שכר להצדיקי' האלו הוא כן מאברהם אבינו ואילך כל החסדים והצדקה ומשפט שעושים בנ"א מזרעו עד סוף העולם הכל נמשך לנשמתו ובא תוספות קדושה לנשמתו כאלו הוא עשאם. וכן כל החסדים וכל הטובות והגאולו' שיורד מן השמיה מאברהם אבינו ואילך הכל נקרא על שמו ונוטל שכר מכל החסדים אשר נעשו בעולם כאלו הוא המשיכם מקב"ה עליהם ולזה אנו אומרי' בברכה ראשונה של שמ"ע שהוא חסד גומל חסדים טובים וכו' וזוכר חסדי אבות ומביא גואל כו' מלך עוזר ומושיע ומגן ומסיים מגן אברהם ע"ש הכ' שכרך הרב' מאד אנכי מגן לך כנ"ל שכל החסדים שעושים בנ"א וכל החסדים שבאים עליהם מן הכל נוטל שכרה. ולזה מתחיל אלהי אברהם וכו' גומל חסדים טוביה וכו' ומסיים מגן אברהם. וז"פ הש"ס אלה תולדות השמים וארץ בהבראם ואמרו חכז"ל אל תקרי בהברא' אלא באברהם דתולדות השמים וארץ הם השפעות שבאים משמים לארץ כמ"ש השקיפה ממעון קדשך מן השמים. והארץ תתן פרי' . גם תולדות השמים וארץ הם המעש"ט תולדותיהן של צדיקים הם המעש"ט הת"ח נקראים שמיה ושאר בנ"א נקראים הארץ כמ"ש האור החיים בפ' בראשית בפסוק ראשון הכל באברהם הכל נקראו על שמו. וז"ש בפ' וירא וה' אמר המכסה אני מאברהם אשר אני עושה. היינו שכל החסדים שבאים מה' נק' ע"ש העשי' ברוך עושה בראשית ברוך מרחם וכו' לעושה אורים גדולים כיל"ח היינו שכל החסדים הולכים מאברהם כנ"ל ואברהם היו יהי' היינו שהחסדים שלו נמשכים עד עולם כמ"ש למען אשר יצוה את בניו ואת ביתו אחריו לשון צוותא. שאברהם יתחבר עם בניו בעת עשיית המצוה והחסד והצדקה כמ"ש האר"י ז"ל שיש נשמות שבאים מכח סוד העיבור וכל מה שעושים החיים מחמת שהנשמו' מסייעין אותם לעשות הם נוטלין שכרן בעושי המצות כמ"ש לקמן מזה. ושמרו דרך ה' לעשות צדקה ומשפט היינו שנשמת א"א מסייע אותם לעשותם. ואמר הכ' למען הביא ה' על אברהם את א"ר דבר עליו שכל החסדים שעושים זרעו אחריו הם שבים ללכת אל אברהם והוא נוטל שכר כנגד כולם. את אשר דבר עליו. היינו הפי' הנ"ל. אנכי מגן לך שכרך הרבה מאד. והפי' מגן לך הוא שהנשמה שלו יסייע בכל בני ישראל לעשות חסד וצדקה וידוע שהחסדים למעלה נמשכים מהחסדים שלמטה מה שישראל עושים כמ"ש זכור רחמיך ה' וחסדיך כי מעולם המה היינו החסדים שלמטה. ולזה גומל חסדים טובים מסיים מגן אברהם. ובזה פרשתי הפ' נדיבי עמים נאספו עם אלהי אברהם. היינו הבעלי צדקות נקראי' נדיבים. הם נאספים עם אלהי אברהם שהחסדים הולכים עד מדת אברהם שנקרא אלהי אברהם. וכן אלהי יצחק שהוא הי' בעל גבורות שכל איש הגובר על יצרו. יצחק אבינו הי' הראשון בזה ולזה נכתב עליו פחד יצחק הי' לו היינו שיצחק המשיך יראה בעולם ולזה יעקב כשדבר ביראה אמר ופחד יצחק הי' לי. ולזה כל יראת שמים שבעולם הולכים אל יצחק אבינו. וכן יעקב מדת התפארת ושמחה של מצוה הולכים ליעקב אבינו ולזה אמר משמחתך ששמחת בו. יגל יעקב ישמח ישראל. וכן דוד המלך ע"ה הי' הראש לשירות ותשבחות כמ"ש בש"ם למה נקרא שמה רות כו' שיצא ממנה דוד שריווה להקב"ה בשירות ותשבחות ולזה כל השירות ותשבחות הנאמרי' מדוד המע"ה עד העולם נקראים על שמו וכמ"ש קודם פסוקי דזמרה ובשירי דוד עבדך וכו' וכן בשבת בסוף פסוקי דזמרה ובמקהלות רבבות עמך וכו' לעלה ולקלס על כל דברי שירות ותשבחות דוד בן ישי כו' היינו שיצטרפו כל השירות ותשבחות לשירי דוד המלך ולזה קודם תהלים אנו אומרים כאלו אמרם דוד המלך ע"ה כי האמת כן הוא שאנו בשירות ותשבחות אנו מעוררים את דוד המלך ע"ה בגן עדן לומר שירות ותשבחות לפני הקב"ה ולזה אנו אומרי' במוסף דר"ח ובשירי דוד עבדך הנשמעים בעירך לשון הוה הם נשמעים עדיין במקדש שלמעלה ולזה מדייק בעירך. ונבא לפסוק שהתחלנו. ועכשיו נבא למשה רבינו שהוא הראש ושר התורה שהוא הוריד התורה מן השמים הוא ג"כ כן שכל התורה ותלמוד תורה ועשיות המצות שכל ישראל עושים מעת קבלת התורה עד סוף כל הדורות הוא נוטל שכר כולם. וכמ"ש בזוה"ק משה אתפשטותי' בכל דרא. דהיינו ג"כ כנ"ל שהוא מסייע לכל ישראל ללמוד וללמד לשמור ולעשות כמ"ש ויתעבר ה' בי למענכם שהוא סוד העיבור להיות מסייע ללמוד וכו' . כמ"ש בתיקוני זוהר "מה "שהי' "הוא שיהי' ר"ת משה. ובזה פרשתי הכתוב וילך משה וידבר את הדברים אל כל ישראל שעמדו הראשונים מה וילך משה. אך הפי' הוא כן וילך משה שהלך לעולמו ואעפ"כ וידבר הדברים האלה אף שהוא בעולם העליון הוא הלומד תורה עם כל ישראל כמ"ש בכתבי האר"י ז"ל שמי שלומד תורה לשמה מתלבשת עמו נשמת משה. ושכרו של משה הוא ג"כ שנוטל שכר כולם וזה כל הלומד תורה לשמה היינו אותיו' למשה שכל התורה לשמה הולך בחזר' למשה:
<b>[השמטה:] ויקהל משה את כל עדת בנ"י.</b> הנ"ל דהנה כתיב עדת יעקב בנך בכורך כו'. יש להבין מהו לשון בנך בכורך לכאן. אך הנה לשון בכור הוא המחשבה של האדם שהוא קודם למעשה. והנה ביעקב כתיב בכורי אתה כחי וראשית אוני שלא נפגם ממחשבתו מעולם והוא הי' בבחי' השלימות בדעת העליון וזהו עד"ת יעקב בנך בכורך כמ"ש בני בכורי ישראל שהיתה מחשבתו ודעתו שלימה ולו משפט הבכורה. והוא שכתוב וכל בכור אדם בבניך תפדה ר"ל בכור אדם הוא עפ"י המבואר בזוה"ק כי אדה"ר תאב במחשבה ולכך בשמירת המחשבה בקדושה הוא תיקון אדה"ר וזהו כל בכור אד"ם הוא מחשבתו של אדם קדמאה בבניך תפדה בניך הם התורה והמצות שהם תולדות של אדם. במחשבה טהורה תפדה ותתקן מחשבתו של אדה"ר. והנה יעקב אבינו שהי' כל הימים במחשב' קדושה וטהורה הוא המגין ומשמר את ישראל בלילה לבלתי יפגמו חלילה. ולכך יעקב תיקן תפלת ערבית ואמרינן בגמרא תפלת ערבית רשות דהנה בלילה חלילה הרשות נתונה להסט"א כמבו' בזוה"ק. ולכך הוא תיקן תפלת ערבית לשון ערב רב שלא יהי' לסט"א חלילה שום רשות להתערב בתוך בני ישראל לבטל מחשבה טובה מהם. (וע"ז הוא שאמרו חכז"ל עיין שם). וז"ש ביעקב אבינו והוא לן בלילה ההוא במחנה כדי לשמור את ישראל וז"ש ההוא במחנה כי המשיך מבחי' עתיקא טמירא במחנה ישראל בלילה שזהו לשון ההוא רומז על עתיקא קדישא כנ"ל. וזש"א בתפלת ערבית כי פדה ה' את יעקב וגאלו מיד חזק ממנו הרמז כ"י פד"ה ס"ת י"ה פ"ד באמצע שהוא רומז על אותן פ"ד שנים של יעקב אבינו שלא ראה קרי מימיו והשם י"ה הוא כמ"ש שבטי י"ה עדות לישראל. וזהו שסמך לי' ברוך אתה ה' גאל ישראל כי זהו בחי' גואל בחי' יסוד כיל"ח. וע"ז התפלל יעקב ולן במחנה שהוא שומר עמו ישראל לעד. וזה שנאמר ושמרתם את מצותי הוא שמ"ר ת"ם הוא בחי' יעקב איש תם. וזהו כל עדת ישראל יעשו אותו הוא בחי' הדעת ע"י שמירת האות. וזהו שנאמר כאן ויקהל משה את כל עדת בני ישראל הוא תיקון הדעת ויאמר אליהם אלה הדברים אשר צוה ה' לעשות אותם הוא תיקון האות כמ"ש כל עדת ישראל יעשו אותו כנ"ל:
<b>ויקהל משה את כל עדת בנ"י.</b> ומסיים ויצאו כל עדת בנ"י מלפני משה. יש לפרש מפני כי ע"י מעשה העגל נפגם הדעת של בנ"י כמ"ש לעיל בפ' כי תשא הורד עדיך. משו"ה לאחר שהי' הקב"ה מוחל להם מעשה העגל עדיין הדעת שלהם לא נתקן אך משה שהיה כולל כל הדעת של בנ"י והוא כמו האילן והם היו הענפים שלו והיה מקהיל דעתם אל דעתו ובזה הי' מתקן הדעת של כאו"א ואחר כך היה מחזיר הדעת מתוקן אל כל אחד ואחד של בנ"י וזה שמסיים ויצאו כל עדת בנ"י מלפני משה. פי' מחמת שהיו בחי' הדעת שלהם בתוך משה והיה מתקן אותם ואח"כ הוציא את הדעת להם:
א"י <b>ויקהל משה כו' .</b> לפי מ"ש במ"א כי ע"י שהי' משרע"ה עושה רצון הש"י בעשיית המצוה אז ממילא היה בא התעוררת אל כל בני ישראל ובא ההתעוררות אליו: וכל חכם לב בכם יבואו ויעשו. יל"ד מלת בכם הוא כמיותר. אך הנראה ברמז דהנה כבר נודע אם כי היות עשיית המצוה תלוי בכוונת הלב ומחשבת הקדושה אשר לכל מצוה פרטיות בכ"ז לקיים המצוה במחשבה לבד אי אפשר כי מחשבה מוציא מידי מחשבה ומהרה תבא מחשבה אחרת ומבטלה. לכן לא יתכן בלתי עשיית המצוה בפועל ממש ומעשה מוציא מידי מחשבה ונמשך מחשבתו אחר המעשה כאשר יצאה מכח אל הפועל נעשה רושם וקיום להמחשבה טובה בל תמוט לנצח וז"ש אומרים בקיום המצוה אשר קדשנו במצותיו. פי' ע"י שצוונו לעשות המצוה בפועל בזה קדשנו להיות קיום לקדושת המחשב' של המצות ביתר שאת ויתר עוז כי כן עוה"ז הוא עולם המעשה. והוא שכתוב במגלה והימים האלה נזכרים ונעשים באה הציווי גם על המעשה עם הזכירה כי לא תספיק הזכירה לבד במחשבה בלתי עשי' עמה וז"ש הכתוב וכל חכם לב בכם. פי' חכ"ם ל"ב הוא חכמה ובינה ר"ל כל אשר יערה רוח ה' ממרום עליו במחשבה טובה בחכמה ובינה אשר במוחו יבואו לעשות המצוה בפועל ויעשו במעשה ממש ולא תשאר המחשבה לבדה רק יוציאנה לאור מיד ודבר אלהינו יקום לעולם:
א"י <b>וכל חכם לב בכם כו' .</b> לכאורה יש להבין בדקדוק הלשון. הלא החכמה הוא העיקר במוח ולמה כתיב חכם לב. אך מצינו פלוגתא בגמרא ב"ש אומרים מחד בשבת לשבת והלל הזקן מדה אחרת היתה לו ברוך ה' יום יום. דהנה החילוק שבין נדר לנדבה הרי זו עולה דנדר הוי קבלת עומ"ש בעת אשר יגיע העת לעשות מס"נ אבל כעת אינו מגיע לזה. אבל נדבה הרי זו נגמר בדעתו תיכף למס"נ. וזה חכם לב בכם שהביאו את החכמה בלב שלא יהי' חלוק הלב ממחשבת המוח רק שיעלה המוח על הלב ומקיף אותו מכל הצדדים ויהי' נטבע בו כמ"ש צדיקי' לבם ברשותם ולא יהי' נסוג אחור. וז"ש בק"ש בפ' ראשונ' והיו הדברים האלה על לבבך שהוא לכאורה כפול שכבר כתיב בכל לבבך. אך מפני כי אף אם האדם מקבל עליו במוחו לעבוד הש"י ולאהבה בכל לבבו. עכ"ז יכול להיות ח"ו נסוג אחור ע"י התאוות עוה"ז המקיפים אותו מכל הצדדים וכמ"ש בפר' והיה אם שמוע וכו' לעבדו בכל לבבכם וכו' השמרו לכם פן יפתה לבבכם. ולזה מסיים והיו הדברים האלה על לבבכם שהמוח יעלה על הלב ומקיף אותו כנ"ל. וז"ש בא"א ע"ה ומצאת את לבבו נאמן לפניך שהיה לבבו מוכן תמיד לבלתי סור מן הדרך כלל. וז"ש בהלל הזקן מדה אחרת היתה לו ברוך ה' יום יום כי ע"י שהיה מוכן תמיד במס"נ דבר יום ביומו. וז"ש אלך ואגמול חסד לנפשי כי כל חיות הגוף שלו הי' רק גמ"ח. וז"ש זאת החי' אשר תאכלו. זהו הצדיק הוא המשפיע. והבן:
<small>(מכי"ק)</small><br><b>בפ' כי תבא ולא נתן לכם לב לדעת עד היום הזה.</b> הנה הדעת הוא במוח דהיינו המחשבה. ובמחשבה הכל חפיצים לעשות רצון הבורא כידוע לכל בר ישראל. אך כאשר בא לבחי' הלב. הלב הוא מהפך הרצון כמו שדרשו רז"ל בכל לבבך בשני יצריך ביצר טוב וביצה"ר הרי שעיקר היצה' ר הוא בלב וכמ"ש בכתבי האר"י ז"ל דעיקר עץ הדעת טו"ר הוא בז"א בחזה ולמטה ששם הוא הלב. אך במוח שם הדעת הוא בבנ"י כולו טוב רק שהלב הוא מהפך גם כן המחשבה עמו. ומה שהדעת הוא טוב היינו המחשב' בברי זהו מדת הרחמים של הקב"ה שנותן המחשבה של בנ"י לעבדו. וז"ש ישראל עלו במחשבה תחלה שבראשית הוא בשביל ישראל שנקראו ראשית שתחלת בריאת העולם הי' שהקב"ה יתן לכל בנ"י הרהור עבודה במחשבתו. וזהו ויאמר אלהים יהי אור ויהי אור. דהיינו שבכל יום נותן במחשבתו של בני ישראל לתורה ועבודה. וזה אתה חונן לאדם דעת שהדעת בא לאדם במתנה וחנינה. וזהו וחנותי את אשר אחון ואע"פ שאינו כדאי היינו המחשבה שזהו בכלל חנינה ונח מצא חן. דהיינו שהמחשבה שלו הי' טהורה ממחשבות של דור המבול שנאמר וכל יצר מחשבות לבו רק רע כו' ע"ז נאמר בנח מצא חן. וזה היתה כוונת הבריאה במיתת המלכים שלא נמצא רק ז' מלכים שמתו כמו שמבואר בפסוק ואלה המלכים. וג"ר לא מתו דהיינו כתר חכמה בינה ודעת דהיינו עולם המחשבה. ולזה כיוון במשלי הט אזנך ושמע דברי חכמים ולבך תשית לדעת. רבות מחשבות בלב איש. והבן:
<b>כל הזהב העשוי למלאכה.</b> הנראה לרמז כי עיקר הבריאה של הזהב היה כדי שיעשה המצות עם המעות דהיינו צדקה או נדבת בהמ"ק ולא להכניס המעות לצורך עצמו או להניח לבניו או להתענג את עצמו אלא שיעשה עם המעות מצות וזה כל הזהב העשוי למלאכה לשון עשייה:
<b>ויהיו הכרובים פורשי כנפים למעלה סוככים בכנפיהם על הכפורת ופניהם איש אל אחיו כו' .</b> הנ"ל לבאר עפמ"ש בפנים ענין התפלה כשאדם מעורר רחמים בתפלתו על חבירו אזי היא קרובה להתקבל לעורר הרצון והחסד מלמעלה. כי כאשר האדם אינו משגיח רק לעצמו לטובתו אזי הוא רחוק מאד שיעלה תפלתו למע' לרצון. ובזה פרשתי מ"ש ויגדל משה ויצא אל אחיו פרש"י ראשון לקומה והשני לגדול' . פי' מחמת שהיה כל או"א מבנ"י בעיניו כמו אחיו ממש לכן זכה לגדולה להיות מנהיג הדור. וז"פ משרתיו שואלים זה לזה כו' ממקומו הוא יפן ברחמי. פי' הם משרתיו הם הצדיקים האמיתים עובדי ה' באמת שלא ע"מ לקבל פרס לא בעוה"ז ולא בעוה"ב כי בזה עודנו עובד את עצמו רק המשרתים באמת ועושי רצונו ית"ש באמת הם מצפים רק לרוממות הבורא ב"ה לזה הם שואלים זל"ז שואלים בתחנונים ובתפלם לראות טובת חבירו. לזה נאמר להלן ממקומו הוא יפן ברחמים. שמעוררים הרחמים הגדולים מכתר עליון. ולזה אומרים דבר זה בקדושת כתר בתפלת מוסף שהוא בחי' תוספות. להביא השפע מחסד עליון להוסיף השפעות טובות על ידי גודל התעוררת אהבת ריעים כמ"ש דוד המלך ע"ה נתתי שמחה בלבי מעת דגנם ותירשם רבו. וזה שייך בכל ענינים כי גם בתורה ותפלה צריך להיות מגמת חפצו לראות במעלת חבירו. וז"פ ויהיו הכרובים פורשי כנפים למעלה רומז למעלת התפלה כמ"ש ובפרשכם כפיכם כו' . סוככים בכנפיהם להגן בתפלת' ולעורר רחמים עי"ז. ופניהם איש אל אחיו. להסתכל על טובת חבירו כנ"ל. וז"ש לעיל בפ' מקבילות הלולאות אחת אל אחת ויחבר את היריעות אחת אל אחת בקרסים והי' המשכן אחד. כי ע"י האתערותא דלתתא באחדות עם כאו"א מבנ"י אנו מעוררים ג"כ למעלה היתוד והיה המשכן אחד. פי' שישכון בתוכנו אחדו' הבורא ב"ה. אמן:

פקודי

<b>אלה פקודי המשכן משכן העדות אשר פקד על פי משה כו' ואת האלף כו' .</b> אי' במד"ר שבנ"י היו חושדים את משה שחסר מנדבת המשכן ולקח לעצמו להרוויח מזה ע"כ הוצרך לחשוב את כל הכסף וזהב שהי' במשכן על מה נצרכו. מה מאד פליאה דבר זה איך יעלה על הדעת שיהי' להם שום חשד על משרע"ה אשר כל כסף וזהב שבעולם לא הי' חשוב בעיניו לכלום כי בעת שיצאו ממצרים כולם לקחו בזת מצרים ובזת הים ומשה רבינו הי' נקי כפיים כמ"ש ויקח משה את עצמות יוסף עמו ועליונאמר חכם לב יקח מצות. איך הי' צריך לעשות עמם חשבון להצדיק נפשו נגדם אשר ידעו מגודל צדקתו. כמ"ש ויסע משה הסיעם בע"כ. אולם הנ"ל בביאור הענין עפ"י מ"ש בפ' תרומה דעיקר המשכן היה מנדבת הרצונות של בנ"י מתוכן לבבם לעבודת הבורא ב"ה כי לולא זאת לא הי' באפשרי לבנות המשכן מכספם וזהבם עד אשר יתקנו מקודם כל רמ"ח איבריהם להיות קדושים בבחי' המשכן וכליו כדאיתא בזוה"ק שהלב וכיסוי הלב הוא דוגמת הארון וכפרת והאכילה בקדושה הוא דוגמת השלחן והעבודה במס"נ הוא בחי' מזבח ע"ש וזה כל נדיב לבו יביאה היינו להיות בחי' נדבה להתנדב נפשו לה' בבחי' הרי זו להיות בבחי' מס"נ כי כל העבדות הוא בלב מחמת שהקדושה חוזרת אל לבו וז"ש ואהבת את ה' אלהיך בכל לבבך. ע"י האהבה אזי ה' אלהיך בכל לבבך. והיו הדברים האלה כו' על לבבך. וז"ש וכל חכם לב בכם יבואו כו' . וכאשר היו במעלה כזו היו יכולים להתפיס הקדושה על הכסף וזהב שהתנדבו למלאכת המשכן שיהי' בו השראת השכינה כמו שמתפיס הקדושה על הבהמה כשאומר הרי זו עולה והיא קדשי קדשים כולה כליל על המזבח. וז"ש ושכנתי בתוכם לשון רבים קאי על קדושת בנ"י שהי' בנדבתם. ועבור זה נקרא משכן העדות שכל עיקר בנינו נבנה מהעבדו' ומס"נ בק"ש של בנ"י כי שורש הק"ש היא עדות על אחדות הבורא ב"ה. וז"ש השומר עמו ישראל לעד לעד. פי' שהקב"ה שומר עמו ישראל לבל יהיו נכשלי' ח"ו בעבירה כדי שיהיו כשרים לעדות על אחדות הבורא. וז"ש ויתנצלו בנ"י את עדי"ם נוטריקון עד "יסוד "מלכות. נמצא היוצא לנו מזה. שכל נדבת המשכן לא נצלח למלאכה רק ע"י המעש"ט ורצונות טובות שהתפיסו על הכסף וזהב כל אחד ואחד לפי ערך מטשיו הטובים ועוצם קדושתו הי' לו כן חלק בהמשכן. ומעתה לפי ערך זה יתפרש המדרש לנכון שכל אחד מבנ"י היה לבו נוקפו אולי מעשיו אינם רצוים להיות לו חלק בהקדושה להיות לו כח להתפיס על נדבתו להיות נצלח למלאכה אולי נדבתו באה לידי נותר לכן הוצרך משרע"ה להראות להם החשבון מכל כספם וזהבם כי כל מה שנדבו הי' נצרך למלאכה ולא בא לידי נותר ומכח זה ידעו שכולם קדושים וברורי' ומעשיהם רצוים לפניו ית"ש. וז"פ אלה פקודי המשכן היינו שכל מלאכת המשכן הוא ע"י הפקודים הם המצו' פקודי ה' ישרים. משכן העדות.פי' עוד יש בו קדושה מהעדו' היא הק"ש במס"נ שבנ"י הם מעידי' על אחדותו ית"ש בעולם. אשר פקד עפ"י משה. פי' שכל הקדושות הלכו עפ"י משה דרך קדושתו שהגין עליהם. וז"פ ויעשו בנ"י ככל אשר צוה ה' את משה כן עשו. פי' מכח שעשו בנ"י ככל אשר צוה ה' את משה ע"י כח המצות כן עשו ג"כ המשכן. אמנם אצל משרע"ה כתיב ככל אשר צוה ה' אותו כן עשה כי משה לא היה עוסק רק בהקמת המשכן ולזה הי' צריך קדוש' יותר גדולה ולא הי' די בזה מקדושת בנ"י רק היה צריך בחי' יותר גדולה לכן כתיב ככל אשר צוה ה' אותו מזה הכח כן עשה ע"כ הוצרך משה לבדו להקימו ושום בנ"א לא היו יכולים להקימו. כי ענין ההקמ' היה ההצטרפות מכל בנ"י אשר כל או"א עשו היה משרע"ה מצרפם וכוללם יחד. וכן הוא ענין התפלה בעשרה אשר לא יכולים לומר קדיש וברכו רק בהצטרפות כולם יחד. וכן הי' ענין י"א סממני הקטרת שיהיו יחד כל המינים. כדרך הרפואו' לצרף יחד כמה מינים לשחקם ולערבם יחד עי"ז נעשה הרפואה כן היו צריכין הצטרפות כל הרצונות מבנ"י בנדבת המשכן בשעת ההקמה. וזה היה צריך להיות דוקא ע"י משרע"ה בעצמו. והבן:
א"י <b>אלה פקודי המשכן כו' אשר פקד על פי משה כו' .</b> ע"ד שפרשתי לקמן בפ' וירא משה את כל המלאכה והנה עשו אותה כאשר צוה ה' כן עשו וכו' . לרמז בזה כי כל המצות שהאדם עושה איננו באפשרי להיות נעשה כהוגן להיות להם עלי' למעלה בלתי ע"י הצדיק שמעלה אותם וגם כאן במלאכת המשכן לא הי' באפשרי להיות נעשה כהוגן רק ע"י משה. וז"ש וירא משה את כל המלאכה ע"כ היה כאשר צוה ה' . וז"ש כל העולם כולו כדאי הוא לו. פי' כל התפלות אשר בעולם תולים על תפלת הצדיק להעלות אותם לשרשם למעלה. וזה משמח את המקו' שנותן שמחה להבורא ב"ה עי"ז משמח את הבריות. גם י"ל משמח את המקום הוא מקום הבהמ"ק עי"ז גורם השפעות טובות ומשמח את הבריות. וזש"א ושים חלקנו עמהם. האמנם כי כל ישראל יש להם חלק לעוה"ב רק אנו מבקשים להיות חלקנו עם הצדיקים להעלות תפלותינו יחד עמהם. וזהו משען ומבטח לצדיקים. מבטח לשון דבוק והתקשרות כמו וטח את הבית להיות התדבקות עם הצדיקים. וז"ש ויגד משה את דברי העם אל ה' יגיד לשון המשכה שמשה הי' מושך גם את דברי פשוטי העם להיות עולה לה' . וז"ש שלש פטמים בשנה יראה כל זכורך אתפני ה' אלהיך זכורך הם המ"ע יתראו ע"י הצדיק הנקרא אנפי שכינתא ואז יהיו נראים לפניה' . ובזה מובן מה שמצינו שמקודם שהלכו לבהמ"ק היו הולכי' להלל הכוונה הי' ג"כ מחמת שלא היה יכול להיות עלי' להמצות כראוי רק ע"י הצדיק כמ"ש לכן היו צריכין להתראות לפני הלל. לכן הי' נקרא נשיא שהי' מנשא את המצות כמ"ש וישא יעקב רגליו גם המצות שהי' למטה בבחי' רגלים היה מנשא אותם. וז"פ אלה פקודי המשכן. מהיכן היו הפקודים הם המצות משכן לשון המשכה לה' כנ"ל ע"י משה. וז"ש אשר פקד על פי משה וכו' :
א"י <b>אלה פקודי המשכן משכן העדות.</b> דהנה ענין המשכן וכליו לכל עבודתו היא דוגמת ציור בנין האדם ותכונתו בכל איבריו כמבואר בזוה"ק. וענין איברי האדם הם רמ"ח כנגד רמ"ח מ"ע ושס"ה גידים הם נגד שס"ה ל"ת כי כל קומת האדם הוא בנוי על יסוד המצות והתורה כידוע. הנה כי כן גם צורת בנין המשכן שהוא בדוגמת האדם הוא בנוי על פי התורה והמצות כולם כמבואר בזוה"ק פ' תרומה ע"ש והבן. ולכך הנה התורה והמצות הם עיקר המשכן. לכן אמרה התורה ובצלאל בן אורי בן חור עשה את כל אשר צוה ה' את משה. ר"ל אחרי אשר כי בצלאל הי' עושה המשכן הוצרך הוא לקיים את כל התורה והמצות אשר צוה ה' את משה ואחר כך היה יכול לבנות המשכן עפ"י התורה. וזהו שאמה"כ אלה פקודי המשכן ר"ל פקודי ה' הם עיקר המשכן עפ"י התורה. וזהו משכן העדות שנבנה עפ"י העדות והתורה אשר פקד ה' עפ"י משה ולכך קראו משכן העדות:
<b>וירא משה את כל המלאכה וכו' ויברך אותם משה.</b> ופרש"י שברכם יה"ר שתשרה שכינה במעשי ידיכם ויהי נועם כו' . הנראה בהבנת הענין דהנה כתיב וירא אלהים את כל אשר עשה והנה טוב מאד ר"ל כי הנה כתיב טוב עין הוא יבורך. פי' ע"י הראי' בעין טובה וההארה הרבה אשר התנוצץ הש"י כביכול בעולם ע"ז הוא טוב מאד כי זהו ענין הראי' להשפיע ההארה גם בחי' הראי' הוא חיות פנימי להחיותם מטובו. ולכן בכ"מ אשר תבוא בחי' הראי' שלמעלה תבא ברכה עמה כמ"ש במצרי' וירא אלהים את בנ"י וכו' ואח"כ נאמר מיד ומשה היה רועה בא צמיחות הגאולה והישועה עמה ולכן נאמר הבט משמים וראה שוממותינו בראי' לבד תושיע ושוממותינו תבנה לא כמו שהסתרת פניך ממנו. וכן כתיב השקיפה ממעון קדשך וברך את עמך על ידי ההשקפה והיחוד בעולמות עליונים וברך את עמך תבא לנו הברכה. וכן נאמר שובי שובי השולמית כו' ונחזה בך. פי' שובי בתשובה ונחזה בך בעין טובה כנ"ל. והוא שנאמר עיני ה' אלהיך בה בה' מראשית השנה ועד אחרית שנה והיה אם שמוע. פי' על ידי שעיני ה' אלהיך בה בה' בזה והי' אם שמוע לשון שמחה אם שמוע תשמעו ותעשו את מצות ה' ית"ש כי ישפיע בה' הרמוז לה"א תתאה שתשמעו אל מצות ה' . וז"ש הנה עין ה' אל יראיו הוא עינא פקיחא ולכך כתיב ועיר ישראל כבדו מזוקן היו מכובדים מזוקן מעלמא עלאה ולא יכול לראות עוד בעוה"ז מגודל הקדושה. ולכך ויגש אותם לברכם בידי' והוצרך להשכיל את ידיו ולברכם בידים ולא בראי' לבד כנ"ל. וז"ש ג"כ כאן וירא משה את כל המלאכ' כו' ויברך אותם משה. פי' ע"י שראה והביט משה בעין טובה את כל המלאכ' והמשיך ממקור הברכה והאור העליון ובזה היה מקום להשראת השכינה על כל המלאכה כי אעפ"י שכל מלאכת המשכן נעשה בכוונות ויחודים הגדולים בכל זה הוצרך לראות משרע"ה להמשיך ההארה והנשמה לכל דבר. וזהו וירא משה ויברך כי הוא ראה והתקין צורות וחיות לכל דבר והיא הברכה יה"ר שתשרה שכינה במעשי ידיכם:
<b>יהי רצון שתשרה שכינה במעש"י </b>לא על מלאכת המשכן לבד כי גם על מעש"י אשר בבתוכם תשרה השכינה והברכה. אחרי אשר כבר הרימותם את תרומת ה' לנדבת המשכן ומעתה תחול הברכה על הנשאר לכם כי כן דרך התרומה חטה אחת פוטר' כל הכרי ובע"ב מתברך על ידה כמ"ש בחנוני נא בזאת וכו' והריקותי לכם ברכה עד בלי די וז"ש אחר הפרש' המעשרות השקיפה ממעון קדשך וכו' וברך את עמך כי כשנותן חלק הגבוה תשרה הברכה על הנשאר מעתה. וזהו שתשרה שכינה במעש"י ר"ל כל מעש"י בבית ובחוץ במו"מ תכוונו הכל לשמים לצורך גבוה לצדקה ולהוצאות בניו לת"ת וכדומה שיהיה זה מקום להשראת שכינה במ"י ולברך אתכם. וזהו ויהי נועם ה' עלינו ומעש' ידינו כוננה עלינו שיהי' בכוונה הרצוי' לש"ש ואז ומעשה ידינו כוננהו תשרה השכינה עלי' :
א"י <b>יה"ר שתשרה שכינה במעש"י.</b> כי הנה מבואר בזוה"ק כי כמה וכמה מקטריגים העומדים לבלבל את האדם ובשעת העבודה ותורה ומצות מביאי' אותו לידי עצבות ומ"ש ומחפים עצמם בכוונה לש"ש לאמר אתה בן אדם למה תכנים א"ע לעבודה הקדוש' הזאת ואתה מלא עוונות ופשעים חלילה הירצה ה' מידך וכהנה רבות בהזכירו עוונותיו רק בשעת תורה ותפלה למען הביאו לעשות המצוה בעצבות בלי שמחה ואז לא פרחית לעילא. אבל לעומת זה אמר דוד המלך ע"ה כל גוים סבבוני הם הקליפות סבוני כדבורים למיץ ולניק מגבול הקדושה ולבלבל אותי עכ"ז בשם ה' כי אמילם כלומר מתפארים בשם ה' בהזכירו עונותיו. אבל כי אמילם ולא אתן את נפשי להם. דחה דחיתני לנפול חלילה בידם וה' עזרני. לא אמות כי אחיה. פי' לא אעשה המצות בעצבות בבחי' מיתה כ"א בחיות ושמחה ואספר מעשי י"ה כי כן הוא עליית המצוה רק בשמחה כמ"ש בשלש רגלים יראה כל זכורך הם המצות לפני ה' אז בשמחה יראו ויעלו להיות לפני ה' . וז"ש דבקתי בעדותיך ה' אל תבישני. ר"ל דבקתי בעדותיך הם המצות בעלותם לפניך דבקתי את נפשי בם להעלותם עמהם אל תבישני ותכניסני עמהם לפניך. וז"ש גם כן כאן יה"ר שתשרה שכינה במעש"י אבל בעצבות אין השכינה שורה. וזהו ויהי נועם כו' ומע"י כוננה עלינו. פי' אתה כונן את מעש"י לשיקבה"ו ואל תדאגו ומעש"י כוננהו כי השכינה תעשה הכל עבורך לה' ותכוננהו:
א"י <b>יה"ר שתשרה שכינה במעש"י.</b> שאמר להם שיהיו במדריגה זו שעל כל מעש"י תכוונו ליחד קב"ה ושכינתי' לאוקמי שכינתא מעפרא כמ"ש בכל דרכיך דעהו דע הו'. וז"ש שפה יהי' לפיו. שפה גימטריא שכינ"ה יהי' השם הוי' אותיות יהיה כמ"ש רבוע יהי' כפול רבוע הוא השם הוי' יהי' כפול ב"פ י"ה. וז"ש כי תמיד צריך להיות השפה היא השכינה בכל תורה ותפלה לכוון שם העתיד לאוקמי שכינתא מעפרא. וזה לפיו סביב לא יקרע אז ונשמע קולו בבואו אל הקודש. יקובל תפלתו למעלה לרצון לפני הש"י ב"ה כמ"ש בצר לי אקרא ה' וכו' ישמע מהיכלו קולי ושועתי לפניו תבא באזניו. הפי' הוא כנ"ל כאשר בצר לי חלילה לא אתכוון לעצמי רק אקרא ה' למע' לתקן השכינה עם דודה אז בודאי ישמע קול שועתי לפניו. וז"ש יה"ר שתשרה השכינה במעש"י להתיר השכינה ממאסר הגלות ע"י מעשי ידיכם ע"י התורה והמצו'. כי זהו עיקר הפעולה של הצדיקים בעולם העשיה בכוונה הראוי' לאוקמי שכינתא מעפר'. וע"ז נא' וירא אלהים את כל אשר עשה והנה טוב מאד:

ויקרא

<b>ויקרא אל משה.</b> פרש"י לכל הדברות ולכל האמירות ולכל הציווים קדמה קריאה לשון שמלאכי השרת משתמשים בו שנאמר וקרא זה אל זה ואמר קדוש. הנראה לבאר ברמז בלשון זה. כי הלשון קריאה בעצמה איננו לשון של מלאכי השרת רק הכתוב מספר שהם קוראים זה לזה. אכן הנה להלן כתיב ואת אשר חטא מן הקודש ישלם ואת חמישיתו יוסף עליו ונתן אותו לכהן כו'. שיש לדקדק בל' מן הקודש ישלם אין לו ביאור וערש"י. אולם הנה כל תורה ותפלה ומעש"ט אשר עושה האדם בעוה"ז הנה עיקר הכוונה בהם להעלות מ"נ למעלה למעלה עד א"ס ב"ה ועיקר הוא מס"נ ר"ת מיין נוקבין. כי כן בכל ת"ת ותפלה צריך להיות בה מס"נ להש"י להדבק באור העליון ב"ה וכמובא בזה בס' תהלים בהרבה מקומות. והנה ע"י העלאת מ"נ הנה מתעורר עי"כ היחוד העליון להשפיע כל טוב למלכות ומה גם נפש כי תחטא חלילה להש"י ופוגם למעלה במדות העליונו' הנה בתשובה צריך להיות עמה מס"נ כדי להעלות מ"נ להשב שפע הצינורות לנכון. אכן כ"ז הוא ע"י תיקון בחי' היסוד שהוא תיקון המחשבה שהוא עולה עד הדעת ע"כ צריך האדם לראות לטהר נפשו ומחשבתו כל הימים להריק מדעת העליון לנוה אפריון שפע טוב הנה זה הפי' ואת אשר חטא מן הקודש ישלם. פי' אשר חטא ופגם במדות העליונות וזה מן הקודש כי בחי' הקדוש' הוא מס"נ כמ"ש ונקדשתי בתוך בנ"י כנודע וזהו וחמישיתו הוא בחי' ה' תתאה יוסף הוא בחי' יסוד ע"י הצי"ע גורם היחוד וכל הנהגת העול' עליו. וכן כתיב להלן ושלם אותו בראשו וחמשיתיו יוסף עליו כי צריך לתקן בחי' היסוד שעולה עד הדעת והמחשבה שבראשו להיות לו מחשבות טהורות ע"י כן יתעורר בחי' הקדושה והיחוד להשפעות טובות על בנ"י. וז"ש כאן ונתן אותו לכהן והכהן יכפר עליו ג"כ רומז על הנ"ל. והבן. והנה אמנם תכלית כל התיקוני' בתשובה ות"ת ותפלה הכל הוא ע"י הצי"ע והוא שכ' ואם מן העוף עולה קרבנו לה' עו"ף גימט' יוס"ף. ר"ל ע"י יוסף בחי' היסוד צי"ע עולה קרבנו לה'. והנה כן בענין הקרבנות לרצונכם לפני ה' וכן לרצונו לפני ה'. וכדי לבאר ענין הרצון הזה מה הוא. נקדים מש"כ ששים ושמחים לעשות רצון קונם. דהנה הצדיקים הם המשרתים והם המאורות לפני הש"י ב"ה וכן כתיב צדיקים עושי רצונו. פי' הצדיקים במעשיה' הטובים ובמסירת נפשם לאהבת הש"י ב"ה מעלים מ"נ ומעוררים הרצון העליון להיחוד. וזהו ששים ושמחים לעשות רצון קונם לעשות היחוד למעלה שהוא רצון קונם הוא קנ"ו והמ"ם רומז למלכות שנעשה היחוד ביסוד ומלכות. וזהו הרמז בר' עקיבא שהיה שמו עקיב"א ב"ן יוס"ף ב"ן הוא שם במלכות יוסף הוא בחי' יסוד שע"י מס"נ של ר"ע נעשה היחוד והרצון כמ"ש יצאה נשמתו באחד הוא היחוד יסו"מ כילי"ח וזהו בחי' הקרבן שמקרב היחוד וזהו להקריב אשה לה' וזה לרצון לפני ה'. והבן. וזהו לשון קריאה שהוא לשון חיבה לשון שמלה"ש כי שורש ענין קריאה רומז על היחוד וירידת האור העליון כמובא בזוה"ק לשון מקרא קודש ע"ש. והנה זהו שפרש"י ז"ל לכל הדברו' ולכל האמירות ולכל הציווים קדמה קריאה. הוא הפי' לכל אשר ידבר האדם בתפלה או בתורה או איזה אמירה של קדושה ואיזו ציווי של קדושה איש לרעהו קדמה קריאה. פי' צריך לכוון ראשונה להיחוד עליון שהוא לשון קריאה כמ"ש. והקריאה הוא היחוד לשון חיבה כנ"ל והוא שמלה"ש משתמשין בו שנאמר וקרא זה אל זה ואמר קדוש. כי יש כתות מלאכי' שנבראים בכל יום לומר קדוש ואח"כ נשרפים ועולים כמובא כ"ז בזוה"ק ובספרים. והנה המלאכים האלו אף על פי שיודעים שיאבדו אח"כ אעפ"כ אומרים הקדושה במס"נ הגדולה. כן ילמוד האדם להיות במס"ל לכל ת"ת ותפלה להמשיך האור העליון למטה בה' להיות בבחי' הקריאה היקרה הזאת כיל"ח. והבן:
<b>תורות חסד על לשונה.</b> זהו תורת כהנים שנקראים חסד. וזהו על לשונה. כי גם בזמה"ז שאין לנו קרבן ולא אישים וניחוחים מ"מ כתיב ונשלמה פרים שפתינו שיהיו אמרינו לרצון לפני אדון כל באמיר' הקרבנו':
<b>אדם כי יקריב מכם כו'.</b> ודרשו רז"ל להוציא את הגזול. הרמז בזה להוציא את הני"ק אשר הם גזולים ביד הסט"א. כנשר יעיר קנו על גוזליו ירח"ף. רמז על הרפ"ח ניצוצות אשר נגזלו בין החיצונים להציל ולהוציא מהם כמבואר במ"א באורך:
<b>אדם כי יקריב מכם כו'.</b> פי' האדם ההולך בדרכיו ואין לו שום התקרבות לה' ב"ה יקח לו ראי' מן הבהמה שנעשי' הקדש להקרבה על פי דיבורו של האדם שאמר הרי זו עולה ונעשית קודש קדשים רק ע"י דיבורו והבל פיו של האדם עלי' ואע"פ שהבהמה עצמה לא נשתנית והיא כמו שהיתה. אך הדבור שמוציא האדם הוא קודש קדשים והוא שחל על הבהמה והקדישה א"כ יראה האדם גודלהקדוש' אשר בו. ומה עוד ק"ו הדבור של תורה ותפלה לפני הש"י. וז"פ אדם כי יקריב מכם שרוצה להתקרב לה' מן הבהמה יבין מעצמו שחל הקדושה עלי' ע"י דיבור פיו. ובזה תקריבו את קרבנכם כי די לו בהרוח ה' אשר בקרבו והוא משכן לו:
א"י <b>אדם כי יקריב מכם כו' מן הבהמה מן הבקר ומן הצאן תקריבו את קרבנכם.</b> הנראה לבאר עפ"י הידוע לי"ח כי כל עניני המצות ומעש"ט שהאדם עושה בעוה"ז הכל הוא שב וחוזר לתיקון פגם של אדה"ר הכולל כל הני"ק עד בחי' רגלין כמ"ש ועמדו רגליו ביום ההוא על הר הזיתים. וז"פ אדם כי יקריב מכם כו' מן הבהמה כו' אדה"ר יתקרב מכם ע"י מעשיכם הטובים מן הבהמה כו' הם הני"ק המגולגלים בבהמה כו' כי בכל הארבע יסודות דצח"מ נתפזרו הני"ק ע"י תערובות טו"ר וע"י הקרבת הכהן הבהמה בכוונה הראוי' לנכון הוא מביאה לתיקונה למקומה הראוי'. והנה נתבאר בהאר"י ז"ל כי כל היחודים שנעשו ע"י הקרבנות בזמן שבהמ"ק היה קיים הם גם עתה בכוונת האכילה לקרב וליחד כל הני"ק שבכל המאכלים אל שרשם כידוע בשם הבעש"ט בפי' הפ' רעבים גם צמאים נפשם בהם תתעטף הם הני"ק העטופים במאכל. וזהו נותן לחם לרעבים ה' מתיר אסורים. פי' ע"י שנותן לחם לרעבים ה' מתיר אסורים הם הני"ק שהם אסורים בהמאכלים יצאו חפשים ע"י כוונת האדם באכילתם לנכון. וזה הרמז באמרם חכז"ל קשין מזונותיו של אדם כקי"ס. כוונת האכילה במקום קרבן והיחוד של אדם כי יקריב הוא קשה כקי"ס כי גם בקריעת ים סוף הי' עיקר הענין להעלות ניה"ק מן המצרים כמבוחר במ"א:
<b>עוד בדרך הנ"ל אדם כי יקריב מכם כו'.</b> כבר נתבאר כי צריך להקריב אדם הראשון הרמוז לאדם קדמון וצריך לקרב ולתקן עד סוף דרגין וזהו יצא אדם לפעלו. פעלו נקרא אדה"ר כמבואר כל זה בכתבי האר"י ז"ל. וזש"א חבקוק הנביא שהי' תיקון אדה"ר ה' שמעתי שמעך יראתי. כמ"ש הכתוב את קולך שמעתי ואירא. וז"ש ה' פעלך בקרב שנים חייהו. להחיות פעלך הוא אדה"ר. וזהו ותפארת לו מן האדם. פי' שיגיע לו תפארת מן האדה"ר כשיבוא לעולם העליון ושואלו אדה"ר אם עשית מצות ומטש"ט למעני כמבואר בספרים כי כל הנשמות עוברים דרך מערת המכפלה והצדיקים מחיים את אדה"ר בצדקת' וזהו שכרו הרבה מא"ד זהו אד"ם על פי פעלו. פי' עפ"י ה' פעלו. וזהו חדלו לכם מן האדם. פי' חדלו את אשר לכם לעצמכם רק הכל בבחי' לגבוה. מן האדם אשר נשמה באפו ר"ל על זה יהי' עיקר העבודה מן האדם אשר נשמה באפו כמ"ש ויפח באפיו נשמת חיים. כי במה פי' בחי' מה אני ומה חיי בזה נחשב הוא כמבואר בספרים שעשה תשובה (וישב) כל ימיו בתענית. וכן אמר דהמע"ה ה' לי לא אירא מה יעשה לי אדם. פי' בחי' מה והתשובה יעשה לי אדם. כי שנותיו היו משנות אדם הראשון כנודע:
א"י <b>אדם כי יקריב מכם כו'.</b> הנ"ל כשנקדי' להתבונן על ביאור הכתובים בתוכחת הנביאים לישראל על ענין הקרבנות כמ"ש ישעי' למה לי רוב זבחיכם וכו' וכן עולותיכם ספו על זבחיכם וכו' כי לא צוויתי את אבותיכם על דבר עולה או זבח. כי למה הוכיחו אותם על ענין הקרבנות דוקא ולא כן על שאר עניני המצות אשר לא ישרו בעיניו ית"ש בחטאותיהם ועוד נהפוך הוא כי אמרו חכז"ל הלואי אותי עזבו ואת תורתי שמרו ולמה רק על ענין הקרבנות מאס בהם בעת רעתם. אך הנה אמנם ענין. הקרבנות משונה הוא מכל המצות שבתורה כי בשאר המצות אם כי שרשם כולה לגבוה מ"מ יוכל האדם לכוון בהם גם לצורך עצמו להמשיך על ידיהם קדושה והשפעות טובות לעוה"ז כמבואר בכמה מצו' שבתור' שמתן שכרה בצדה. וכן אחז"ל האומר סלעזו לצדקה בשביל שיחי' בני הרי זה צדיק גמור. וכן בשאר מצות כדומה. אבל בענין הקרבנות נאמר זובח לאלהים יחרם בלתי לה' לבדו. הכוונה כמבו' בזוה"ק ובמקובלים כי הוא רק לבחי' שם הוי' לבדו להקריב אשה לה' ולא יתכן לבחי' שם אלהים כי "כן לא נזכר שם אלהים בכל הקרבנו'. לכן מחשבה פוסלת בקרבנו' כי צריך לכוון מחשבתו רק לה' לבדו לקרב הכוחות ולעשות היחוד בכל העולמות ולא לכוון בה לעצמו כלל. ועל כזה הזהיר הכתוב וסרתם ועבדת' אלהי' אחרים. כי כשיכוון כוונה אחרת כנ"ל נקרא בחינת אלהים אחרים חלילה כי עובד לעצמו כמבו' בספרי'. ועל כזה אמה"כ זובח לאלהים יחרם כיל"ח. אבל בתלמוד תורה אמרו מתוך שלא לשמה בא לשמה. וזה שבכל ענין הקרבנות נאמר לרצונו לפני ה' כי זהו שורש הרצון הגמור בלתי לה' לבדו וזהו לפני ה'. וזה שפרש"י לריח ניחוח לה' נחת רוח לפני שאמרתי ונעשה רצוני. לכאורה כל המצות מפי הגבורה ולמה לא נאמר בהם ריח ניחח כשיקיימם ועושה הרצון לפני ה'. אך הכוונה בדברינו כי בשאר המצות יוכל להיות הרצון גם לצורך עצמו להמשיך עי"כ השפעות טובות כת"ת ותפלה אבל בקרבנות צריך להיות הרצון שלם עולה כולה לה' והוא הריח ניחח שאמרתי ונעש' רצוני כביכול. והנה בהרצון המקודש הזה בו נשתבחו האבות הקדושים כמ"ש בגלל אבות שעשו רצונך כי הם כל ימיהם עם כל עבודתם לא כיוונו רק בלתי לה' לבדו ולא רצו לעצמם כלל שום דבר רק שיהי' נחת רוח לפני ה' ית"ש. לכן נקראים אבותינו הקדושים בשם עבדי ה'. כמ"ש בעבור אברהם עבדי בעבור דוד עבדך וכדומה. כי אמנם הם היו באמת בבחינת עבדים להש"י כמו העבד שכל גופו קנוי לרבו ואין לו יד לצורך עצמו כלל כר' לו יכול הרב לומר לעבד עשה עמי ואיני זנך. ולכך לעומת זה כאשר הם לא כיוונו רק לרצון לפני הש"י הנה נתעורר הרצון העליון רק עליהם לטובה. וזהו וכבש רחמיו לעשות רצונך בלבב שלם. פי' כאשר כוונת אאע"ה הי' רק לעשות רצונך לבד כנ"ל בלבב שלם. לכך כבש רחמיו פי' כי לא כיוון אף' זה לעורר בחי' הרחמי' שלמעלה ע"י מצוה זו כי גם זה לא רצה רק בלתי לה' לבדו. וזהו וכבש רחמיו כמו גבור הכובש את יצרו כי כבש מחשבתו לבל יעלה בלבו להיות מעורר רחמי' העליוני' ע"י מעשה העקידה רק כולו. טהור לה'. ועל כזה אמר דוד המלך ע"ה לעשות רצונך אלהי חפצתי. פי' על רצון קדוש כנ"ל. וז"ש ואני תפלתי לך ה' עת רצון. לפי פשוטו שהי' מתפלל על עת רצון שיקובל תפלתו. הלא גם עתה בזה צריך עת רצון שיקובל תפלתו זאת על עת רצון. אך הפי' בזה ואני תפלתי אני מתפלל שיהי' לי לך ה' עת רצון שיהי' עת רצוני רק לך לבד ולא לכוונ' זולתו כנ"ל. וז"ש בהעקידה הנה האש והעצים ואיה השה לעול'. י"ל למה שאל לאביו כזאת הי' לו להבין כי לא לחנם הם הולכים. גם מה זה שהשיבו אביו אלהים יראה לו השה לעולה בני. ומה ענין השה לכאן הי' לו להשיבו אלהים יראה לו בני לעולה. ועיין פרש"י שעמד בזה. אך הנה כתיב אדם ובהמה תושיע ה' ופרשו רז"ל בגמ' בר אדם שהם ערומים בדעת ומשימים עצמם כבהמה ובמ"א אמרו ונמשכין אחריו כבהמה. הכוונה להם בזה היות עבדו' האדם בשלימות לשמים בלי כוונה החיצוניות כמו הבהמה היורדת לטבח קרבן האישים ואין לה רצון לעצמה כלל זולת אשר משלמת נפשה לשמים. כן בני האדם שהם ערומים בדעת ומשימים עצמם כבהמה הזאת בלי רצון עצמו רק להשלים נפשם בלתי לה' לבדו. וזהו נמשכין אחריו כבהמה כשור לעול וכחמור למשא. וזהו ששאל יצחק בהבינו זאת כי אותו בא להעלו' עולה לה'. ירא לנפשו פן יעלה בלבו בשעת העקיד' להיותו מוסר נפשו לבעבור יזכה ע"י זה לעוה"ב וכדומה כי גדול שכר המוסרים נפשם לשמים. ואז לא יהי' בבחי' השה תמים אשר אין לה כוונה ורצון לעצמה כלל. לכך שאל ואיה השה לעולה כי רואה אני כי אינני תמים כבחינת השה כנ"ל. ולכך השיבו אלהים יראה לו השה לעולה בני. כלומר אלהים יראה ויושיעך להיותך תמים בבחי' השה לעולה בני. ומטעם זה נקראת התפלה שהוא במקום הקרבנות עבודה כמ"ש עבודה שבלב זהו תפלה כי אע"פ ששואל בצרכיו בתפלה מ"מ עיקר צרכי האדם בעוה"ז הם צורך גבוה ובתפלת האדם עליהם צריך לכוון את לבו שהוא מבקש רפואה ופרנסה להיות בריא וגכון לעבודת הש"י וזה שרש שאלת צרכיו ועל זה נאמר יהיו לרצון אמרי פי והגיון לבי לפניך. פי' אמרי פי על פרנסה ורפואה והגיון לבי על העבדות הש"י. וזה שועתנו קבל ושמע צעקתנו יודע תעלומות שבלב כנ"ל. ועד"ז אמר הכתוב אם שכחנו שם אלהינו ונפרוש כפינו לאל זר הלא אלהים יחקר זאת כי הוא' יודע תעלומו' לב. כי עליך הורגנו כל היום נחשבנו כצאן טבחה. פי' עפ"י דברינו הנ"ל כי העבדות ומס"נ צריך להיות בתמימות ועולה לה' בבחי' שה כנ"ל והוא שאמה"כ אם שכחנו שם אלהינו לכוון בהעבדות לעצמנו או לענין עוה"ב לקבל פרס ונפרוש כפינו הוא התפלה הנקראת פרישת כפיים. לאל זר. בכוונה חיצוניות הנקראת אל זר חלילה הלא אלהים יחקר זאת כי הוא יודע תעלומות לב כי עליך הורגנו כל היום ונחשבנו כצאן טבחה. פי' נחשבנו במחשבותינו לך לבד כצאן טבחה בבחי' השה תמים לעולה. ולכך עורה למה תישן כו'. וכענין הזה הי' ענין עשרה הרוגי מלכות. מעתה נחזור לעניננו הנה ענין הקרבנות עיקרם צריך להיות בלתי לה' לבדו בלא שום כוונת לעצמו כלל ואם לאו נקרא זובח לאלהים. לכך זה שהוכיחום הנביאים על הקרבנות בראותם כי מכווני' לעצמם בהקריבם ואמר כי לא לרצון הם לפני ה'. וזה שאמר למה לי רוב זבחיכם וכו' וכן עולותיכ' ספו על זבחיכם ואכלו בשר להנאתכם כי לא צוויתי את אבותיכם על דבר עולה וזבח כאלה רק בלתי לה' לבדו. וז"ש הכתוב אדם כי יקריב מכם יהי' באותו בחי' מן הבהמה שאיננה רוצה בזה לעצמם כלום. וזהו לרצונו לפני ה' כנ"ל:
<b>זכר תמים יקריבנו אל פתח אהל מועד.</b> להבין כפל הלשון יקריבנו אל פתח אהל מועד יקריב אותו לרצונו כו'. אך הנה העולה באה לתקן המחשב' כידוע. ותיקון המחשבה באה ע"י תיקון הברית שלא להרהר בדבר האסור ח"ו ולכך נאמר זכר תמים יקריבנו. פי' בחי' הזכרות יהי' תמים בלא מום כמ"ש ביעקב איש תם ולא נפגם כלל כל ימיו במחשבה רעה חלילה ולכך יוצאי יריכו היו שבעים נפש ולא יותר וזה תמים כמ"ש ויבא יעקב שלם שלם בגופו כו'. וז"ש שים שלום פי' שם יו"ד שלום וז"ש כאן יקריב אותו לרצונו לפר ה' יקריב בחי' האו"ת שיהי' לרצון לפני ה' שלם ולא יפגום עוד. וז"ש להלן נפש כי תחטא כו' או מכל אשר ישבע עליו לשקר. פי' בחי' כל הוא היסוד ישביע ח"ו לשקר ושלם אותו בראשו. פי' ישלים ויתקן בחי' אות ויסוד במחשבה תחלה בראשו. וחמשיתיו הם שתי ההי"ן יוסף הוא בחי' היסוד כנ"ל אז עליו יהי' היחוד או"א וזו"נ וזהו שנאמר יקריבנו אל פתח אהל מועד שלא תלך ההשפעה לחוץ כידוע אצל והוא יושב פתח האהל. והבן:
<b>וקמץ משם מלא קומצו וכו'.</b> הנה ידוע לי"ח כי נקודות הוי' בעשר ספירות. נקודת קמץ בכתר ונקודת פת"ח בחכמה כמ"ש פיה פתחה בחכמ'. והנה העולה הוא על מחשבה כמ"ש העולה על רוחכם וסוד המחשבה היא מחכמה ולמעלה בחי' קמץ וזהו וקמץ משם ר"ל משם הוי' ב"ה לתיקון המחשבה והקטיר את אזכרת' לתיקון מחשבתו של אדם כנ"ל. והבן:
א"י <b>וקמץ משם מלא קומצו.</b> פרש"י יכול מבורץ ויוצא לכל צד ת"ל במקום אחר והרים ממנו בקומצו לא יהי' כשר אלא מה שבתוך הקומץ כו'. הנראה לרמז בדברי רש"י הללו עפ"י מ"ש לטיל בפר' וישב בענין כתונת פסים שעשה יעקב אבינו ע"ה ליוסף הצדיק הוא למען היות צמצום בהשפע הקדושה שיורד מלמעלה לבל יעבור חוצה ויבוזו זרים ח"ו להיות יניקה להחיצונים. וידוע לי"ח כי תחלת הבריאה התחיל מספירת החכמה כמ"ש כולם בחכמה עשית פיה פתחה בחכמה. ולמעלה מספי' החכמה הוא כתר רמוז לנקודת קמץ כנ"ל. לכן מאשר כי התחלת ברי"ע הוא מבחי' התפשטות החסד הרמוז לפת"ח. לכן צריך להיות בכל דור ודור צי"ע אשר על ידו תרד השפע בדרך לבוש כמ"ש באדה"ר ויעש ה' אלהי' לאדם ולאשתו כתנות עור וילבישם. כדי שתרד השפע למטה בבחי' צמצום לבל יעבור גבולם לחיצונים ח"ו. וזה הרמז בדברי רש"י מלא קומצו יכול מבורץ ויוצא לכל צד. כידוע שהכהן הוא בחי' החסד ועל ידו יורדים ההשפעות ע"י עבודותו לכן הי' צריך שמירה מעולה לבל יצא חוצה לכל צד הם הסט"א וזה שמסיי' ת"ל והרים ממנו בקומצו כו' שיהי' בבחי' צמצום וקמץ לבל יתפשטו למקום אחר. וזה הרמז מל"א עולה ע"א ועם הכולל גימ' ע"ב כמנין חסד. וז"פ וקמץ משם מלא קומצו רמז משם ע"ב:
<b>וכפר עליו הכהן על חטאתו אשר חטא כו' ונסלח לו.</b> הנראה לבאר עפ"י מ"ש בגמ' השוה הכתוב שלשה קלי עולם כשלשה חמורי עולם. פי' ע"י מחמת שהם לא היו צדיקים גדולים כ"כ כמו הראשוני' לכן הקלו על העולם ולמדו עליהם זכות גם בבוא לפניהם איש אשר לא נכון לפניהם לא הרע לבם עליו כי הסתכלו בעצמם גם אני כמוהו. וזה ג"כ הרמוז כאן בפסוק זה וכפר עליו הכהן כו'. כי כאשר בא איש אשר חטא לפני הכהן לכפר עליו צריך הכהן להסתכל בעצמו גם אני כמוהו ויכפר בתחלה בעדו ואח"כ בעד כל קהל ישראל. וז"פ וכפר עליו הכהן מחטאתו של עצמו ואח"כ ונסלח לו לזולתו הבא להתכפר:
<b>ואת אשר חטא מן הקדש ישלם ואת חמישיתו יוסף עליו.</b> הנראה לרמז בזה כי ענין ק"ש במס"נ הוא התיקון על פגם הברית ר"ל. וזה הרמז בתיקון שלשה משמורות. אמר לי' קב"ה אי אברהם כו' ובשר קודש יעברו מעליך בטילו מיניהו ברית קדישא וכו' וכיון דשמע אברהם אמר ימחו על קדושת שמך כו'. הרמז בזה שהי' אברהם אבינו ע"ה ממליץ טוב על ישראל אף שחטאו ופגמו בברית קודש עוד יש להם תיקון לזה מה שהם מוסרים נפשם על קדושת שמך וז"ש ימחו על קדושת שמך כמ"ש בכתבי האר"י ז"ל כי ענין הקדושה שאנו אומרים הוא בחינת מס"נ כמ"ש ונקדשתי בתוך בנ"י. וז"פ הפ' שהתחלנו ואת אשר חטא מן הקודש ישלם. וא"ת רומז לאות ברית קודש אם חטא בזה. מן הקודש מ"ן ר"ת "מסירת "נפש ע"י הק"ש במס"נ ישלים התיקון. והוא מפני כי הפגם מחטא זה מגיע לספירת החכמה רמז לשם ע"ב עולם המחשבה לכן ג"כ התיקון בזה ע"י המחשבה במס"נ כמ"ש בר' עקיבא שתוק כך עלה במחשבה. וזה שמסיים וחמישיתו יוסף עליו רמז לאות הה' מצורף לתיבת יוסף ויהי' נקרא יהוס"ף. עליו. אז יהיה היחוד על ידו ויהי' הוא הכלי בבחי' יוסף צי"ע להוריד השפע על ידו כמ"ש בגמ' במקום שבעלי תשובה עומדים אין צדיקים גמורים יכולים לעמוד:
<b>מכל אשר יעשה לאשמ"ה ב"ה.</b> ר"ת "לאל "אשר "מכל "המעשים "ביום "השביעי. כי כן אחז"ל כל השומר שבת כהלכתו מוחלין לו כל עונותיו והשבת הוא כפרה כמו הקרבנות לכך נרמז בסוף פ' הקרבנו' כי עכשיו שאין לנו קרבנות השבת יכפר עלינו:

צו

<b>כל זכר בבני אהרן יאכלנה כו' כל אשר יגע בהם יקדש.</b> ופרש"י להיות כמוה כו'. הנ"ל בזה שהתורה מרמזת בזה גודל מעלת דיבוק חכמי' וצדיקי הדור כל המסתופף בצילם ומתאבק בעפר רגליהם. אף כי הוא אינו במדריגה הנכונה עכ"ז אם הוא מחובר לטהור יש לו תקומה להיות לו עלי' ע"י הצדיק כי כל המחובר לטהור טהור. כמ"ש במשנה במס' זבחים פ"ט הקרנים והטלפים כ"ז שהם מחוברי' יעלו פרשו לא יעלו רמז על הנ"ל אם הוא מחובר לצדיק יעלו עמו אף שהוא בשפל המדריגה. וזה המרומז בפ' כל זכר בבני אהרן בחי' דכר ומשפיע הוא הכהן בחי' החסד כו'. כל אשר יגע בהם יקדש להיו' כמוה להעלות אותו עם עבודתו. ובגמ' יליף מהכא טעם כעיקר כי כן הוא כח הצדיק לתת טעם בתו"מ שלו להרימם למעלה. כמו ששמענו מאת הרב הצדיק המנוח מהו' חייקא המדורא זלה"ה שהי' עוסק בתעניו' וסגופים כמה פעמים משבת לשבת והי' נעור אלף לילות לעסוק בתורה ועכ"ז לא הרגיש בנפשו תיקון השלימות עד אשר בא אל הרב הקדוש המגיד מוהד"ב ממעזריטש זלה"ה ותיכף נגמר תיקונו הראוי. כי הטעם שנותן הצדיק בעבודתו הוא העיקר כנ"ל:
<b>ויתן את הכל על כפי אהרן ועל כפי בניו כו' שבעת ימים ימלא את ידם.</b> יבואר עפ"י מ"ש בפי' הלשון כל מקדש שביעי שהוא לשון נסתר כמו שמצינו בנמ' כל הזן אינו מפסיד שאינו מדבר לנוכח והול"ל ישראל המקדשים שביעי. אך הנה ידוע שמדת היסוד נקרא כל כמו שנאמר לך ה' הגדולה כו' כי כל בשמי' ובארץ שהיא המדה ששית רומז ליסוד כיל"ח. וז"ש בזוה"ק אמת ואמונה כל זאת איהי אמת ואיהו אמונה כל רומז ליסוד זאת רומז לשכינה והיא מושפעת ממדת היסוד. ואם ההשפעות יורדים ע"י הצי"ע אזי הם הולכים ביושר רק לכנ"י ולא יגעו בם החיצונים כלל. וז"ש בברהמ"ז הזן את הכל הוא מדת היסוד ואח"כ על הארץ ועל המזון. וז"פ שמור לקדשו מבואו ועד צאתו. כי גם כל ההשפעות היורדים בשבת הם מבחי' צי"ע גם המה שמורים מבואם מעולם העליון עד צאתם לעוה"ז לבל יגעו בם זרים. וז"ש כל מקדש שביעי כל הוא הצדיק הוא המקדש שביעי כנ"ל. שכרו הרבה מאד על פי פעלו. כי דיבורו עושה רושם למעלה כמ"ש ותגזור אומר ותקם. וז"ש ותקם את דבריך כי צדיק אתה וכו' וזה שמסיים משוך חסדך ליודעיך שיהיו כל השפעו' רק לכנ"י כו' וזה ג"כ הרמז בגמ' כל הזן אינו מפסיד רמז על ההשפעו' שע"י הצדיק אינו מפסיד שלא ישלטו בם זרים כנ"ל. וזה גם כן הרמז בפ' זו ויתן את הכל על כפי אהרן. לפי הידוע שהכהן הוא בחי' החסד וע"י הכהנים יורדים כל ההשפעות והקב"ה נתן כח בידיהם בנשיאת כפיהם להמשיך כל ההשפעות טובות. תיבת כל רומז לצדיק כנ"ל וכשיתחבר הה' עמה הוא היחוד כמ"ש הכ"ל יודוך לכ"ה דודי לקראת כל"ה כמבואר במ"א. וזה ג"כ מ"ש שהיו מספרים ביציאת מצרים כל אותה הלילה אות ה'. וז"ש בפסח כל עדת ישראל יעשו אות"ו. כי כאשר בנ"י משמרים אב"ק יעשו תיקון בשכינה הקדושה כמ"ש ועבדתם את העבודה הזאת בחדש הזה. זאת רומז לשכינה כנ"ל. וזה שמסיי' הפ' שבעת ימים ימלא את ידכם. יו"ד במלואו הוא בתוכו וי"ו בווין תתקטר ע"י הצי"ע נתמלא היו"ד הרומז לשכינ' כמ"ש פותח את ידך יוד"ך. כמבואר במקום אחר. והבן:
<b>ואת כל העדה הקהל אל פתח אהל מועד. ויעש משה כאשר צוה ה' אתו ותקהל העדה כו' ויאמר משה וכ' זה הדבר אשר צוה ה' לעשות כו'.</b> ופרש"י זה הדבר דברים שתראו שאני עושה לפניכם צוני הקב"ה לעשות ואל תאמרו לכבודי אני עושה כו' ע"ש. הנה יש להבין מה הראה להם משה רבינו במעשה הזה שכן צוהו הקב"ה לעשות שמא גם זה עושה מלבו ולכבודו וכדומה. אולם כבר נתבאר ענין מעלת משרע"ה שהוא היה כולל הדעת מששים רבוא נשמות בנ"י וכמ"ש ויצאו כל עדת בנ"י מלפני משה עדת הוא דע"ת. ולכך כאשר התחיל משרע"ה לעשות איזה מצוה מפי הש"י ב"ה הנה בדעתו נתעורר עמו ג"כ הדעת של כל ישראל. וכן כאשר הי'אומר ולמד בד"ת התעוררו עמו בההתקשרות כל ישראל ברצונם לקיום המצות וללמוד ד"ת הזאת שעשה הוא. וז"ש כי שם ה' אקרא הבו גודל לאלהינו. הפי' הוא כאשר אני שם ה' אקרא אזי ממילא גם אתם הבו גודל לאלהינו כי תמשכו ותתעוררו ע"י לעשו' כמוני. וז"ש כאן ויעש משה כאשר צוה ה' ותקהל העדה הוא ל' נפעל מעצמם כי כאשר עשה משה המצוה כאשר צוה ה' הנה עי"כ ממילא כולם היו נאספים אליו בהתקשרות הדעת עמו. וכמו שפרש"י ז"ל ויקהל משה את כל עדת בנ"י שהוא לשון הפעיל שאינו אוסף אנשים בידים אלא הם נאספים על פי דיבורו היינו הדיבור הקדוש בד"ת כמו משרע"ה הי' מעורר ומכנים הרצון ותשוקה בלב כל ישראל כי בו היו כלולים כל הנשמות מבנ"י ומכל הרצונות טובות של בנ"י. משה עם הכולל בגימ' רצון והוא הי' מובחר האנושי שלא פגם בעץ הדעת טו"ר רק כולו טוב כמ"ש ותרא אותו כי טוב. וז"ש כי שם חלקת מחוקק ספון. חלק נשמתו של משרע"ה היה ספון ולא נהנה מעץ הדעת. וזה ישמח משה במתנת חלקו שהיה רק טוב לכן היה כולל הדעת שלהם כמ"ש לך והודיעם. ולא נתן לכם לב לדעת עד היום הזה. לזאת כאשר עשה המצוה הביא התעוררת הדעת ורצון הטוב בלב כל ישראל כנ"ל. וז"ש ויעש משה כו' ותקהל העדה. מזה הבינו שעשה בכוונה הראוי' ולא לכבודו כי הי' בו כח להקהל העדה. וזה שמסיי' זה הדבר אשר צוה ה' לעשו' להביא הכל אל בחי' העשי'. (וזש"נ אז נדברו יראי ה' איש אל רעהו ויקשב ה' וישמע ר"ל שיהי' כח ביד יראי ה' לעורר כך בלב רעהו כמוהו ביראת ה' ויקשב ה' וישמע כי זהו בודאי יהי' לרצוך לפני ה' וכמ"ש גדלו לה' אתי ונרוממה שמו יחדו היינו ג"כ כנ"ל שיעורר ומכניס התעוררו' העבדו' לה' אתי ונרוממ' שמו יחדו):
<b>וכל מנחה בלולה בשמן וחריבה לכל בני אהרן תהיה איש כאחיו.</b> ופרש"י בלולה בשמן זה מנחת נדבה וחריבה זה מנחת תוטא. הלראה לרמז בזה להורו' דרך הישרה על אהבת ישראל לפמ' שבענין כח הכהנים שהם צנורות השפע אשר על ידיהם יוריקו כל השפעות טובות מעולם העליון ולזה בשלשה מקומו' היו הכהנים שומרים בבהמ"ק. שהיו צריכים שימור לבל יבוזו זרים השפע. וזה הרומז בכתוב לבל יעלה ברוחם ג"כ למנוע השפע מכל איש מבנ"י החוטא ח"ו ואיננו הולך בדרך הישרה רק ירצו להוריק השפע להצדיקים והכשרים שבדור לבד. וזה שמרמז רש"י בדברי קדשו. מנחה בלולה בשמן זה מנחת נדבה הם הצדיקים המתנדבים בעם ההולכים בחכמה ודעת וזה בלולה בש"מן אותיות נשמה שמן ה'. וחריבה זו מנחת חוטא. לכל בני אהרן תהי' איש כאחיו כי צריכין להיות להם אהבת שראל שכל או"א מבנ"י יהי' עיניו כאחיו ממש. כי עי"ז זכה הכה"ג להיות משרת בקודש כמ"ש והכהן הגדול מאחיו גדלהו משל אחיו. זהו גדולתו שכל אחד הוא כאחיו ממש. וזהו ג"כ הרמוז בפ' אמור דבר אל אהרן ואל בניו וינזרו מקדשי בנ"י ולא יחללו את שם קדשי כו'. פי' שיהיו נזורים מדרך זה להיות משפיעים רק לצדיקים שהם הקדושים אשר בארץ אשר הם מקדישים לי שהם בעצמם בקדושתם. ועל פחותי הערך יעלימו עיניהם לבלתי לרחם עליה'. ולא יחללו את שם קדשי. כי זהו חילול והפסק בשם קדשי. כי באמת השם הוי' ב"ה שורה בפנימיו' לבב של כל בנ"י. וזה שמצינו בגמ' בר' יהושע בן לוי שהי' כרוך עם בעלי ראתן. הי' בו מדה טובה זו להיו' כרוך יחד גם עם פחותי הערך להשפיע להם כ"ט:
<b>בהפטרה פ' צו אל יתהלל חכם בחכמתו וכו' ואל יתהלל עשיר בעשרו כי אם בזאת יתהלל המתהלל השכל וידוע אותי כי אני ה' עושה חסד משפט וצדקה בארץ כי באלה חפצתי נאום ה'.</b> דלכאורה הדבר תמוה מה שמזרז הנביא בזה אטו בשופטני עסקינן בבעל גאוה ח"ו שיתהלל בחכמתו וכדומה. אולם הנראה כי הכתוב רמז בזה דרך הישרה שיבור לו האדם אף אם הוא לומד תורה לשמה אם הוא מתכוון למענו ואינו משגיח להשפיע בתורתו ע"י לימודו טובת העולם לכלל ישראל או אם הוא גבור הכובש את יצרו ג"כ רק למענו. או העשיר אשר הוא גומל חסד בעשרו הוא ג"כ למענו דורש טוב. בזה לא יתכן עבודתו כי העיקר שיהי' לימודו וכל הגמ"ח שעושה יהי' כוונתו להשפיע טובות וחסדים לכל העולם. וז"ש חכז"ל תיכף לת"ח ברכה כי הוא עיקר הלימוד להשפיע טובות וברכה. לזה אחר ברכת התורה אומרים תיכף ברכת כהנים יברכך כו' כי מקור הברכה ע"י לימוד התורה לשמה. וז"פ הפ' אל יתהלל חכם בחכמתו דייקא חכמתו לבד ולעצמו וכו' גבור בגבורתו כנ"ל. כיאם בזאת יתהלל המתהלל השכל וידוע אותי. כידוע לי"ח בחי' ידיעה כי הדעת הוא המחבר ומשפיע לבחי' יסוד להוריד השפע. וזה הי' בחי' משרע"ה הי' כולל הדעת מבנ"י כמ"ש ויקהל משה את כל עד"ת בנ"י אותיות דע"ת. וז"ש ותתצב אחותו מרחוק לדעה מה יעשה לו. פי' שהיתה מצפה ומסתכלת על בחי' הדעת איך יבוא בחי' הדעת לבנ"י אם משה לא יהי' בדור הזה כי דור המדבר נקרא דור דעה מחמת כי משרע"ה הי' ביניהם. וז"ש השכל וידוע אותי. פי' שיהי' חכם כזה להביא בחי' הדעת לבחי' יסוד נקרא אות. כי אני ה' עושה חסד משפט וצדקה בארץ כי באלה חפצתי נאום ה' כי זהו רצונו ית"ש להביא שפע טוב לעולם:

שמיני

<b>ויהי ביום השמיני קרא משה לאהרן ולבניו ולזקני ישראל.</b> הנ"ל לרמז דהנה על פי הרוב אנו קורין פ' שמיני אחר הפסח כי כן מרומז שמיני למלואים אחר החג. כי הנה שבעת ימי המלואים היו בניסן וכנגדן הם שבעת ימי הפסח. כי מלאי"ם היא מל"א י"ם מלא גימט' ע"ב עה"כ י"ם ר"ת "יסוד "מלכות והשם ע"ב הוא חסד שזהו מלא ברכת ה' ים ודרום ירשה היינו המשכת החסדים בניסן. וחג הפסח הוא בחי' החסד שהוא כנגד אברהם. והוא נגד המלאים שבעת ימים ימלא את ידם היינו יו"ד מל"א את ידם היינו מהחסדים יומשך למטה להשפיע כל טוב לבנ"י. וזהו אחר המשכת והתעוררת החסדים מתעורר עולם הזקנה. וזהו שאל אביך ויגדך זקניך ויאמרו לך. וזה הוא הכל בפסח שאל אביך הוא ע"ד שאמרו כאן הבן שואל מאביו מה נשתנה ואם אי' בו דעת אביו מלמדו. ויגדך הוא והגדת לבנך וכו' והנה שאל אביך בחי' אב בחכמה עלאה ואם אין בו בחי' דעת אביו מלמדו. ובחי' אב בחכמה משפיע לשם ב"ן וזהו הבן שואל מאביו וזהו בחי' זקניך מעולם הזקנה ויאמרו לך ימשכו לך שפע טוב בחג הפסח וזהו בכל מושבותיכם תאכלו מצות ויקרא משה לזקני ישראל ג"כ הפי' על עולם הזקנה לחג המצות וכן במ"ת כתיב ג"כ לזקני ישראל ג"כ הפי' על עולם הזקנה כי בסיני נגלה כזקן מלא רחמים זקן יושב בישיבה הוא כמ"ש ויכון בחסד כסאך ותשב עליו באמת כי בחסד הוא ישיבה באמת ישיבה שיש בה סמיכה. וזהו בחי' זקן יושב בישיבה של חסד וזהו אחרי המשכת החסדים בימי חג הפסח נאמר קרא משה לאהרן ולבניו הם הכהנים שהם בחי' המשפיעים החסדים ולזקני ישראל הוא בחי' עולם הזקנה בחי' זקן ויושב בישיבה שביארנו כנ"ל:
<b>ויקחו את אשר צוה משה כו' ויקרבו כל העדה ויעמדו לפני ה' ויאמר משה זה הדבר אשר צוה ה' תעשו וירא אליכם כבוד ה'.</b> הנ"ל דהנה סדר העבודה הוא תחלה לעלות מעלה מעלה כמו שסדרו אנשי כנה"ג בסדר התפלה תחלה להתקן ולעלות בעשי' ואח"כ ביצירה ואח"כ בבריאה אצילות כו' כידוע להעובדים ובאים בשערי העולמות בתפלתם עד תפלת י"ח. אח"כ יורד השפע בשים שלום ואח"כ נפילת אפיים וכו'. היינו שבתחלה צריך להתקן ולעלות דרך כל העולמות מעלה מעלה ולעמוד לפני ה' בהיכל המלך ואח"כ שוב מוריד משם השפעות טובות מטה מטה כנ"ל. וכמ"ש אתם ראיתם את אשר עשיתי למצרים ואשא אתכם טל כנפי נשרים ואביא אתכם אלי. היינו שנשאתי אתכם מעלה מעלה עד ואביא אתכם אלי בהיכל המלך עי"כ אח"כ וירד ה' על הר סיני הוא כנ"ל. אמנם הנה בחי' העלי' הנכונה להורדת השפע וקדושה למטה הוא ע"י המצות מעשיות כמ"ש דבקתי בעדותיך ה' ע"י עליית המצות דבקתי אני עמהם לעלות גם אני ולכך נא אל תבישני ואוכל נא להמשיך על ידיהם שפע טוב לעולם ולכך במצרים שהי' צריך הורדת השפע הקדושה בתוך מצרים ממש כנודע צוה להם הקב"ה מצות מעשיות כמו הפסח והמילה וכיוצא ועי"כ ועברתי בארמ"צ אני ולא מלאך כו'. אבל ע"י תלמוד תורה הנה הוא רק בחי' עלי' במחשבה ישראל עלה במחשבה. וז"ש באברהם אע"ה כאשר אמר אדני אל נא תעבור מעל עבדך דהיינו שיהי' השראת השכינה אתו בעולם העשי' הזה. הנה ע"ז נאמר לו ע"י המלאכים כן תעשה כאשר דברת. ר"ל ע"ז צריך אתה לעשות המצות בפועל מעשי ממש כאשר דברת. ובכן ע"י המילה בפועל וירא אליו ה'. אבל בשאר מקומות כתיב ואברהם עודנו עומד לפני ה'. ויגש אברהם ויאמר שהוא הי' צריך להתקרב א"ע לעלות במחשבה אל ה' וכן מצינו בכ"מ בכתוב עד"ז. והנה כן בהקדושה כתר יתנו לך למעלה למעלה עם עמך ישראל קבוצי מטה אח"כ ממקומו הוא יפן ברחמים ויחון עם המיחדים שמו פי' הנה יחון וישכון עם ישראל למטה להיותם מיחדים שמו הנה כביכול יורד עי"כ קדושתו משמי מרום לשכון עם ישראל בעוה"ז ע"י היחודים ומעש"ט ומס"נ של שמע ישראל וז"פ המיחדים שמו ערב ובקר כו' שמע ישראל כו'. והנה זהו האמור כאן ויקח כל העדה ויקרבו ויעמדו לפני ה'. פי' ויקרבו א"ע כקרבן במס"נ לפני ה' ע"כ אמר להם משה אח"כ זה הדבר אשר צוה ה' תעשו שצריכים אתם לעשות זה הדבר במעשה ובפועל ממש אז וירא אליכם כבוד ה' תרד השכינה למטה כמ"ש וז"ש אח"כ וירא כלהעם וירונו ויפלו על פניהם הוא בסוד נפילת אפיים כמ"ש:
<b>ויאמר משה אל אהרן קרב אל המזבח ועשה את חטאתך ואת עולתך וכפר בעדך ובעד העם.</b> ופרש"י ז"ל קרב אל המזבח שהי' אהרן בוש וירא לגשת אמר לו משה למה אתם בוש לכך נבחרת. הנ"ל לרמז בדבר זה עפ"י המשנה בר"ה כל המחויב בדבר מוציא את הרבים ידי חובתן. פי' כי ענין הצדיק המעורר רחמים על הדור לכפר עליהם אם הוא נקי מכל פשע ועון מעודו איננו יכול לדון אותם לכף זכות ולבקש עליהם רחמים. וז"פ כל המחויב בדבר שגם בו יש בו שום שמץ ופגם בדבר זה אזי יכול להוציא הרבים מידי חובתן לכפר עליהם. ומגו דזכי לנפשי' זכי נמי לחברי'. אבל אם אין לו שום שותפות עם בני דורו בבחי' זו לא יכול לטהר על ידו וכן אמרינן במס' חגיגה המטביל כלי בתוך כלי צריך שיהי' בו כשפופרת הנוד והנ"מ בכלים טהורים המטביל בהם לא עלתה טבילה לכלים הטמאים שבתוכו עד שיהי' כשפופרת הנוד אבל בכלים טמאים מגו דסלקא טבילה לכלים גופייהו סלקא נמי לכלים דאית בהו. ר"ל ע"י כי המקוה מטהרת את גוף כלי החיצון תטהר נמי הכלי הפנימי אשר בו הרי לך כי המטהר טמאים אחרים צריך להיות ג"כ כמוהו. וז"ש בגמ' אין ממנין פרנס על הציבור אלא א"כ קופה של שרצים תלוי' בו. וזה הענין הי" ג"כ בחטא העגל שהי' הסיבה שיהי' אהרן קדוש ה' ג"כ נתפס בזה. כי זהו מחסד עליון שיהי' איש אחד בדור לכפר על בנ"י והוא מובחר האנושי לעמוד לשרת לפני ולפנים לכפר על בנ"י. לכן הי' אנוס על פי הדיבור להיות נתפס באפם מה להוציא את הרבים י"ח. וז"ש וכפר בעדך ובעד העם כי כאשר אתה צריך לכפר בעדך עי"ז תכפר גם בעד העם. וזה שמרמז רש"י ז"ל בצחות לשונו למה אתה בוש לכך נבחרת. ר"ל אם אתה בוש וירא לגשת לכפר על בנ"י א"כ הי' החטא שלך בחנם אבל אם תכפר היתה מלאכה שאינ' צריכה לגופא כנ"ל. כי לכך נבחרת. הבחירה שלך בזה הי' רק לטובת הדור כי בלתי אפשר לכפר על העם רק אם תצטרך לכפר גם בעדך. ובדבר זה אתה נבחרת להיות כה"ג להוציאם י"ח:
א"י <b>ויאמר משה קרב אל המזבח וכו' וכפר בעדך ובעד העם ועשה את קרבן העם וכפר בעדם.</b> כבר הקשו הראשונים ז"ל למה נאמר אצל קרבן אהרן ובעד העם הלא קרבן זה לא בא רק בשביל אהרן לבד ואח"כ נאמר ועשה את קרבן העם. ויש שתירצו שבא ליתן טעם לכך הוא מקריב קרבנו תחלה קודם הצבור כדי שיבא זכאי ויכפר על החייב. וז"פ וכפר בעדך תחלה וכאשר תהי' זכאי תוכל לכפר גם בעד העם ע"כ. אך עדיין לא הונח לנו ומי יכפר על אהרן בעצמו תחלה הלא עדיין לא נקרא זכאי ואיך יכול לכפר אף על עצמו. אך הנ"ל דהנה מבואר בזוה"ק כי אהרן הוא הנקרא שושבינא דמטרוניתא. ר"ל ע"ד המבואר בגמ' ובתד"א כי אהרן הי' רודף שלום ואוהב שלום לעשות בין איש לאשתו. הרמז בזה לקרב השכינה עם דודה ולעשות שלום בין ישראל לאביהם שבשמים. נמצא כי כל עניניו של אהרן לא הי' לצורך עצמו כלל רק הכל לצורך כללות ישראל לכפר עליהם לטהרם להיותם רצוים לפניו ית"ש ויהי' בזה שלום על ישראל. והנה כי כן לא הי' לצורך אהרן כפרה על עצמו כלל כי לא כיוון ולא רצה לעצמו שום דבר מעולם זולת מה שיהי' בזה טובה לכנ"י. ולכך כאשר בא להקריב את קרבנו ג"כ לא נצרך בשביל עצמו רק כדי לקיים הטעם הזה שיבא זכאי לכפר על החייב וע"כ בבואו להקריב את קרבנו זכה הוא בעצמו להיות יכול לכפר על עצמו כדי שיוכל לכפר על בנ"י. וזהו דוגמא דאמרינן בגמ' גיטין פ' הזורק גיטו וידו באים כאחד. והנה זהו שאמה"כ וכפר בעדך ובעד העם. ר"ל מה שתכפר בעדך הוא ג"כ בעד העם והם השייכים עיקר בקרבנך כי קרבנך הוא כמו התחלה לקרבן העם כדי שתבוא זכאי לכפר על העם על החטא כנ"ל. ולכך אמה"כ מיד ועשה את קרבן העם אח"כ וכפר בעדם:
<b>כי היום ה' נראה אליכם.</b> כ' במג"ע נרא"ה אליכ"ם הם אותיות א"הרן "מיכאל. דהנה מיכאל הוא כהנא רבא לעילא דוגמת אהרן כה"ג למטה. והנה מאז גם עתה עדיין מיכאל כה"ג עומד ומקריב בבהמ"ק שלמעלה ואהרן כה"ג עומד ומתפלל על בנ"י כמ"ש משה ואהרן בכהניו ושמואל בקוראי שמו קוראים אל ה' והוא יענם. קוראים הוא לשון הוה תמיד כי באמת הם קוראים אל ה' תמיד עבור בנ"י והוא כמ"ש במ"א בכמה פסוקים. והנה גם אצל שמואל הנביא מבו' בספרים שלא רצה לבא אל מקום מנוחתו בג"ע רק תמיד עומד ומתפלל על בנ"י כמ"ש ושמואל שוכב בהיכל ה' שוכב תמיד גם היום. וז"ש וישב שם עד עולם. מהו עולם. אך הוא כמשמעו כי לעולם הוא בפתח היכל ה' ומתפלל על בנ"י. והנה זהו הרמז שא"א בזמירות שבת נהורא לה ימטא וברכאן דנפישין. נהר"א אותיות אהרן כשמן הטוב יורד על הזקן זקן אהרן ומשם יורד על הררי ציון כיל"ח. וזהו וברכאן דנפישין וי"ו ברכאן. וי"ו רומז למשרע"ה תפארת ישראל שהוא עולה בדעת ומשם באים ברכאן דנפישין ע"י משה ואהרן. והבן:
<b>וישא אהרן את ידיו אל העם ויברכם.</b> לכאורה כאן לא הי' הציווי של ברכת כהנים. אולם כבר בארנו בפי' הפ' וידי משה כבידים עפ"י הזוה"ק שהיו ידיו מכובדים. וז"ש וכאשר ירים משה את ידו וגבר ישראל. כי כן כח הצדיק בהרמת ידיו לבד יכול ג"כ להשפיע להוריד חסדים. וזה ג"כ הפי' וישא אהרן את ידיו בהרמת ידיו לבד בלי שום ברכת כהנים הי' מברכם:
<b>וירד מעשות החטאת.</b> הנ"ל עפ"י מאמר הגמרא אין מעבירין על המצות. כי כן דרך היצר לקרר את האדם בגשתו אל העבודה זו תפלה לומר לו הלא אתה מלא עון ואיך ימלא לבבך לגשת אל הקודש. אולם האמת אינו כן כי הקב"ה שומע תפלת כל פה ומרחם על הבריות לקבל ברחמים תפלתו. וז"ש אין מעבירין על המצות. בל יעלה על זכרונו העבירות בעת עשיית המצות. סור מרע ועשה טוב בשעה שאתה עושה טוב תסיר הרע מקרב לבבך אל תזכור עוד. וזה וירד מעשות החטאת כו' בשעה שאהרן הי' מברך את ישראל לא הי' זוכר החטאת שלהם. וז"פ ואני תפלתי לך ה' עת רצון. פי' שאני מתפלל תמיד אל ה' ובטוח אני שיקובל תפלתי ויהי' עת רצון. מאשר ידעתי שהקב"ה מרחם על עמו ומקבל תפלתם ברחמים:
<b>יין ושכר אל תשת אתה ובניך אתך בבואכם אל אהל מועד.</b> יש לדקדק מ"ש אתה ובניך אתך ולא נאמר אל תשת אתה ובניך מהו אתך. אך הנה כבר אמרו חכז"ל כי הפרשה זאת באה אחר מיתת נדב ואביהו לומר כי שתויי יין נכנסו. אמנם מה שנ"ל עוד בכוונת הכ' דהנה כתיב בקרבתם לפני ה' וימותו. הענין הוא כמבואר בכוונת האריז"ל בפסוק אל נקמות ה' שקאי על עשרה הרוגי מלכות כי אמרם אין בנו כח להעלות מ"נ מקליפת העשי' הזאת כי אם ע"י עשרה הרוגי מלכות שהעלו נשמתם מ"נ במס"נ והם תיקנו בחי' המלכות ואח"כ נוכל להעלות הכל ע"י מעשינו ועבודתינו ע"ש. וז"ש במס' ברכות דף ס"ב כשהוציאו לר"ע להריגה זמן ק"ש הי' ר"ל כי הוא תיקן הזמן ק"ש לדורות אחריו ע"י שהעלה א"ע מ"נ. עי"כ הוא ניקל להעלות לעולם על ידו כנ"ל. והנה כן הי' הדבר אצל נדב ואביהו שאמה"כ בקרבתם לפני ה' כי שני הנשמות הצדיקים הגדולים האלו שמסרו נפשם בתחלה קודם התחלת העבוד' בהקרבנות במשכן כי לא הי' באפשר להעלות שום קרבן אם לא שהעלו תחלה ע"י עליית נשמתם ואח"כ ע"י מס"נ שהעלו הם מ"נ יכלו להעלות קרבן לה' כי זהו ידוע בכוונת הקרבנות שהם לקרב הרחוקים להעלות כל העולמות בבחי' נ"ר נח"י וא"א להעלות קרבן מן הבהמה שהוא נפש נמוכה אם לא ע"י העלאת נפש האדם מ"נ תחלה והנה זה שאמה"כ אדם כי יקריב מכם קרבן לה' מן הבהמה כו' תקריבו את קרבנכם דהנה מבואר בהאר"י ז"ל כי נו"א היו בסוד נפש האדם ולז"א אנחנו טמאים בנפש האדם. והנה זהו שאמה"כ אדם כי יקריב מכם ר"ל בתחלה צריך להקריב מי שהוא אדם בסוד נפש אדם מכם כמו שהיו נו"א ואח"כ עי"כ מן הבהמה ומן הבקר ומן הצאן תקריבו את קרבנכם תוכלו אח"כ להעלות ולהקריב גם מבחי' הבהמה נמצא כי ענין מיתת נו"א הוא שהי' צריך הכנה ותיקון לדורות להעלות מ"נ ולהקריב אח"כ קרבנות על ידם. וזה הי' ג"כ ענין העקידה דכתיב ויעלהו לעולה תחת בנו מכח הרצון ומס"נ להעלות בנו הי' הכנה להיות האיל תחת בנו וזה ג"כ פי' הפ' הקרב את ברך אתך ע"י מס"נ של בניך תוכל גם אתה להקריב קרבנות עם בניך אתך וז"ש על פני כל העם אכבד וידום אהרן כי כאשר שמע אהרן שלא מתו בניו מחמת חטא רק במס"נ עבור כלל ישראל לא הי' דואג כלל על מיתתם. והנה זהו שאמה"כ אחרי מות שני בני אהרן בקרבתם לפני ה' וימותו כנ"ל. בזאת יבא אהרן אל הקודש. ר"ל אחרי כי מתו שני בני אהרן בקרבתם לפני ה' במס"נ והעלאת מ"נ כנ"ל. לכך בזאת יכול אהרן לבא אח"כ לכפר בפר בן בקר ביה"כ. והנה כאשר נשמות שני הצדיקים האלו הם היו יסוד והתחלה להתיקון של כל העולמות מ"נ אח"כ לדורות עולם. הנה בהם תלה הכתוב ולכך נזכרו מיתתם בפי' בתורה והם העומדים בקרבתם לפני ה' תמיד לצורך העולם והתיקון גם אחרי ביטול הקרבנות בכל דור ודור הם העומדים בפרץ כי יבואו בצדיקי הדור לסייע להתיקון כנ"ל כמבו' זה בהאר"י ז"ל שבאו בפנחם ואליהו ואלישע וכדומה. והוא שרומז אנ"א ה' הושיעה נא ר"ת "אליהו "נדב "אביהו כי על ידם ועמהם תביא לנו הישועה להעלות מ"נ והתיקון כנ"ל. ומה גם כפי המבואר כי בנים לא הי' להם ומבו' בזוה"ק כי זהו הי' ענינם לכך הצדיקים ההם אין להם מנוחה ויבואו אח"כ בתוך צדיקי הדור לצורך התיקון הנ"ל. והנה זה שאמה"כ יין ושכר אל תשת לתקן פגם בסוד היין כמבואר בהאריז"ל אתה ובניך אתך. כפי דברי האריז"ל לרמז לתקן שלא שתפו אביהם עמהם אך מעתה יהיו אתך כיל"ח. וכדברינו לרמז ג"כ אתה ובניך אתך בבואכם אל אהל מועד. כי כך תמיד יהי' זה שיהיו בניך אתך ונשמתם עומדת עמך לעולם בבואכם אל אהל מועד כנ"ל. וז"ש בס' מג"ע כי היום ה' נרא"ה אליכ"ם אותיות א"הרן מיכ"אל. כי ע"י חינוך של בניו בסוד אדם כי יקריב ע"י אתערותא דלתתא אתער לעילא תמיד שיהי' מיכאל כה"ג עומד ומקריב נשמות מבנ"י כנ"ל. והבן:
<b>אנא ה' הושיעה נא.</b> לפי המבואר בספרים בכתבי האריז"ל בתיבת אנ"א ר"ת "אליהו "נדב "אביהו כידוע פנחס זה אליהו שנתעבר בו נשמת נו"א. הענין בזה ע"פ מ"ש במשה רבינו ע"ה שסרב בשליחות לגאול את בנ"י ממצרים הלא הוא הי' אוהב נאמן ודורש טוב לעמו ומדוע לא יחוש לגאלם. אך הנה ידוע כי גאולת מצרים לא הי' בשלימות מחמת כי דלג את הקץ שהגזירה הי' ד' מאות שנה ואם השלימו העת ההוא הי' הגאולה בשלימות ולא הי' שום שיעבוד וגלות עוד. וז"ש לו הש"י אהי' אשר אהי' בשאר גליות. לכן סרב משה בשליחות הזה כי רצונו הי' יותר להתעכב עוד ולסבול צער הגלות עד שיתמלא הקץ שיהי' הגאולה בשלימות שלא יהי' עוד גלות. ועיקר כוונת משרע"ה הי' כדי שיתגדל ויתרומם כבודו ית"ש בעולם כמו שאנו מצפים במהרה יהא שמי' רבא מברך וכו' ישמח ה' במעשיו ונגד כבודו ית"ש לא הי' שוה בעיניו כלל צער של בנ"י. אך רצון הש"י איננו כזה כי חפצו ורצונו שיהי' מנהיג הדור כזה לעורר רחמים על בנ"י ולא לחוס על כבוד הבורא לבד. וזה הענין שמצינו בר' ישמעאל בן אלישע שנכנס לפני ולפנים והי' מתפלל על בנ"י יה"ר שיכבשו רחמיך את כעסך ויגולו רחמיך כו'. לכאורה למה לא התפלל על כבוד הבורא ובכן תן פחדך וכדומה אך באמת זה כבודו ית"ש לראות בטובת בנ"י. וזה הי' ג"כ חסרון של נדב ואביהו בקרבתם לפני ה'. פי' שהיו הולכים תמיד רק במדריגה זו לפני ה' לחוס רק על כבודו לבד למס"נ עבורו ית"ש לכך וימותו כי זה הדרך הוא לעצמו אבל לטובת הדור ולהנהיגם צריך הצדיק להיות בעל הרחמים לבקש טובתם ולעורר רחמים וחסדים. ומאשר לא הי' להם הנהגה בעוה"ז לכן נסתלקו מטוה"ז. וכן הי' באליהו שהי' בו נשמת נדב ואביהו הי' הולך ג"כ בעבדות כזה לכן אמר לו הש"י ואת אלישע בן שפט תמשח לנביא תחתך. פי' שהוא יהי' תחתך במדריגה אחרת לעורר רחמים על טובת הדור. נמצא העולה מזה כי עיקר מעלת המנהיג הדור לעורר רחמים וחסדים על הדור ודבר זה תולה עד ביאת הגואל ב"ב. וז"ש בס' נגיד ומצוה שצריך לכוון בתפלה בשעה שאומרים אל נקמות ה' אל נקמות הופיע על עשרה הרוגי מלכות כדי ללקט הני"ק שבעשי' עד ביאת הגואל ב"ב וזה הרמז ואנ"י אנ"ה אני בא ר"ת "אל "נקמות ה' "אל "נקמות "הופיע ע"ש. וז"ש אנ"א ה' הושיעה נא. לרמז על עבדות של "נדב "אביהו "אליהו שלא היו יכולים להיות מנהיגי הדור בהעבדות הזה. אך כאשר אנו רואים גודל אריכות וכובד הגלות ושמו הגדול המחולל בין הרשעים אנו מצפים לישועת הש"י שיהי' השם שלם ויתרומם כבודו ית"ש. וז"ש אנא ה' הושיעה נא שזה העבדות של נו"א ואליהו היותם מצפים לישועת ה' אנא ה' הצליחה נא שיהי' השם שלם וכסא שלם. ומהרה יבא הגאולה ב"ב אמן:
<b>להורות בני ישראל את כל החוקים.</b> הנראה לרמז כח התורה שבכתב שהוא בחי' הריון אשר מטפה אחת נתהוה הולד לצאת ממנה ברי' שלימה כן הוא התורה שבכתב מדיבור אחד נתפשטו כמה הלכות בתורה שבע"פ:
<b>הן הקריבו היום את חטאתם כו' ותקראנה אותי כאלה ואכלתי חטאת היום הייטב בעיני ה'. וישמע משה וייטב בעיניו.</b> עיי' בס' או"ח שהקשה איך הורשה אהרן להורות הלכה בפני משה רבו ע"ש באורך. והנראה עפ"י מה שבארנו ברמזי מגלת אסתר בענין הדן דין אמת לאמתו מהו כפל הלשון אמת לאמתו. אך לפעמים מזמנים מן השמים ענין הטעות בלב הדיין כדי שעי"כ יצא הדין לאמתו כמ"ש בגמ' אצל רבא בענין פשיעה בבעלים אכסיף רבא לסוף אגלאי מלתא כו'. וזה אמת ומשפט ושלום שפטו בשעריכם ע"ש באורך. וזה שהי' כאן שהוצרך בע"כ אהרן לטעות להורות הלכה בפני משה רבו כדי שעי"כ יצא הדין לאמתו כי אם הי' שואל ההלכה למשרע"ה לא הי' כן כמו שאח"כ באמת הודה לדבריו. וד"ל:
<b>זאת החי' אשר תאכלו וכו'.</b> נקדים לפ' הכתוב בישעי' אשרי אנוש יעשה זאת ובן אדם יחזיק בה שומר שבת מחללו ושומר ידו מעשות כל רע עפ"י הידוע לי"ח זאת רומז לשכינה ועיקר היחוד ע"י הצי"ע שומר אב"ק הרמוז בתיבת כל. וז"ש אמת ואמונה כ"ל זא"ת הוא היחוד יסוד מלכות. וז"ש יוסף לאחיו זאת עשו וחיו ע"י שמירת הברית תתקנו השכינה שנקראת זאת וחיו שזה עיקר החיות. וזאת הוא ע"י יראת שמים כמ"ש את האלהים אני ירא. וזה ג"כ אשרי אנוש יעשה זאת לעשות התיקון בשכינה. שומר שבת מחללו. כידוע כי ענין שבת הוא ג"כ בחי' צי"ע כמ"ש ויברך אלהים את יום השביעי ויקדש אותו לשון אות ברי"ק. ולכן בדברות האחרונות כתיב שמור את יום השבת כו' כי הזכירה רומז לבחי' העשי' ושמור הוא שמירת המחשבה כמו שאדם שומר חפיציו לבל יגנובו ממנו. כן שמירת המחשבה קודם העשי' להנצל מכל הרהור עבירה שלא יהרהר אדם ביום וכו'. וז"ש שומר ידו מעשות כל רע. יד"ו הוא יו"ד רומז למחשבה. מעשות כל רע כל רומז לבחי' צדיק לטובה כן את זה לעומת זה להיפך ג"כ עומק רע לעומת טומק טוב. וכאשר האדם איננו שומר מחשבתו יכול ליפול ח"ו בעומק כל לרע ח"ו. ונחזור למה שהתחלנו זאת החי' אשר תאכלו זאת רומז לשכינה. החי' רומז לבחי' נשמה יחידה חי'. אשר תאכלו הוא הזיווג והיחוד כמ"ש הלחם אשר הוא אוכל. ועיקר היחוד ע"י שמירת כל מחשבותיו לטובה. וזהו בחי' כל וזה הענין זכור ושמור בדבור אחד נאמרו. ע"י הטשי' רומז לזכור והמחשבה בחי' שמור בדבור אחד נאמרו עי"ז תוכל ליחד לומר שמע ישראל כו' ה' אחד. ולקבל עליך עול מלכות שמים ע"י בחי' זכור ושמור כנ"ל:
<b>בין החיה הנאכלת ובין החי' אשר לא תאכל.</b> כבר בארנו במ"א בענין מעלת השפע אם היא ממקום קדוש וטהור. לא כן אם היא באה מסטרא אחרא ח"ו הוא מטמטם את לבו של אדם. וז"ש ביוסף חי' רעה אכלתהו טרוף טורף יוסף. פי' שהי' דואג על השפע של מצרים שהיא בחי' חי' רעה שלא יהנה יוסף ממנו. אך מה עשה הקב"ה ויברך ה' את ביתה מצרי בגלל יוסף. שהברכה הי' שורה למען יוסף לבל יהי' לו יניקה מסט"א משפע של מצרים רק מסטרא דקדושה. וזה ג"כ הנאמר כאן להבדיל בין הטמא ובין הטהור כו' ובין החיה הנאכלת ובין החיה היא השפע מסט"א אשר לא תאכל שצריך שמירה מזה כנ"ל:

תזריע

<b>אשה כי תזריע וילדה זכר.</b> הנ"ל לרמז בזה שלא נכתב אשה כי ילדה זכר. דהנה כתיב כי כארץ תוציא צמחה וכגנה זרועיה תצמיח כן ה' אלהי' יצמיח צדקה כו'. כי כן הוא בענין הזריעה בארץ שאם קבלה האדמה את הזרע הנזרע בארץ ולא נפסד באיזה סיבה הנה הצמיחה עולה בלי ספק כנודע. והנה כן אנו מתפללים תמיד על צמיחת הגאולה בביאת המשיח ב"ב כמ"ש את צמח דוד עבדך מהרה תצמיח וכו' וצמיחת קרן לדוד עבדך. וכן מבואר בכ' איש צמח שמוכו'. וטעם לשון הצמיחה בזה. כי הנה שמו של משיח קודם לבריאת העולם כנודע. וכן בראשית ברא אלהים את השמים ואת הארץ כו'. ויאמר אלהים יהי אור ויהי אור זה אורו של משיח. שכן האור הראשון הוא זרוע ובא מאז מעולם על צמיחת וגדלות משיחנו ב"ב. ועל הטפות גשמי נדבות ותפלות ודמעות שבנ"י מבקשים עליו בכל עת הנה הוא צומח ועולה בכל יום ויום. וזהו שהתנבאו כל הנביאים על ביאת המשיח בלשון הוה ועבר כמ"ש ראשון לציון הנה הנם וכדומה כי באמת הנה צמיחת וגדלות המשיח הנה הוא מתהוה בכל יום ויום כנ"ל. אך אנו מבקשים לזכות לראות במהרה הצמיחה והגדולה שנזכה שיתגלה במהרה. וזה שאנו אומרים פדותינו מהרה תצמיח ונסו יגון ואנחה שגם בזמה"ז שעדיין לא בא משיח אבל עכ"פ יהי' כח בהצמיחה של פדותינו להיות נס יגון ואנחה לע"ע לבטל כל גזירות. רעות מעל בנ"י. וז"ש כי כארץ תוציא צמחה כו' כן ה' אלהים יצמיח צדקה כי הצמיחה עולה בלי ספק שלא נפסד הזרע הראשון כנ"ל. וז"ש אשה כי תזריע וילדה זכר ר"ל כאשר האשה תזריע שקבלה הזרע לנכון וכאשר היא מזרעת תחלה שרמז למעלה על העלאת מ"נ אז עי"כ וילדה זכר. הנה בחי' זכר הוא הרחמים שעי"כ המעש"ט של בנ"י גורמים העלאת מ"נ לנכון והם ממשיכים רחמים וחסדים על ישראל לעוה"ז:
<b>ולבאר עוד לשון הכתוב שאמר כארץ תוציא צמחה וכגנה זרועי' תצמיח.</b> ובמשנה אמר ר"ע זרעה לא נאמר אלא זרועיה. הרמז בזה הוא ע"ד לא היו עוד נשמות חדשות כ"א מבחי' ספיחיסכנ"ל המבואר בזוה"ק ובהאריז"ל שמיום שחרב הבהמ"ק שבלילה נשמות של הצדיקים מעלים מ"נ והם פועלים היחוד בעצמם בסוד אור זרוע לצדיק והמלכות מחדשת אותם בבקר בסוד "חדשים "לבקרים "רבה אמונתך ר"ת רח"ל כידוע לי"ח. וז"פ חדשים לבקרים מה שמתחדש הנשמות בכל בקר כי מחדש בכל יום תמיד מע"ב הוא שעי"כ רבה אמונתך נתרבה האמונה בעולם ע"י העיבור של נשמות הצדיקים שנתחדש בעולם כיל"ח. והנה זהו הפי' וכגנה זרועיה תצמיח ואמר ר"ע זרעה לא נאמר אלא זרועיה. שאלו נאמר זרעה הי' משמע זרעה שבא לה מעצמה. אבל נאמר זרועיה פי' הם הנשמות האלו הם בעצמם זרועיה להזריע בה בבחי' אור זרוע לצדיק כנ"ל ואח"כ היא מתחדשת אותם בבקר כנ"ל. וזהו אשה כי תזריע בבחי' המל' כי תזריע בגלות אינה זרעה אלא זרועיה מבחי' צדיק וילדה זכר הוא בחי' הצדיק המשפיע בה תדיר כנ"ל. והבן:
א"י <b>אשה כי תזריע וילדה זכר.</b> נקדים פרש"י אשה מזרעת תחלה וילדה זכר. הנ"ל עפ"י מ"ש בגלל אבות שעשו רצונך. דהנה אין מתעורר הרצון למעלה רק ע"י התעוררת שלמטה. וז"פ האבות עשו הרצון להש"י להשפיע כ"ט לבנ"י. וז"פ המכסה אני מאברהם אשר אני עושה עפ"י מ"ש הבעש"ט ז"ל ה' צילך שכל מה שהאדם עושה למטה הנה הוא גורם שגם למעלה יעשה הקב"ה זאת כצל שעושה מה שהאדם עושה. וכזה מצינו במד"ר בשעה שעקד אברהם אבינו את יצחק בנו הי' הקב"ה עוקד את מלאכי השרת. וז"ש מנין שהקב"ה מניח תפילין הפי' כנ"ל ע"י שהאדם מניח תפילין כן ג"כ הקב"ה מניח תפילין. ונחזור לענינינו המכסה אני מאברהם אשר אני עושה שהוא מעורר למטה מה שאני עושה כן למעלה. וז"פ אודך לעולם כי עשית נגד חסידך. דלכאורה אין הבנה לפסוק זה שלא נכתב כלל מה שהוא עושה. וגם הזוה"ק מדקדק בזה. אך בזה ניחא דהפי' אודך לעולם בעבור זה כי עשית שאני יודע שאתה עושה זאת נגד חסידך. ולמה יעשה הקב"ה את המצות הנעשים למטה הוא נגד חסידך כדי שעי"ז יבואו החסדים למטה. וז"פ ה' מלך גאות לבש כו' עוז התאזר אף תכון תבל בל תמוט. פי' שהקב"ה טוז התאזר הם המצות. התאז"ר עולה גימ' תרי"ג. היינו הקב"ה כביכול נתלבש בהמצות של בנ"י כדי שתכון תבל בל תמוט להיות קיום העולם ע"י החסדים אשר משפיע להם. וזהו וירא אלהים את כל אשר עשה והנה טוב מא"ד אותיות אד"ם ישראל קרוים אדם וע"י שבנ"י עושים המצות יהי' העשי' לקב"ה כנ"ל. וז"ש ביום עשות ה' אלהי' ארץ ושמים דהיינו שהקב"ה עושה המצות הוא היחוד ארץ ושמים כדאמרינן בגמ' תא אחווי לך היכי דנשקי ארעא ורקיע. בהברא"ם באברה"ם כמבואר בספרים שע"י אברהם עשה הקב"ה ארץ ושמים הוא היחוד הנ"ל. וז"פ וישבות ביום השביעי כו' כי בו שבת מכל מלאכתו אשר ברא אלהים לעשות פי' שברא הקב"ה לישראל כדי שיעשה הקב"ה כביכול המצות שאנו עושים בשבת. וז"פ אשה כי תזריע וילדה זכר ידוע שברי נקראים אשה כמ"ש להקריב אשה לה' שע"י הקרבנות הם מקרבים הכנ"י להש"י וזה הרמז בדברי רש"י ז"ל אשה מזרעת תחלה וילדה זכר. פי' כאשר התחיל ההתעוררת למטה תחלה וילדה זכר הם מורידים השפע למטה כדכתיב זכר עשה לנפלאותיו זכר הוא השפעה נפלאותיו הם החסדים שאח"כ משפיע להם כל טוב. וז"פ אור זרוע לצדיק ששניהם יחד הם ע"י הצדיק המשפיע במעש"ט הוא בחי' זריעה ואח"כ הקב"ה מזריע לצדיק. וכזה פרשנו מה שא"א כל הגוים אשר עשית יבואו וישתחוו לפניך כו' ואנחנו עמך וצאן מרעיתך נודה לך לעולם כו'. פי' העובדי כוכבים אשר עשית עמהם נס ופלא יבואו וישתחוו להודות על הטובות אשר עשית עמהם בפעם הזאת לבד כי אצל עובדי כוכבים אינו בבחי' זריעה כי גדול אתה ועושה נפלאות לבדך אבל לא כן אנחנו עמך כו' נודה לך לעולם לדור ודור נספר תהלתיך כי הניסים אשר עמנו הם בבחי' זריעה להצמיח כמו כן ישועה לדור דורים. וזה ג"כ הפי' כאן אשה כי תזריע. כי אנחנו בחי' אשה בחי' מקבל ההשפעות. וע"י ההתעוררת שלנו אנו גורמים להיות בחי' דכר להשפיע כן תמיד חסדים וטובות לדור דורים:
א"י <b>אשה כי תזריע וכו' וביום השמיני ימול בשר ערלתו.</b> יל"ד למה הוצרך לומר אשה כי תזריע הלא יספיק לומר כי תלד זכר. גם סמיכת הענין וביום השמיני ימול לכאן כי אין זה מקומו רק בפרשת מילה הי' לו לכתוב ועיין באוה"ח. אכן יבואר עפ"י דבריהם ז"ל על פסוק מי הקדימני ואשלם אמר הקב"ה שמא עשית מזוזה עד שלא נתתי לך בית וכלום עשית ציצית עד שלא נתתי לך בגד וקיימת מצות מילה עד שלא נתתי לך בן זכר כו' ע"ש במדרש. ולכאורה יש להבין הלא אם לא היו לו הדברים האלה הנה לא נתחייב כלל בהמצות הללו כי אם לא הי' לו בית איך יכול לעשות מזוזה וכן בציצית אם אין לו בגד איך יעשה ציצית וכן במילה וכדומה. אך הכוונה בזה כי הנה זה שורש כל מעשה האדם בעוה"ז לכוון כל מעשיו לשם שמים ובטרם בואו לעשות שום מלאכת העבודה בעוה"ז צריך להקדים לו במחשבתו התכלית הנצמח מהפעולה אשר הוא עושה לאיזה מצוה ממצות ה'. וזה יהי' שורש ראשית ויסוד לכל מעשיו בעוה"ז ועבודתו תמיד. ועד"ז יסוב כל מלאכת האדם ומו"מ כל הימים ואז תהי' כל מלאכתו מלאכת הקודש ונרצה לו לפני ה' וכמו שאמרו רז"ל כל מעשיך יהיו לש"ש. וז"ש במד"ר שמא עשית לי מזוזה. פי' שלא נתכוונת לבנות לך בית לשם ה' בשביל לעשות בו מזוזה וכדומה שיהי' כל עיקר בנינו ומעשהו רק כדי לקיים מצות ה' כי מדרך העולם שבונין בית כדי לשבת בו וכן המלבוש לכסות בו וכן בכל תענוגי העולם העושים לעצמם ובאמת כל העולם הזה לא נברא רק לכבוד הש"י והוא כפרוזדור לנכנס לטרקלין וכן הדבר בכל מקרי העולם בכל תהלוכות האדם אשר יתחדשו עליו מסיבות העוה"ז ר"ל הם רק להעיר לב האדם משינת תרדמת הזמן להתעורר על ידיהם לקיום מצותיו ית"ש. ומי האיש החכם יבין את זאת כי ישרים דרכי ה'. וכזה הענין ג"כ במצורע שנאמר זאת תהי' תורת המצורע ביום טהרתו. ר"ל כל עניניו של המצורע רק תורה לטהר א"ע בהתקרב את לבו לתורה וכן נאמר זאת תורת אשר בו נגע הצרעת הוא רק תורה לקרב את לבו. וז"ש אשר לא תשיג ידו בטהרתו. יד"ו הוא יו"ד חכמה עלאה כי איש הזה אשר לא האיר עליו אור העליון מחכמה עלאה צריך לתיקון הקרבנות הללו כי אין דבר בעולם שאיננו מכוון לתורת ה' ולמצותיו כאשר העוה"ז נברא בהתורה והיא פנת יסוד כל דבר הנה הכל שב ויוסב אלי'. וזהו שאמה"כ אשה כי תזריע פי' מתחלת הזריעה הנה יהי' הכוונה רק לשם שמים לא להנאת עצמה רק להוליד בן זכר שיקוים בו מצות ה' במצות מילה. וזהו אשה כי תזריע כו' וביום השמיני ימול שיקוים בו המקרא הזה עד"ז תהי' הזריעה מתחלה כדברינו הנ"ל:
<b>ושלשים יום ושלשת ימים תשב בדמי טהרה בכל קדש לא תגע ואל המקדש לא תבא עד מלאת ימי טהרה.</b> ופרש"י בדמי טהרה לא מפיק ה'. מלאת ימי טהרה מפיק ה' וכו'. כבר בארנו כי זהו הרמוז על זמן הגלות שהשכינה שורה עמנו בגלות ומקבלת תפלותינו ברצון ובפרט ביום שבת קודש השכינה שורה עמנו. וזה הרמז תשב בדמי טהרה כמו אשה הטהורה שהיא מותרת לבעלה. וזהו תש"ב אותיות שב"ת הוא בדמי טהרה כאשה הטהורה לבעלה. אך אל המקדש לא תבא אינם יכולים לבא לשורש הקדושה עד מלאת ימי טהרה הגאולה העתידה ב"ב. וזהו שפרש"י שזו טבילת יום ארוך. הוא זמן ביאת המשיח ב"ב כי אז יתעורר העולם הארוך שאנו מצפים. וז"ש חכז"ל ר"מ הי' ארוך בדורו. פי' שהי' מעורר בדורו יום שכולו ארוך. וז"ש למען יאריכון ימיך שהעולם הארוך בימיך יהי'. וזה שפרש"י בדמי טהרה לא מפיק ה' רמז על זמן הגלות לא מפיק ה' כי הה' האחרונה בשם הוי' איננו בצירוף כי אין השם שלם ואין הכסא שלם. לכן בכל קודש לא תגע ואל המקדש לא תבא עדיין לבנין בהמ"ק על מכונו. אך במלאת ימי טהרה היא זמן הגאולה ב"ב אז מפיק ה' האחרונה ויהי' השם שלם וכסא שלם ואז גם אל המקדש תבא. וז"ש לביתך נאוה קודש ה' לאורך ימים. אימתי יהי' נאוה קודש שנוכל לבא לבהמ"ק בקדוש' גמורה ה' לאורך ימים שיבא משיח צדקנו ויתעורר עולם הארוך כנ"ל:
א"י <b>תשב בדמי טהרה כו' עד מלאת ימי טהרה </b>בפרש"י הנ"ל לא מפיק ה' וכו'. עד"ז לפי דברי הזוה"ק כי כנ"י בגולה היא כנדה זה זמן רב וכמו ההרה תקריב ללדת כו' ונקראת טבילת יום הארוך טובלת ומטהרת א"ע ליום הארוך יום שכולו טוב לעורר בחי' א"א כה"ד כבד את אביך ואת אמך יחוד או"א למען יאריכון ימיך ליום שכולו ארוך רחמים גמורים. וז"ש תש"ב בדמי טהרה אותיות שב"ת גם בגולה השבת כולו טוב וטהור והיחודים הנעשים בו כמו מאז כמ"ש רז"ל ואוכלת עמו מלילי שבת ללילי שבת כי לבעלה מותרת. אך אל המקדש לא תבא כי הבהמ"ק איננו בבנינו. וזה שפרש"י לא מפיק ה' כמ"ש בצרת"ה לי בצרת ה'. אך במלאת ימי טהרה בביאת משיח אז מפיק ה' האחרונה מגלותה ויהי' כולו ארוך וטוב. והה' הזאת רמוז באליה"ו ה"נביא. כי השם הוי' בשתי תיבות הללו: אך ה' של הנביא מרוחק תתקרב מהרה. וזהו הנביא ה' נבי"א ויקרב אל יה"ו. ויתמלא השם הוי' ב"ה:
<b>אדם כי יהיה בעור בשרו כו'.</b> הנראה לרמז בזה ע"ד הנודע בזוה"ק כי שם אדם הוא חשיבות ככתוב בצלם אלהים עשה את האדם. והנה נכון לכל בן דעת להבין כי כל ענין הנגעים וטהרתן אינו חולי טבעי אשר במקרה. וגם כי הכהן אינו רופא להסיר מכאובו ע"י מעשה רקח. אולם מאת ה' בחכמה להסיר האדם מדרכו הרעה יוכיחנו בשבט אפו ובנגעי בני אדם למען ישוב אל ה' וירחמהו ישלח דברו וירפאהו. והכהן הוא המלמד לאדם דעת ומוסר השכל כמ"ש כי שפתי כהן ישמרו דעת תורה יבקשו מפיו. והנה מי שהוא בבחי' אדם הוא יקר מאד הנה כאשר יקרהו איזה מעשה לא טוב הוא רק באה במקרה מבחוץ אבל בקרבו יקדש קדוש ישראל ולבבו שלם עם ה' אלהיו רק ע"י עניני עוה"ז באה לו איזה מכשול עבירה חלילה ולעומתו אמה"כ אדם כי יהי' בעורו מבחוץ איזה נגע והראה אל הכהן ללמדו דרך תשובה כי כל מחלה וכל נגע אשר ידע איש את לבבו נגעי נפשו צריך להראות אל הכהן הוא הצדיק הדור. וצוה הכהן עליו לישב בדד להתבודד עם ה'. ושב הכהן פי' גם הכהן צריך לשוב בתשובה מקודם שיבוא להורות לעמו כמ"ש דוד המלך ע"ה ישובו לי יראיך. ר"ל היראים הם מחזירים אותי בתשובה כי באים אלי ללמוד ממני וצריך אני לשוב בתשוב' שלימה מקודם. וזה ושב הכהן וראה והנה נרפא כו' כמ"ש ושב ורפא לו. וכן אחז"ל יחיד ששב מכריע את כל העולם כולו לכף זכות ולכך כאשר שב הכהן הנה נרפא הנגע כי כן המנוגע ישוב ורפא לו. אולם כל זה הוא באדם אשר טומאתו באה לו בעורו בחוץ ממקרי העוה"ז וכדומה כמ"ש בראשו נגעו. ואם בעיניו עמד הנגע. אולם לסוף הענין נאמר זאת תורת אשר בו נגע הצרעת כאן לא כתיב בעורו רק בו. ר"ל אדם כזה אשר בו ובמה שבתוכו הנגע זהו חולי רעה מאד כי לטהר פנימיות הלב מהנגעים צריך עבודה רבה מאד ותשובה יתירה להרבות בתורה ומעש"ט לש"ש. כי יש לך אדם אשרי אמר לנפשו שלום ויתברך בלבבו לאמר הלא חכם אני ועוסק בתורה בכל יום ויום ובכ"ז רע לבבו בקרבו ותוכו מלא רע נגעי' מתאוות והרהורים רעים ר"ל. ובאדם כזה גם לימוד התורה נתבטל אצלו ברוב הבלי העולם והוא הנקרא בטלן כמ"ש בגמ' מדאורייתא בביטול בעלמא סגי כי חלילה מילי דאורייתא נתבטלו ע"י הבלים ושטות של מילי דעלמא וביטול שייך בדבר הידוע כמו בחמץ בביטול בעלמא סגי. וז"ש ובוטל מדברי תורה וסופו כו' ר"ל בחי' ביטול כזה כמבואר במ"א. וז"ש חכז"ל פשפש ולא מצא יתלה בביטול תורה. איננו כפשוטו כי את אשר לא למד איננו צריך חיפוש רב. רק הפי' כי נתבטל הד"ת אשר למד וכאין הוא כנ"ל. אך התקנה לזה הוא לטהר נפשו בתשובה שלימה קודם כל לימוד למען יתעורר רוח ה' אשר בקרבו להרבות בדו"ר על ידי הלימוד כזה יוכל איזה דרך לעבוד את ה' ולא ללמוד לפטור מעליו חק המלך רק שיביאנו הלימוד לעצות טובות בדרכי השם כי זהו לשון תורה שמורה לו הדרך ונקראים בזוה"ק תרי"ג עיטין. וז"ש אומרים השיבנו אבינו לתורתך וקרבנו מלכנו לעבודתך. וז"פ זאת תורת אשר בו נגע הצרעת כי התורה תהיה הרפואה ללמוד תורה לשמה. ונאמר להורות ביום הטמא וביום הטהור. פי' להורות לעצמו דרך ה' ביום שהוא טמא חלילה לטהר עצמו כנ"ל להגיע ליום הטהור גם שיהי' הלימוד בכוונה לה' אשר לא יבוש ולא יכלם בלימודו לעוה"ב ביום הטמא עתה בגלו' וביום הטהור שיהי' הלימוד הזה חשוב גם ביום ההוא הטהור בביאת משיח בב"א:
<b>והובא אל אהרן הכהן או אל אחד מבניו הכהני'.</b> יל"ד בהציווי הזה לדורות להביא אל אהרן הלא איננו קיים לעד ולהלן הוא אומר או אל אחד מבניו הכהנים ומהו אל אהרן. אך הנה כבר נתבאר פי' אלהי אברהם אלהי יצחק וכו'. פי' האלקות והעבדות שהמשיך אברהם וכן יצחק וכן יעקב. כי העבדות והאלהות שלהם הוא קיום לעד. ובעשות האדם המצוה ועובד ה' באהבה וחסד בחי' אאע"ה. מתעורר אברהם אבינו לעזרתו כמ"ש ואברהם עודנו עומד לפני ה' וכן בבחי' יראה של יצחק ובבחי' אמת של יעקב. והנה אמרו ז"ל הוה מתלמידיו של אהרן אוהב שלום ורודף שלום אוהב את הבריות ומקרבן לתורה. פי' כל עניניו הי' להיות שלום בין ישראל לאביהם שבשמים והוא הנקרא איש חסידך אוהב את הבריות ומקרבן לתורה. והנה כל הצדיקים העובדי' עובדא דאהרן מתעורר ג"כ אהרן לעזרתם כנ"ל. וזה הוה מתלמידיו של אהרן ממש כי ע"י מעשה הטוב של התלמיד מתעורר רבו עליו מעולם העליון ומלמדו כי הצדיקים הם חיים ועומדים לעד לזרעם אחריה' בכל דור ודור. והנה כבר נודע כי ענין הנגעי' הוא רומז על איזה פגם בנפש. ולכך הוכרח לבא אל הכהן איש חסד להמתיק הדינין וז"ש והובא אל אהרן כי כאשר ידע את לבבו כי פרח הנגע מהפגם צריך להיות מתלמידיו של אהרן ממש כנ"ל. ולזה לא מצינו רק אצל אהרן ואצל אברהם אבינו תלמידיו של אהרן ותלמידיו של אברהם אבינו כי להיות הקדושים הללו הם מבחי' החסד. ובחי' החסד הוא מתפשט אל כל הנלווים אליהם בבחי' הזאת. וז"ש אלהי אברהם בעזרו להיותו בחי' החסד כמ"ש למען אשר יצוה את בניו וביתו אחריו כי בחי' החסד מתחבר עם בניו. כמו שמצינו בהמעשה של האר"י ז"ל עם הבעל מדרש שמואל שנתלבש בו נשמת ר' פנחס בן יאיר להיות כי רפב"י גם הוא הי' משורש בחי' החסד כמובא בזוה"ק והמדה הזאת מתפשטת ומתדבקת לכל המקיימה במהרה. וז"ש אל אהרן או אל אחד מבניו הכהנים ר"ל כי גם זה יועיל דבוק חברים דאגה בלב איש ישחנה לספר עניניו לרעהו ולהתיעץ עמו בכל דרכיו בעבדו' הש"י וכל עניניו שגם חבר טוב יכול להקימו. וזהו אל אחד מבניו הכהנים: פי' לכוון באחד במס"נ לכבוד הש"י ועל כבודן של ברי. וזהו אל אחד יהי' בכלל גם מבניו הכהנים לזכור מהם כמו שנרמז בשתי הפרשיות של ק"ש שמע והיה אם שמוע אשר לכאורה ענינם שוה רק זה בלשון יחיד ואהבת כו' ופ' והי' אם תשמעו כתיב בלשון רבים בכל לבבכם כו'. אך הכוונה כנ"ל פר' שמע לשון יחיד נמסר למס"נ על אחדות הש"י. והי' אם שמוע הוא בלשון רבים למס"נ על כללות ישראל. וזהו ושמתם את דברי אלה על לבבכם כמ"ש ונשא אהרן את משפט בר ישראל על לבו במס"נ כמבואר במ"א:

מצורע

<b>זאת תהיה תורת המצורע כו' והובא אל הכהן.</b> יל"ד הול"ל ובא אל הכהן כי מעצמו יבא אל הכהן לטהרתו. אך הנה כתיב ישלח דברו וירפאם וימלט משחיתותם. ר"ל כי אמנם כל מחלה וכל נגע אשר בעולם הנה עיקר רפואתו בתורה אשר הוא דבר ה' ובדבר ה' שמים נעשו וכל העולם נברא בתורה לכן שורש הרפואה הוא ג"כ בתורה. והנה הצדיק העוסק בתורה לשמה זוכה לדברים הרבה ונהנים ממנו כו' הוא הרופא נאמן ע"י התורה אשר יצאו מפיו ופרי צדיק לחיים. ועד"ז אמה"כ זאת תהי' תורת המצורע ביום טהרתו ר"ל יום טהרתו הוא בהתורה וממנה רפואה תעלה לכל מחלה ולכל נגע צרעת ולזה צריך אל הכהן הוא הצדיק הדור שפתי כהן ישמרו דעת ותורה יבקשו מפיהו והוא הנקרא כהן ממשיך החסדי' בעולם ועל כזה אמרו בגמ' מובטח אני בו שיהי' מורה הוראה בישראל מאי רבותא בזה שיהי' מורה הלכה מש"ע. אך הכוונה שיהיה מורה דרך הקודש לעמו בני ישראל להמשיך עליהם שפע קדושה וברכה וטובות העליונים הוא המורה הוראה בישראל כמ"ש להורות ביום הטמא וביום הטהור. פי' זה הנקרא מורה הוראה אשר ע"י תורתו שמורה ביום הטמא מגיע את האד' ליו' הטהור להטהר לפני ה'. וכמו שידענו זה מצדיקי הדור שלפנינו שע"י תורתם המשיכו השפעות טובות ורפואה בעוה"ז וכן הדבור יקר של הצדיק בד"ת מרפא מיד והש"י שולח דברי תורה בפיו לרפאות תעלה לכל הצריך לו. כנודע זה המעשה מהרב הקדוש איש היהודי זלה"ה מפרשיסעחי שהי' בעירו בית כזה אשר לא טהור ופעם גברה עליהם המחלה מאד ר"ל ויבואו ויצעקו אליו. אז נפל ד"ת בפיו ברמזים וגימטריאות ואחר תומו ד"ת הלזה שאל אם הגימטריאות נכונים עליהם בחשבונם אז נתרפאו ויהי כן. וזהו שאמה"כ ישלח דברו וירפא' ישלח דברו להצדיק וירפאם. וז"ש זאת תהיה תורת המצורע ביום טהרתו כי טהרתו תלוי בתור'. ו הובא אל הכהן. פי' הובא הדבו' אל הצדיק אשר ע"י הדבור שלו בד"ת מרפא לנפש בנ"י ויטהרו כנ"ל. והבן:
א"י <b>זאת תהי' תורת המצורע כו' ויצא הכהן אל מחוץ למחנה כו'.</b> הנ"ל ברמז הענין מחוץ למחנה דהנה תוך המחנה ישראל הוא מדור השכינה והקדוש'. ומחוץ למחנה הוא מדור החיצונים סביב רשעי' יתהלכון. והנה מבואר בספרים כי לפעמים צריך הצדיק לירד ממקומו למדור החיצונים כדי ללקט משם אורות הוא העלאת הניה"ק מתוך הסט"א כמבואר סוד הענין בהאר"י ז"ל בסוד נפילת אפים. והנה עד"ז היה כל ענין המצורע בדד ישב מחוץ למחנה להתבודד עם ה' שמה וטמא טמא יקרא לכאורה קשה לשון יקרא במקום זה כי הקריאה שייך כשאדם קורא לחבירו לבא אליו וכדומה אבל כאן משמעות הכ' שהקריאה היא להיפך להתרחק ממנו בטומאתו. אכן כאן נ"ל כמ"ש ניחא שגם כאן הכוונה טמא טמא יקרא שקורא לסט"א הם הני"ק אשר שם לאספם ולהעלותם מתוך טומאתם מן החיצונים. וזהו ענין סוד פרה אדומה המבואר בהאר"י ז"ל שגם היא נעשית מחוץ למחנה ע"ד סוד הנ"ל והוא לטהר טמאים ולטמא טהורים כי כן הוא היורד למקום הטנופת מתטנפים כליו. כמו שמבואר בספרים אצל א"א ע"ה כשהקריב לבא מצרימה אמר הנה נא ידעתי כי אשה יפת מראה את וכן הי' ענין יוסף הצדיק במצרים ע"י ירידתו לתוך מדור הקליפו' כנ"ל. וזה ג"כ ענין סוד פרים הנשרפים מחוץ למחנה כיל"ח. והבן. וז"ש בפרה אדומה והזה על האהל ועל הכלים ועל הנפשות אשר היו שם מה ענין נפשות לכאן. אכן הוא מרומז על סוד שבירת הכלים וזהו תיקון הנפשות העשוקות אשר היו שם. ועד"ז הוא שאמה"כ זאת תהי' תורת המצורע המוציא הרע תורת המצורע הוא להעלות ניה"ק ביום טהרתו והובא אל הכהן כנ"ל. והבן:
א"י <b>זאת תהיה תורת המצורע כו' ויצא הכהן אל מחוץ למחנה והנה נרפא נגע צרעת מן הצרוע.</b> הנראה לבאר עפמ"ש בפ' ותקם בעוד לילה ותתן טרף לביתה. רמז לשכינה הקדושה אשר בזמן הגלות הדומה ללילה הוא מעלה את הנשמות כיל"ח שיש רפ"ח ני"ק שנפלו לקליפות. וזהו ותתן טר"ף עולה רפ"ח עה"כ כמנין טר"ף והיא מעלת אותם למקור הקדושה. וידוע כי גם ע"י הצדיק הדור יש עלי' לנשמו' הנדחים דמעת העשוקים אשר נדחו לחוץ ולא זכו בחייה' לבא אל הצדיק לתקנם. גם להם יכול לגמור התיקון ע"י הצדיק כמ"ש טר"ף נתן ליראיו שנתן הכח ליראיו לתקן הרפ"ח ני"ק כנ"ל. ובזה בארנו מאמר הגמרא במס' עירובין דף מ"ה ע"א. תרא א"ר יהודה מעשה בר' טרפון שהי' מהלך בדרך וחשיכה לו ולן חוץ לעיר לשחרית מצאוהו רועי בקר אמרו לו הרי העיר לפניך הכנם נכנס וישב בבהמ"ד ודרש כל היום כולו. ולכאורה תמוה מה שייכות להדרשה שדרש כל היום מפני שלן עתה חוץ לעיר הלא גם בלתי זאת הי' יכול לדרוש בכל עת שירצה. אך הרמז על הנ"ל כי כאשר ראה כי אירע לו כזאת ללין בליל ש"ק חוץ לעיר בלתי ידיעתו שהי' סמוך לעיר אז הבין בדעתו כי לא לחנם אירע לו כזאת רק משמים עכבוהו כדי להעלו' הני"ק אשר נדחו חון לעיר כאשר שמו מוכיח עליו ר' טרפו"ן אותיות טר"ף רמז לרפ"ח ני"ק ונו"ן רמז לעול' הבינה. ובפרט בליל שבת אשר הי' מנהגם של הקדמונים ללכת לשדה לקבל שבת כמ"ש לכה דודי נצא השדה. לכן גם עתה בקבלת שבת אנומהפכי' לצד המערב בשעה שאומרים בואי בשלום הוא ג"כ לקבץ הנדחים מבחוץ לבא לתיקונם הראוי ע"י הצדיק כמ"ש ויעל אברם ממצרים. פי' שהעלה הני"ק שנפלו למצרים ערוות הארץ וההכרח הי' שבא אברהם שמה כדי להעלותם. וגם מה שירד יעקב ובניו למצרים כמ"ש אל תירא מרדה מצרימה כו' ואנכי אעלך גם עלה. פי' שיתעלו עמך גם הנדחים שם. חוץ מיצחק אבינו שהי' עולה תמימה ולא הי' ראוי לירד למצרים לכן נאמר בו גור בארץ הזאת כו' שהי' יושב בביתו וקבץ כל הנדחים. ולזה כאשר הבין ר"ט זאת ישב ודרש כל היום כולו כי ע"י תורתו הי' בכחו להעלו"כל הנשמו' מעומק הקליפות. כמ"ש דרוש דרש משה והנה שורף. פי' ע"י דרשתו בתורה שרף הסט"א על ידי הלימוד בקדוש'. וז"ש יוצר אור ובורא חשך ע"י האור התור' ממיל' נדחה החשך כמ"ש בגמ' חולין חיישינן שמא הבריא. פי' נדחה לחוץ כן נדחה הסט"א מפני הקדושה והעלה הני"ק למעלה. וזה הענין הי' ג"כ במצורע שנאמר בדד ישב חוץ למחנה וטמא טמא יקרא. שציוותה התורה לישב שם בדד וישכיל בדעתו כי לא לחנם הוא זאת רק כדי להעלות בתשובתו הנכונה גם שאר הנדחים דמעת העשוקים. וזה לשון יקרא אסיפה עמו להעלותם יחד. וז"פ תורת המצורע מוציארע. וז"ש ויצא הכהן מחוץ למחנה. כהן הוא הצדיק עובד ה' אשר בכחו לקבץ הנדחים כאשר יצא מחוץ למחנה כנ"ל. לכן גם ביו"כ כתיב ואת פר החטאת ואת שעיר החטאת אשר הובא את דמם לכפר בקדש יוציא מחוץ למחנה. וגם מעשה פרה אדומה הי' בהר הזיתים מחוץ למחנה רמז על הנ"ל לתקן נשמות הנדחים לחוץ להעלותם אל הקדושה כנ"ל:
א"י <b>זאת תהיה תורת המצורע .</b> ותרגום אונקלום דא תהא אורייתא דסגירא. הנראה לרמז בזה כי בא להורות לנו שאם יבא ויעלה ויגיע לאיזה מעלה ומדריגה ע"י לימודו התורה לשמה ועבודתו התמימה לשמה לבל יצעק וירום בחוץ קולו לגלות צדקתו ולהשמיע תוכחתו ברבים רק ישב בדד וידום סגור ומסוגר כי נטל עליו. והיושב בסתר הוא עליון במעל' וזהו זאת תהי' תורת המצורע הוא המוציא רע מנפשו ע"י לימודו ומכנים הטוב בלבו ואמר התרגום תורת המוציא הרע הזה הוא אורייתא דסגירא לישב סגור ומסוגר ביום טהרתו אז והובא אל הכהן לעילא:
<b>והובא אל הכהן.</b> כבר בארנו בפי' הפ' ועתה הנה צעקת בנ"י באה אלי כו'. כי באמת אשר משרע"ה הוא הנולד בבחי' גואל להוציא בנ"י ממצרים והוא הי' ברחמנות על בנ"י כמ"ש וירא בסבלותם אך מפני דתן ואבירם שפגמו במה שאמרו מלשינות לפני פרעה ועי"ז בא משרע"ה להקפדה באמרו אכן נודע הדבר ונסתר במדין ובכוש קרוב לשמונים שנה עד שנגלה אליו הקב"ה בסנה ואמר לו ראה ראיתי את עני עמי במצרים ואז נתעורר רחמיו של משרע"ה עליהם ועמד בתפלה לפני הקב"ה ועי"ז העלה עמו כל התפלות של בנ"י שצעקו זה שמונים שנה מעבודת הפרך. וזה ג"כ הפי' זאת תהי' תורת המצורע מוציא רע אשר כל תפלותיו ותורתו ועבודתו נשאר למטה. והובא אל הכהן הוא הצדיק והעלה אותם לרצון למעלה כנ"ל: וראה הכהן ביום השביעי. הנראה לבאר עפ"י מ"ש ואזמין בה השתא עתיקא קדישא. לרמז על יום השבת שנתעורר עולם הרחמים זקן מלא רחמים. כמ"ש ביום השבת יפתח וזה ואזמין בה השתא ביום השבת עתיקא קדישא. וכאשר מתעורר זה העולם מתעורר ממילא רחמים וחסדים גדולים על בנ"י ולא יאונה להם שום דבר רע ח"ו. וז"ש התרגום על הפ' צרעת נושנת היא סגירות עתיקא היא. פי' שנסגר ממנו עולם עתיקא. וז"ש וראה הכהן ביום השביעי רמז לשבת קודש כאשר בא אל הצדיק אז פותח לו עולם עתיקא כנ"ל שהי' סגור בששת ימי המעשה וביום השבת יפתח וביום החדש יפתח ואז נצמח לו ממילא הישועה והנה נרפא נגע הצרעת מן הצרוע: וזהו ההבטחה בפ' בחקותי ואכלתם ישן נושן תרגום אונקלום עתיקא דעתיק. שיהי' אז כולו שבת ויהיו כל הסעודות בחי' עתיקא קדישא:
<b>ויצא הכהן אל מחוץ למחנה והנה נרפא נגע הצרעת מן הצרוע.</b> לכאורה יל"ד מן הצרוע הוא מיותר. אכן יבואר עפ"י מ"ש במס' עירובין מעשה בר' טרפון שהלך בדרך וחשכה לו ולן חוץ לעיר וכו' ודרש כל היום כולו. כי מה' מצעדי גבר כוננו ודרכו יחפץ כי לא לחנם נשאר ר"ט חוץ לעיר כל הלילה. כי הנה ידוע מהאר"י ז"ל כי אין קץ ואין שיעור לנשמות וני"ק המפוזרים בעולם בדצמ"ח והנה כאשר ר"ע לן חוץ לעיר העלה עמו ניה"ק שהיו במקו' ההוא והם. שסייעו אותו לדרוש לכן ר"ט הי' עמהם כל השבת ההוא כי לו נכון להעלותם כי ר"ט הי' כהן כדאי' בגמ'. וזה הרמוז בשמו טרפו"ן שהעלה את הטר"ף הם הרפ"ח ניצוצין לנו"ן ולכך נשאר לו חוץ לעיר כדי להעלותם. וכן נאמר בבני אהרן וישאום בכתנות' אל מחוץ למחנה כי השני הקדושים הללו יעלו עמהם כל הנפשות הנדחים אשר מחוץ למחנה וכן בכאן הנה המצורע הזה הי' מחוץ למחנה תחת הסט"א והטומא' והוא וכל תורתו ולימודו ולא הי' יכול לעלות למעלה ולכך ויצא הכהן אליו אל מחוץ למחנה להעלותו עם כל תורתו. ואז נאמר זאת תהי' תורת המצורע כי נתנל' תורתו ביום טהרתו כמ"ש והעמידו הכהן לפני ה'. וז"ש והעמיד הכהן את האיש המטהר ואותם לפני ה' ואותם פי' אותיות הלימוד שלו כנ"ל. וזה גם כן נרפא נגע הצרעת מן הצרוע. ר"ל ע"י המצורע הזה שגרם לכהן לצאת אליו ולהעלות הני"ק ממילא יבוא רפואה וטובה להיות נרפא מאליו:
<b>ועפר אחר יקח וטח את הבית.</b> הנה מבואר בספרים כי נגעי הבית האמור בזה רמוז ג"כ על הבית הגדול והקדוש שנחרב בעוה"ר שתי פעמים וכן נאמר ב"פ כי פשה הנגע בביתושב הכהן ובא הכהן. והנה כן יש לרמז בזה במה שאמר הכתוב ועפר אחר יקח וטח את הבית ע"ד שמצינו בנחום איש גם זו דהביא עפרא ואמרו מעפרא דא"א הוא ובעפר ההוא כבש כל המלחמות הרמז על בחי' אברהם שאמר ואנכי עפר ואפר בזה כבש כל החיצוני' וכן כאן נאמר כי לצורך בנין ביהמ"ק צריך ענווה יתירה וקדושה מעלה וזה ועפר אחר יקח ענוה יתירה וטח את הבית בב"א. וכזה אמרתי בפי' הפ' הנה נא הואלתי לדבר ואנכי עפר ואפר כי זהו דרכי התפלה להיות בבחי' ענוה עפר ואפר הם ב' בחי'. עפר הוא השפלות כמ"ש ונפשי כעפר לכל תהי'. ואפר הוא בחי' מס"נ להיות נעשה אפר על קדושת שמו כמו א"א באור כשדים. ובזה פרשתי במגלת איכה. בני ציון היקרים המסולאים מפז ומפנינים איכה נחשבו לכלי חרם. פי' בני ציון הם הצדיקי' המצויני' והם מסולאים מפז ומפנינים. ובמחשבתם הם שפלי' ונבזים בעיניהם כנבלי חרס. הם מעשי ידי יוצר. הם מעוררים חסדי הבורא הוא מעשה יוצר. גם מה שהם גוזרים הקב"ה מקיים וז"פ מעשה ידי יוצר. והבן:
<b>ואשה כי יזוב זוב דמה ימים רבים בלא עת נדתה וכו'.</b> הנ"ל לרמז בזה על אותן הצדיקים שמסרו נפשם על ק"ה. וז"פ ואשה הוא הנפש אשר יזוב זוב דמה ימים רבים שנשפך דמה ויזוב ימים רבים. הוא כמו שאמר ר"ע כל ימי הייתי מצטער על פסוק זה כו' כי בשעה הזאת כשנהרג על קדושת השם נתקבצו כל ימיו כאחד לעלות עמם לשמים כי כולם היו להם עלי' בעת הזאת. וז"פ כל ימי באו לי עתה כי הייתי אך מצטער על פסוק זה לקדש שמו ברבים. וזה הוא נחשב כאלו נהרג ימים רבים כי בכל יום ויום הי' מוכן למס"נ כמו עתה שנתקיים בידו. ועוד יש לפרש ימים רבים הוא כי המס"נ הזה הוא למשמרת לימים רבים לתיקון הדורו' שהיו אחריהם ולקיום בנ"י בהגלות כהיום הזה כמבו' בהאר"י ז"ל. והוא המבואר בזוה"ק כי צעקת ר"י כה"ג על מיתת רשב"ג עומדת לעד עד ביאת המשיח. ונשמע קולו בבואו אל הקודש כל הימים לכפר על בנ"י באורך גלותם. ולכך הנה זה הי' על ידו כאשר הוא הי' האחרון שבכהנים הגדולים ומסירת נפשו הי' עומדת לישראל בזמן הגלות הרב הזה. וזהו הפי' כי יזוב זוב דמה ימים רבים. על ימים רבים זוב דמה עומדת כי קדושה הראשונה קדשה לשעתה וקדשה לע"ל ושורש קדושה הוא מס"נ ונקדשתי בתוך בנ"י. והמס"נ של עשרה הרוגי מלכות הי' התיקון לשעתה ולעתיד לבא על ימים רבים כנ"ל. וזה בלא עת נדתה שלא מת בעתו כי לא בחטאו מת. ולשון נדתה הוא כמ"ש מנדיכם למען שמי וכו'. ומסיים הכתוב וספרה לה שבעת ימים ואחר תטהר. וספר' לשון ספירה לשון זהירות כמ"ש צדקתם תצהיר כאור שבעת הימים שהוא התיקון לשבעת ימי הבנין. ואחר תטהר הוא להעלות ניה"ק מבחי' אחר להעלות מ"נ למלכות להושיבה אל מכונה לתקן טולם במלכות שדי במהרה בימינו אמן:
א"י <b>ואשה כי יזוב זוב דמה כו' וספרה לה שבעת ימים ואחר תטהר.</b> הנראה לרמז ע"ד הכתוב ירושלים כנדה היתה. כי הנה בעוה"ר זה ימים רבים בגלות בלא עת גאולתה. ואמה"כ וספרה לה שבעת ימים הם שבעה נקיים להיות נקי מכל חטא ולשוב בתשובה שלימה עלה עבר ובזה ואחר תטהר. כי זהו התרופה לקרב הגאולה כמ"ש ואחר תשובו והייתם נקיים מה' ומישראל. כי זהו העבדו' בגלות לבער בחי' אלקים אחרים הנקראים אל אחר ולעקור הקוצים מן הכרם. וז"פ ואחר תטהר כמ"ש ואחר תשובו כי תוציא מהם כל הני"ק וזה תשובו את האחר כי תשובו הכל אל אחוזתו בקדושה והייתם נקיים מה' ומישראל. וזה יהי' ע"י וספרה לה שבעת ימים יומין ידיען ובשבת תטהר כידוע. והבן: פרשת אחרי

אחרי מות

<b>וידבר ה' אל משה אחרי מות שני בני אהרן בקרבתם לפני ה' וימותו כו'.</b> יש להבין למה הזכיר הכתוב בזה עוד בקרבתם לפני ה' וימותו הלא זה כבר מבואר למעלה. גם מלת וימותו הוא מיותר שהלא כבר נאמר אחרי מות שני בני אהרן. אכן יבואר בשנקדים עוד המשך הכתובים בפרשה שלמעלה מזו שמסיים הכתוב והזרתם את בני ישראל מטומאתם ולא ימותו בטומאתם בטמאם את משכני אשר בתוכם. זאת תורת הזב כו' והדוה בנדתה וכו' ולאיש אשר ישכב עם טמאה. שיש להבין טעם הכתובים האלו ומה כוונתם להשמיענו בזה. אמנם הנה כבר נודע בספרים בענין סוד בריאת העולם כי בכל דבר שבקדושה הנה סביב רשעים יתהלכון הקליפה סובבת עליו מבחוץ והיא הסט"א החופפת ורובצת לינק מהקדושה כל הימים. ובכל דבר הקדוש יותר הנה הקליפה חזקה עליו ביותר כמבו' זה בזוה"ק בענין הערלה שעל ברית קודש שהוא אבר המקודש יותר הנה הקליפה גברה עליו ביותר ומה גם שהקליפ' לעולם קדמה לפרי כנודע. והוא ענין כח הכנענים בארץ הקדושה שהם היו הארורים הטמאים. וכן ארונה היבוסי במקום בהמ"ק עד שבא דוד המע"ה בכחו הגדול והוריש היבוסי יושב ירושלים שהיא הקליפה החזקה שהי' שם והתחיל לבנות הביהמ"ק כנ"ל. והנה כן תמיד הי' סביב רשעים יתהלכון על מקום הקדושה למצוא שם מקום מנוחתם כמבו' זה הענין בטומאת מת בצאת נפשו הקדושה ממנו הנה הוא אבי אבות הטומאה. וזה הענין בשמירת היסוד עד שבאם ח"ו יסתלק הקדושה ממקומה הנה הם יתפשטו עליו ביותר. והוא הדבר שהי' בחורבן ביהמ"ק תב"ב כי המקום המקודש יותר נחרב ביותר כי ארץ ישראל נחרב יותר מכל הארצות וירושלי' יותר מא"י ומקום הר הבית יותר מכולם עד שבעוה"ר במקום ק"ק נכנס טיטוס הרשע ועשה אותה מעשה כנ"ל שמחמת גודל הפגם בעוה"ר גבר כח הטומאה והסט"א ליכנם במקום המקודש יותר ואין מוחה ר"ל. הנה זה שאמה"כ והזרתם את בנ"י מטומאתם. פי' שיהיו בנ"י מוזרים ומופרשים מכל כוחות הטומאה והסט"א ולא ימותו בטומאתם שלא יתנו להם שום כח לשלוט עליהם חלילה בטמאם את משכני אשר בתוכם שכאשר חלילה יגרום החטא הנה תצא הקדוש' מבהמ"ק כנ"ל ותתפשט שמה כח הטומאה כמו שעשה טיטוס הרשע כנ"ל. והוא שאמה"כ אבד תאבדון את כל המקומות אשר עבדו שם הגוים את אלהיהם כו' ואבדתם את שמם מן המקום ההוא. שלכאו' הלשון כפול אבד תאבדון ואבדתם. ומהו מן המקו' ההוא בלשון יחיד ולמעלה אמר כל המקומות. אכן הוא כמ"ש שהזהיר הכתוב לאבד את כל המקומות וכל ע"ג שהם כחות הטומאה לגרשם ולבטלם עם כל המקומות אשר מגיע שם עבודתם שהוא כסא ס"ם לעקור מן הארץ ואח"כ אמה"כ ואבדתם את שמם מן המקום ההוא שהוא בהמ"ק ליכנס בו שלא תתנו להם כח ע"י הפגם לטמא את בהמ"ק כנ"ל ובזה שסמך לא תעשון כן לה' אלהיכ' שלא יטמא משכני אשר בתוכם כנ"ל. והנה זה שסיים הכתוב בזה בטמאם את משכני אשר בתוכם. זאת תורת הזב כו' והדוה בנדתה כו' ר"ל טומאת משכני האמור למעלה הנה זאת תורת הזב והנדה והמצורע וכו' שהם כחות הטומא' והסט"א שהם הן המטמאים משכני וגבול הקדושה. ואלו הן עשר כחות הטומאה שמנה התנא במשנה פ"א דכלים ע"ש. וזה שאמר שם עשר טומאו' פורשו' מן האדם ר"ל עשר כחות הטומאה האלו יהיו מופרשי' מן האדם לעולם לבל יהיו להם חלילה שום אחיזה בו ועי"כ בנפילת כח הסט"א יתעלה כח הקדוש' לכך אמר שם מיד עשר קדושות הן ר"ל שהם קיימים לעולם והן עולים. והנה אלו שרמז הכתוב כאן זאת תורת הזב וכו' ומסיים ולאיש אשר ישכב עם טמאה שהוא התגברות הסט"א עד מקום ק"ק שנכנם טיטוס עם הזונה הטמאה כנ"ל. ולכך סמך לי' מיד אחריו אחרי מות שני בני אהרן בקרבתם לפני ה' וימותו. פי' אופן ביטול כח הטומאה והסט"א הוא כמו שעשו בני אהרן בקרבתם לפני ה' במסירת נפשם והעלאת מ"נ בקדושה ע"י כן נתבטלו כחות הטומאה וזהו בקרבתם לפר ה' במס"נ וימותו מוסב על הקליפות האמורים לעיל בפסוק זאת תורת הזב שהם מתוע"י מס"נ של בני אהרן שכן הוא מבואר בהאר"י ז"ל בסוד מס"נ של עשרה הרוגי מלכות כדי לבער החיצונים ולטהר את העולם. וזה שאמר כאן דבר אל אהרן אחיך ואל יבא בכל עת אל הקדש כי אם בזאת יבא אהרן כו' ר"ל במס"נ הזאת של בני אהרן שהמיתו הקליפו' יוכל לבא אל הקדש להקריב קרבנות לכפר על הקודש כו'. והבן:
א"י <b>וידבר ה' אל משה אחרי מות שני בני אהרן בקרבתם לפני ה' וימותו.</b> יל"ד בכפל הלשון מיתה למה אכן הנה כבר נתבארב האר"י ז"ל ענין סוד של מס"נ בנפילת אפים שהוא למסור נפשו למיתה לירד למקום המות והקליפות להעלות משם ני"ק נשמו' ישראל והתורות שנפלו בעמקי הקליפות. שזהו ענין התורה שהיא בגלות כמ"ש וזרח משעיר למו הופיע מהר פארן כו' שהתורה יצאה מגלות שלהם. וזהו ויהי בשמעכם את הקול מתוך החשך היינו חשכת הגלות שהיתה עתה האירה מכבודו ית"ש כנ"ל וזהו שמצינו בלשון הזוה"ק פ' כי תשא מלה דא בחשוכא אתטמר עד השתא דנפקת מתמן והא נהיר עד רום רקיע כו' הוא ע"ד הנ"ל שהי' הדבר הזה עד הנה בחשכת הגלו' ועל ידי רשב"י יצא לאור. וכן הוא בכל התורות של הצדיקים שהם מוציאים לאור כנ"ל. וזה הי' הענין שהוצרך להוציא התורות מפי בלעם שהיו הדברי' האלה משוקעים בתוך הקליפות הרשע ההוא והוצרך לשום רסן וחכה לתוך פיו להוציא הדברים האלה ממנו מעט מעט עד אשר לא נשאר בו כלום כמבו' במ"א ע"ש. וזהו אשר בחר בנו מכל העמים היינו להוציא התורו' וני"ק מכל עובדי כוכבים ונתנה לנו כמ"ש במ"א. והנה זה הוא העבדות של הצדיקים להעלות מ"נ למע' ע"י מס"נ להוציא הבירורים מתוך הקליפות ולהעלות' בסוד מ"נ אל המלכות זו"נ ומשם לאו"א אריך ועתיק שעי"כ נעשה היחוד בכל העולמות כיל"ח. אמנם הנה דרך העלאת מ"נ הנה ידוע שהוא צריך להיות דרך דרגין בתחלה אל יסו"נ להתקן שם ואח"כ לז"א או"א מעלה מעלה כר'ל כמבואר כ"ז בהאר"י ז"ל ובזוה"ק מצינו כמה פעמים מאן דבעי למיעל כי אם בהאי תרעא דזאת יראת ה' שכינתא תתאה ע"ש. והנה זהו ענין הכתובים שלפנינו. דהנה למעלה מסיים הכ' ולאיש אשר ישכב עם טמאה וסמיך ליה הפ' אחרי מות שני בני אהרן כו'. כי זהו הענין שהי'בשני הצדיקים הקדושים הללו שמסרו נפשם על ק"ה במס"נ לירד ולהעלות ניה"ק מתוך קליפות הטמאה שזהו המבואר בזוה"ק פ' וישב על ענין הקליפה וימאן לשכב אצלה כד"א ולאיש אשר ישכב עם טמאה היינו הקליפה הטמאה שאלמלא יהי' לה כח יותר היתה מחרבת העולם כולו ח"ו ע"ש. והנה אלה הצדיקים שני בר אהרן הם ירדו אל מקום הטומאה ההיא במס"נ והעלו ניה"ק רכוש רב. אפם הנה הפגם הי' שלא העלו המ"נ האלו דרך דרגין תחלה ליסו"נ להיתקן שם ואחר כך ז"א לאו"א וכו' כמ"ש אך הם העלו אותן הני"ק וקרבו מיד לפני ה' ולכך נענשו ע"ש. וזהו ביאור הכ' אחרי שסיים לעיל ולאיש אשר ישכב עם טמא' ונזכר שם תחלת הפסוק זאת תורת כו' ר"ל שיש שם תורות בתוך טומאת הקליפות האלו וצריך א"כ להעלותם משם לכך נאמר מיד אחרי מות שני בני אהרן כנ"ל כי הם מסרו עצמם למיתה למען הוציא ממקום הטומאה כל הני"ק. אך החסרון הי' בקרבתם לפני ה' שהעלו הני"ק למעלה שלא ע"ד דרגין. והקריבו אותם מיד לפני ה' מעלה מעלה שלא ע"ד יסו"נ תחלה כנכון לכך נענשו וימותו. כמבואר בזוה"ק מאן דאתי ליחדא שמא קדישא עלאה בעי ליחדא מסטרא דזאת כו' כמא דכתיב בזאת יבא אהרן אל הקדש כו' אבל אם לא דינא אשתכח ע"ש. וכן הוא בזוה"ק בפ' זו ע"ש. וזהו שנאמר במ"א בהקריבם אש זרה היינו שאותן הני"ק עדיין היו בבחי' זרים לעלות מיד לפני ה' שלא היו מתוקנים עדיין ולא היו הני"ק ראוים עדיין לעלו' למקום גבוה כזה כמבואר. וזהו אשר לא צוה אותם היינו שעל העלאה בבחי' כזאת לא נצטוו. וכן לא צוה לא הי' יכול להתחבר עמהם ולא הי' יכול לעשות היחוד עי"כ. וז"ש בגמרא שלא נשאו נשים היינו רמז לבחי' מלכות שבעולמות שלא העלו הני"ק אליהם כנ"ל ולא נעשה היחוד על ידיהם כנ"ל. וזהו הענין סוד הארבעה שנכנסו לפרדס. והבן. וזה שנאמר אח"כ לאהרן מיד ואל יבא בכל עת אל הקדש שהוא לא יעשה בחי' עת כזה אל הקודש רק בדרך דרגין יהי' כנ"ל בזאת יבא אהרן אל הקודש. רק בההיא זאת תחלה יעול הכל מעלין לירושלים כנ"ל. והבן:
א"י <b>אחרי מות שני בני אהרן כו' בזאת יבא אהרן כו'.</b> הנ"ל ברמז הכתובים דהנה כתיב אנכי שולח לכם את אליה הנביא לפני בא יום ה' הגדול והנורא כו'. יש להבין מה הבשורה והמעלה שישלח את אליהו לפני יום ההוא או באותו היום הלא אם יהי' הרצון לקרב הגאולה הנה היום ההוא ג"כ יקרב עם אליהו. אכן הנה כתיב ואמר הדור האחרון בניכם אשר יקומו מאחריכם וכו' על מה עשה ה' ככה לארץ הזאת כו' ואמרו על אשר עזבו כו' ונאמר אח"כ והי'כי יבואו עליך כל הדברים האלה וכו' ושבת עד ה' אלהיך ושב את שבותך אם יהי' נדחך בקצה השמים משם יקבצך כו' ומשם יקחך. יל"ד הנה התורה נכתבה לפנינו מאז ועד עתה בכל דברי הסיפור הזה ואין שואל ואין מבקש על מה עשה ה' ככה ומתי יהי' זה. גם יל"ד למה תלה האמירה הזאת בדור האחרון. אכן הנה אמרו חכז"ל כי שאלת האדם ליום הדין צפית לישועה. יש להבין ענין הצפי' הזאת מה טיבה. אמנם הנה ענין הצפי' הזאת היא להיות האדם מצטער ומתפלל על גלות השכינה שכבודו ית"ש מחולל בין הרשעים וצריך לצפות לישועת ה' במהרה וזהו צפית לישועה כמ"ש שברתי לישועתך ה' וכאשר האדם כל ימיו במחשבה זו הנה עי"כ מעורר ענין הגאולה במהרה להיות כביכול צדיק ונושע והוא זוכה לראות בחייו בנחמת ציון העתידה כמ"ש שישו אתה משוש כל המתאבליסעלי' ר"ל כי זוכים מיד לשוש אתה בעוה"ז כל המתאבלים עלי'. והנה אם היו כל ישראל מצפי' לישועה הזאת ושבים על עוונותם בכל לבבם ובכל נפש' אז היו מעורריסבאמת קץ הגאולה מיד. וע"ז הוא שאמה"כ ואמר הדור האחרון ר"ל כל דור שישים על לבם את הדברים האלה להצטער על גלות השכינה ולשוב אל ה' הנה הם יהיו הדור האחרון כי מיד ושב ה' אלהיך את שבותך ולכך קראם הכתוב הדור האחרון כי אם יעשו כן יושיעם ה' מיד ויהיו הם האחרונים בהגלות כמו שנתבאר כל המתאבל על ירושלים זוכה ורואה מיד בשמחתה. והנה נשמות נדב ואביהוא שני בני אהרן הם היו כל ימיהם במחשבה קדושה הזאת למס"נ על כבוד ה' כמ"ש בקרבתם לפני ה' שהיו נכורם ליקרב כקרבן לפני ה' וכל עניניהם הי' רק על קרבת כבוד ה'. והנה הנשמות האלו באו אחר כך בפנחס כמ"ש הכתוב בקנאו את קנאתי בתוכם וכן באליהו אמה"כ קנא קנאתי לה' שהיו ג"כ הנשמות האלו בו וכל ימיו התקנא רק על כבוד הש"י ב"ה לקדש את שמו ברבים כמבו' בכתוב. נמצא כי עבדות של אליהו סורו לצפות על כבודו ית"ש שיתגדל במהרה לא זולתו. הנה ע"ז אנו מתפללי' שמחנו ה' אלהינו באליהו הנביא עבדך ובמלכות בית דוד משיחך ר"ל שנזכה גם אנחנו לבא למעלות העבדות של אליהו הנביא הזאת שבארנו שיהי' כל כוונותינו רק לקנא על כבוד השי"ת ב"ה שהוא מחולל בין הרשעים. וז"פ שמחנו ה' אלהינו באליהו הנביא עבדך היינו העבדות של אליהו הנביא ולצפות רק על מלכות בית דוד משיחך. אז בוודאי במהרה יבא ויגל לבנו כי על ידי העבדות הזה יקרב הגאולה ב"ב. וז"ש הנה אנכי שולח לכם את אליה הנביא לפני בוא יום ה' הגדול והנורא. כי בע"כ צריך לשלוח את אליהו לפני הגאולה להיות בנ"י מתעוררי' בענין העבדות של אליהו שבארנו ואז עי"כ יבא מיד יום ה' הגדול ע"י שישימו על לבם להצטער על גלות השכינה ויצפו כולם כאחד על ישועת ה' הנה יזכו מיד לראות בנחמת ירושלים. וזהו שאמר הכתוב בענין העבדות של כה"ג ביום הכפורים שהוא בעד כל ישראל ונאמר לו להזכיר אותו ענין מיתת שני בני אהרן וכח עבודתם שהי' בקרבתם לפני ה' וימותו שכל ימיהם היו חפצים למות על קרבת ה' ולמס"נ על קידוש שמו ית' וכזה יהי' העבדות של כה"ג להמשיך על ישראל שיהיו כולם נכונים למס"נ הזה ובזאת יבא אהרן אל הקדש עסכל ישראל בביאת משיחנו בב"א:
א"י <b>אחרי מות כו' בקרבתם לפני ה' וימותו .</b> הנ"ל בדקדוק כפילת הלשון כנ"ל. לפי מה שבארנו בענין מיתת שני בני אהרן שהיו במס"נ לצורך העתיד כי ע"י קרבתם לפני ה' יהיו עולים כל הנשמות הקרבים לפני ה' כמבואר בכתבי האר"י ז"ל. וזה הי' עוצם צדקתם אע"פ שהיו יכולים להחיות עצמם מ"מ לא רצו לבעבור יהי' ענינם לטובת כלל ישראל כמ"ש אצל ר"ע שאמרו לו תלמידיו רבינו עד כאן מהו הלשון עד כאן. אך הם ידעו בגודל כח של ר"ע שהי' בכחו להחיות מתים ולהחיות א"ע ולעקור כל הקמים עליו כרגע ע"כ תמהו למה נתן נפשו להריגה ביסורים כאלה וזה שאמרו לו רבינו עד כאן למה לא תציל את נפשך. והוא השיבם כל ימי הייתי מצטער על פסוק זה להיות מוסר נפשי עבור כלל ישראל וכן היה באמת. כי כל ענין עשרה הרוגי מלכות הוא תיקון כל העולמות מ"נ בבחי' מלכות לכך נקראים בני מלכות כמבואר בהאר"י ז"ל. וזה שהי' בבני אהרן אעפ"י שיצאה נשמתם היו יכולים להשיב להם כמו במ"ת שפרחה נשמתן ואח"כ חזרה להם אך הם לא רצו בזה. וז"ש אחרי מות כו' וימותו עוד הפעם כי לא רצו להשיב נשמתם וזהו ב' מיתות לבעבור יהי' כפרה לזרעם אחריהם. וז"ש חכז"ל מה הקרבנות מכפרים אף מיתת הצדיקים מכפרת כי כן הוא באמת הצדיקים הם העוליה את הקרבנות ועל ידם נעשה הכל. והבן:
<b>כתונת בד קדש ילבש כו'.</b> ד' בגדי כהונה הללו כבר נתבאר בפר' וישב בענין כתונת הפסים מבואר במד"ר שעשה לו ד' בגדים. וצריך להבין מה שקנאו בו אחיו עבור משקל ב' סלעים. אולם יבואר עפ"י הידוע שכל ההשפעות יורדים למטה מעולם העליון מחמת המצות ומעש"ט שנעשי' למטה. אך צריך שמירה גדולה מהחיצונים לבל יבוזו זרים מחמת הפגמים שעושים בנ"א וז"ש ועזבו לאחרים חילם. ובזמן שיש צדיק בעולם אשר ההשפעו' יורדים על ידו הוא עושה להם לבוש לצמצם השפע להיות יורד רק לבנ"י עם סגולתו ולא תתפשט להחיצוני' כלל. וז"ש כי לא המטיר כו' ואדם אין לעבוד את האדמה. פי' כל זמן שלא הי' אדם בעולם להיות צנור היורד השפע על ידו לא הי' יכול להוריד השפעות. ודבר זה הי' משתלשל עד יעקב אבינו ע"השהוא הי' הצי"ע והי' רצונו למסור אותו הכח ליוסף כמ"ש כי בן זקונים הוא לו לכן עשה לו כתונת פסים בחי' לבוש לצמצם השפע היורד על ידו כמ"ש יכין רשע וצדיק ילבש. ר"ל הרשע עושה הכנה לחטוף השפע. והצדיק עושה לבוש להיות מכוסה לבל יבוזו זרים. וזה ג"כ וילבש צדקה כשריון. וז"ש ויברך אלהים את יום השביעי. הצדיק נקרא אור שבעת הימים. ויקדש אותו. מדת היסוד. אשר ברא אלהים לעשות. עולם העשיה מתנהג ע"י הצדיק. ולזה קנאו בו אחיו. במה שבחר בו להיות בחי' היסוד צי"ע. לכן הפשיטו את כתנתו אלו ד' בגדים להפשיט ממנו כח הצי"ע. וזה היה מעוות אשר לא יוכל לתקן כי ירדו כל ההשפעו' למצרי' כמ"ש כי יש שבר במצרים ובביתו של יעקב הי' חסר לחם. וז"ש יעקב כתונת בני חיה רעה אכלתהו טרוף טורף יוסף כי ע"י שהפשיטו את כתונת יוסף ירד השפע להחיצונים וטרף עולה רפ"ח עה"כ כמנין רפ"ח ני"ק שירדו לחיצוני'. חיה רעה אכלתהו. ר"ל הרשעי' יקחו כל ההשפעות. וז"ש ולא נחלו על שבר יוסף. וז"ש ויקח משה את עצמות יוסף עמו כי השבע השביע כו' פקד יפקוד אלהי' אתכם. רצ"ל פקיד' ההשפעה יהי' אתכם לבל יבוזו זרים. וכן הדבר נוקב והולך בכל דור ודור צריך להיות צי"ע שעל ידו ילכו ההשפעו' ביושר לצדיקים לכן מובחר האנושי הוא הכה"ג שנכנם לפני ולפנים בי"כ ואז הורדת השפע על כל השנה עבור בנ"י והי' צריך שמירה מעולה מהחיצונים ולכן כאשר נכנם לפני ולפנים הי' צריך ללבוש ד' בגדים כשנכנם לפנים ובחוץ שמונה בגדים. וזה שמצינו בלשון המשנה במס' יומא בבגדי כהונה בלשון כלים כמ"ש בשחר הי' לובש כו' דהול"ל בגדים. אך כלי הוא לשון בית קבול לרמז על הנ"ל לצמצם השפע רק לכנ"י. וז"ש כאן כתונת בד קדש ילבש כו' בגדי קדש הם שיהי' הקדושה רק לצדיקים לכן נקרא ת"ד י"ג מכילין דרחמי כיל"ח. כי הם ג"כ לשון כלים להכניס בהם השפע עבור כנ"י (ולזה חשבו כל פועלי און. לבטל מבנ"י מצות ה'). והבן:
<b>ומאת עדת בנ"י יקח כו'.</b> פרש"י שיהיה משל צבור. יש להתבונן מה קמל"ן בזה הלא כל הקרבנות של כה"ג אפי' החביתין שבכל יום היו ג"כ מקופת הקהל חוץ מפר יום הכפורים שהי' משלו. רק יש לרמז בזה עפ"י מ"ש בשם הרב הגאון אדומ"ו מוהר"י מפרשעדבארז זלה"ה על מ"ש והכהני' והעם העומדים בעזרה. פי' שהעם עמדו בעזרתו בתפלה ותחנונים עבור הכה"ג שיקובל עבודתו ברצון. כי האמנם הוא מובחר האנושי מכלל ישראל. אעפ"כ לא הי' בכחו לגשת אל הקדש בלתי סעד ועזר מבנ"י אשר נתנו בו כח. וז"ש והכהן הגדול מאחיו גדלהו משל אחיו. ר"ל גדולתו הי' מכח אחיו כלל ישראל המסייעים אותו. וכיוצא בזה שמענו אומרים בשם הרב הקדוש מוהר"מ מענדלי מפריסטוג זלה"ה מ"ש בגמ' הארון נושא את נושאיו רמז לצדיק הדור הוא נושא את נושאיו שהוא נושא את התלמידי' הנלווי' אליו כנשר יעיר קנו על גוזליו ירחף. אך צריך להיות מקודם אתערותא דלתתא מן התלמידים עי"ז נתרבה כח הרב להיות נושא את נושאיו להגביהם למעלה לתקנם דוגמת הארון שהי' נושא את הכהרם הנושאים אותו כמ"ש והי' כאשר נתקו כפות רגלי הכהנים וכו'. וזה ג"כ רמז כאן בפ' הזה ומאת עדת בנ"י יקח. לשון עדים גם לשון דעת. כי מכח הדעת של בנ"י יקח הכה"ג הכח בעבודתו אל הקודש פנימה. וז"ש בנדב ואביהוא בקרבתם לפני ה'. שהלכו להתקרב לעבודה מעצמם ומכחם לכן וימתו. (וז"ש וידם אהרן וכו' בקרובי אקדש כו' כמבו' במ"א):
<b>כמעשה ארץ מצרים אשר ישבתם בה לא תעשו .</b> יל"ד הלא מבואר בתורה כל מצות ל"ת למה צריך לומר כמעשה ארץ מצרים לא תעשו. ועוד מ"ש אשר ישבתם בה ואם לא ישבו בה הי' מותר לעשות כמוהו בתמיה. אך יש לומר שלא יחשוב הישראל שיושב בין הישמעאלים שמותר לעשות כמעשיהם התועבים. וזה נדמה בעיר אדם כהיתר גמור דהא לא כתיב מפורש הלאו בתורה. ולזה בא ללמד אפי' כמעשה כל דהוא כו' שיהי' מובדל מהם בכל דבר וזה במעשה ארץ מצרים אשר ישבתם בה כו' ובחוקותיהם כו':
<b>ושמרתם את חקותי כו' וחי בהם אני ה'.</b> כבר בארנו במ"א כי כל המצות שבנ"י עושים הם תיקון לקומת האדם הראשון שכל הנשמות תלוים בו. וזה אשר יעשה אותם האדם וחי בהם אני ה'. כביכול זה החיו' של הקב"ה. כמ"ש בגמרא ישראל מפרנסין לאביהם שבשמים. והבן.

קדושים

<b>קדושים תהיו כי קדוש אני ה' אלהיכם.</b> הנראה לפרש ע"ד שאמרו חכז"ל כל הנטפל לשם מלפניו נמחק כגון בה' כה' לה' אותיות השמוש לפניו נמחק והנטפל לשם מלאחריו אינו נמחק כגון אלקיכם שכבר קדשו השם. הרמז בדבריהם ז"ל כי הנה כבר אמר הכתוב ואתם הדבקים בה' אלקיכם וכ"כ ובו תדבק ובו תדבקון ר"ל שיהי' לבנ"י דביקות בהש"י ב"ה ע"י המצות ומעש"ט. והנה לכך בא הרמז בדבריהם ז"ל אע"פ שהאדם עובד הש"י וזוכה למעלת הדביקות ההיא בכ"ז לא יגבה לבו להתרומם בדרכיו ולחשוב כי כבר עלה במעלות והוא עומד תמיד לפני ה' ב"ה כי איש כזה עדיין יכול לפול ממדריגתו מטה מטה חלילה. אך הדרך האמת הוא מי שאינו חשוב בעצמו לכלום אף אם יזכה להשיג במעלות ומדריגות ידמה בעצמו כמ"ש א"א ע"ה ואנכי עפרואפר וכמ"ש דוד המע"ה נטיתי לבי לעשות חוקיך לעולם עקב. ר"ל אע"פ שנטיתי לבי לעשות חוקיך וזכיתי למעלות הגבוהים בכ"ז לעולם עקב תמיד אני זוכר בעצמי כי עודני עקב בשפל האנשים. וכן אמר אם לא הלכתי בגדולות ונפלאות ממני אם לא שוויתי ודוממתי נפשי כגמול עלי אמו כנ"ל. וז"ש חכז"ל כל הנטפל להשם מלפניו ר"ל שהוא חושב בעצמו שהוא נטפל ודבוק להשם מלפניו ועומד לפני השם במעלת הצדיקים הגדולים הנה זה נמחק. אבל הנטפל לה' מלאחריו שהוא עדיין בחי' אחורים להש"י ואינו מחזיק א"ע לכלום והוא שפל ועניו וכרוך אחרי ה' זה האיש אינו נמחק וזוכה לדביקות ה' כמ"ש אחרי ה' אלהיכם תלכו. וע"ז נאמר ובו תדבקון שכבר קדשו השם. וזה הרמז בכ' קדושים תהיו. ר"ל תהיו במעלה זאת קדושים אם תחשבו לשער בעצמיכ' כי קדוש אני ה' אלהיכ' תחשבו בעצמיכם בחי' הדביקות בה' לאחריו כמו אלהיכם הוא כ"ם אחרי השם בבחי' זו תהיו קדושים כנ"ל. ורמז בזה מה דאיתא בגמ' מברך על העיקר ופוטר את הטפילה. ר"ל מברך על עיקר השם ופוטר את הטפילה לו מן הדין כשהוא רק בבחי' זו להיות טפל מלאחריו. וזה שמצינו בגמ' שאמר ר"י בן זכאי אני דומה כשר לפני המלך ור"ח ב"ד דומה כעבד לפני המלך ר"ל שר"ח ב"ד יש לו מעלה הזאת שהוא בענוה יתירה לפני הש"י ושואל מאתו כעבד ואני דומה בעיניו כשר לפני המלך לכן הוא פועל ישועות וכ"ט מהרה ממנו. בימינו:
א"י <b>קדושים תהיו כי קדוש אני ה' אלהיכם.</b> הנ"ל דהנה א"א בזמירות של שבת עזור לשובתי' בשביעי כו' צדקתם תצהיר כאור שבעת הימים. פי' הצדיקי' הם נמשלים ונקראים בבחי' אור כמ"ש במדרש ויהי אור זה מעשיהם של הצדיקים והם בצדקתם יצהירו ויאירו כאור שבעת הימים. דהנה כבר אמרו חכז"ל באור של מע"ב גנזו לצדיקים לע"ל. ורצונם ז"ל בזה ע"ד שאמרו ז"ל קדושה הראשונה קדשה לשעתה וקדשה לע"ל הפי' הוא בכח הקדוש' הראשונה שקדש' לשעתה נמשך עי"ז ג"כ הקדושה לע"ל אשר לא תפסק לעולם והנה כן אחרי אשר האיר הש"י מאורו הגדול שהם הצדיקים המאירים לעוה"ז מתחלת הבריאה מאז כמו שעלה הרצון לפניו ית"ש להוציא ולהאציל נשמות הצדיקים המאירות לעולם כולו מתחלת הבריאה לכן גם אח"כ כאשר באו לעוה"ז והאירו תבל בצדקתם גם אחרי אשר אספו נגהם ונסתלקו מעוה"ז עדיין צדקתם תצהיר לעולם כאור שבעת הימים ואורם קיים לעולם להאיר כל הימים בלי הפסק כמ"ש צדקתם עומדת לעד. וזהו כאור שבעת הימים שהי' מאיר מסוף העולם עד סופו. וז"ש גנזו לצדיקים לע"ל ר"ל לצדיקי' הללו בשעתה בתחלת הבריאה להיות עתידים לבא בכל דור ודור להאיר עיניהם של בנ"י בצדקתם כמ"ש שהראהו הקב"ה לאדה"ר דור ודור ודורשיו כי מתחלת הבריאה חלק הקב"ה תיכף להיות צדיק בכל הדורות הבאים אשר יאירו עיניהם בצדקתם והם נקראים בני דורו של הצדיק כמו דורו של אברהם דורו של חזקיהו דורו של רשב"י כל בני הדור תלוים באורו של הצדיק. וזהו ג"כ מ"ש גנזו לצדיקים פי' אף שנגנז ונסתלק הצדיק מעוה"ז ונגנז בסתר עליון אעפ"כ הוא לע"ל עדיין הם מאירים לדורות הבאים אח"כ. וז"ש מה רב טובך אשר צפנת ליראיך. והנה כן מבואר בזוה"ק כי משרע"ה אתפשטותי' בכל דרא כי בא בצדיקי הדור בכל בחי' דור ודור וזהו ג"כ הפי' בדבריהם ז"ל גנזו לצדיקים לע"ל וסילקו מעוה"ז לשעתם כדי שיהיו עתידים לבא אח"כ בהצדיקים בכל דור וז"ש הכתוב דבר אל בנ"י ר"ל בכל דור ודור אתה תדבר אל בני ישראל קדושים תהיו כנ"ל:
א"י <b>קדושים תהיו כו' איש אמו ואביו תיראו ואת שבתותי תשמורו.</b> הנ"ל בסמך ענין שבת לקדושים תהיו וכבוד או"א. דהנה שורש הקדושה הוא ענין מס"נ כמ"ש ונקדשתי בתוך בנ"י כי ע"י המס"נ כל ששה ימים הם ההכנה לשבת כי עי"ז נעשה אח"כ השבת בעליית הנפש ונתוסף לו אח"כ נשמה יתירה בשבת. וזהו ושמרתם את השבת כי קודש הוא לכם. כי בשבת העיקר הוא מס"נ והעלאת מ"נ בקודש כי כל חלקי היסוד משתוקק אל יסודו לעלות לשרשו לכן בשעת עליית העולמות תתעלה ג"כ חלקו ונפשו ועי"כ באה לו קדושה ונשמה יתירה מלמעלה כנ"ל אדם מקדש עצמו מעט מקדשין אותו מלמע' הרבה. וזש"א והתקדשתם והייתם קדושים כי אני ה' מקדשכם ע"י המס"נ והקדושה שלמטה באה נשמה יתירה וקדושה שאני ה' מקדשכם כנ"ל. וז"ש ביום השבת שמך ה' אלהינו יתקדש. וז"ש זכור ושמור בדבור אחד נאמרו שבחי' קדושה של זכור ושמור בשבת תלוי בדבור של אחד הוא המס"נ בק"ש. וז"ש קדושים תהיו במס"נ עי"כ איש אמו ואביו תיראו שתעשו היחוד העליון של או"א וזהו לשון תיראו כמו רואה אני את דברי אדמון לשון חיבה. ועי"ז את שבתותי תשמורו תזכו לקדושת שבת ונשמה יתירה כנ"ל:
א"י <b>קדושים תהיו כו'.</b> הנ"ל דהנה כתיב וכי תזבחו זבחתודה לה' לרצונכם תזבחוהו ביום ההוא יאכל כו' ' הנ"ל לרמז בזה כי ענין זביחה הזאת הוא רמוז על מס"נ של הצדיקים אדם כי יקריב מכם שהצדיק הוא מקריב א"ע לזבח על קידוש השם ית"ש וזהו נקרא זבח תודה כי אין בו שום עון אשר חטא להתחייב עבורו רק בדרך תודה הוא ואמר הכתוב לרצונכם תזבחוהו ר"ל שיהי' המס"נ הזאת תמיד על מחשבותיכ' ותרצו ותצפו ע"ז כמ"ש ר"ע כל ימי הייתי מצטער כו' מתי תבא לידי ואקיימנו וע"ז אמה"כ כי האיש הצדיק שהוא בבחי' זאת ביום ההוא יאכל ר"ל מיד אחר פטירתו עלי' תהי' לו ביום ההוא. כי אדם אחר מבואר בספרים כי צריך להזדכך עכ"פ שלשים יום אחר מיתתו טרם יעלה בית ה'. אבל הצדיק שהוא במס"נ הנה מיד כשנפטר יש לו עלי' כמבואר זה בע"ח כי הצדיקים שהם במס"נ עולים מיד. וזהו ביום ההוא יאכל לשון אכילה בזה הוא בסוד שנאמר אכלו ריעים כמבואר בזוה"ק. ועד"ז נאמר לחם אלהיהם הם מקריבים כיל"ח. וזהו שסמך אח"ז מיד ושמרתם את מצותי וכו' ונקדשתי בתוך בנ"י שזהו המ"ע של מס"נ כנודע. והנה זהו שנאמר אצל בני אהרן אחרי מות שני בני אהרן בקרבתם לפני ה' כי מיד אחרי מותם נתקרבו ועלו לפני ה'. כי הם היו בקרבתם לשון קרבן תמיד לפני ה' במס"נ על כבוד השם. וזה שאמר כאן קדושים תהיו שתהיו בבחינת קדושים האלו במס"נ כי שורש הקדושה הוא מס"נ כמ"ש ונקדשתי בתוך בנ"י. וכן מבואר בזוה"ק על פ' בראותו ילדיו מעשי ידי בקרבו יקדישו שמי זה קאי על חנני' מישאל ועזרי' שמסרו נפשם על קידוש השם. ובזה את אלהי ישראל יעריצו. ועל פסוק זה הוא סדר הקדושה של נעריצך ונקדישך בכל יום תמיד כנ"ל:
<small>(מכי"ק)</small><br><b>איש אמו ואביו תיראו ואת שבתותי תשמורו וכו' אל תפנו אל האלילים וכו' וכי תזבחו זבח שלמים וכו' ואוכליו עונו ישא.</b> סמיכת הפרשה הזאת מה ענין זה לזה. הרמז בזה להורות לנו הדרך במצו' שיהיו נקיים בגוף ובממון דהיינו אם צריך ממנו לכיבוד אב ואם ולעשות בו עונג שבת או צדקה לת"ח הקרוי' שבת כמבואר בזוה"ק. בזה יהי' הוא שיעשה עולה בממון דהיינו שיחמוד כסף וזהב עליהם ויאמר בלבו כמה אני עושה מצות ומעש"ט ולא אעבור רק על לאו אחד ליקח דבר מע"ג או לעשות עולה במדות שזה ג"כ כעובד ע"ג ויאמר בלבו הלא אין אני לוקח עבור עצמי רק בשביל כיבוד אב ות"ח היושבים לפני ה' בבהמ"ד. על זה מביא הכתוב וכי תזבחו זבח שלמי' לה' לרצונכם תזבחוהו ופרש"י שאם תחשבו מחשבת פסול לא ירצה לפני. הרי לפניך שאין הקב"ה חפץ במצות רק שיהיו נקיים אפי' במחשבת פיגול האוכלו בכרת. לכן גם המעות צריך להיות נקי מכל ויהי' כסף טהור. לעני ולגר תעזוב אותם. לא תגנובו. אל תאמר בלבבך בנתנך צדקה ושכר מלמדות ועשיית המצות על סמך זה תגנוב ותכחש באומרך הלא אין אני לוקח בשבילי רק עבור עניים ובני לת"ת. ומצינו כיוצא בזה בשם הבעש"ט ז"ל שהי' המלאך מיכאל מלמד זכות שמה שישראל עושים רמאות במשא ומתן הכל עושים לשם שמים להחזיק בניו לת"ת ולישא בת ת"ח ולהנות ת"ח מנכסיו. אני ה' נאמן לשלם שכר ואסייע לך לעשות צדקה ואני שונא גזל בעולה. ובזה יש קשר לפסוקים הללו. והבן:
<b>לא תעמוד על דם רעך.</b> הנ"ל לפרש שבנ"י צדיקי' נקראו אדם משום דאדם הוא א' ד"ם אלוף מאלופו של עולם ודם שיש בו חיות של אדם. וזה כוונת הכ' לא תעמוד על דם רעך. פי' שבנ"י יהיו חשובים בעיניך מחמת הא' מאלופו של עולם ולא מחמת הדם שיש בו:
<b>את שבתותי תשמורו ומקדשי תיראו.</b> י"ל ע"ד מ"ש שישו אתי משוש כל המתאבלים עלי'. כי מי שמצטער על חורבן בהמ"ק זוכה ורואה בשמחתה ומי שאינו מתאבל אינו זוכה ורואה בשמחתה. ולזה מורה לנו התורה מעלת השבת שאנו מתפללים על זה שלא תהא צרה ודאגה ביום מנוחתנו ואיך נזכה לראות בשמחת ירושלים. אכן מעלת יום השבת שהשכינה שורה בתוך בנ"י ואין אנו רשאי' לדאוג על החורבן וז"ש את שבתותי תשמורו לשמוח ביום השבת. ואע"פ כן ומקדשי תיראו. שנזכה לראות במהרה בבנין בהמ"ק. אמן:
<b>ובשנה החמישית תאכלו את פריו להוסיף לכם תבואתו.</b> הנראה בכוונת הפסוק כי אכילת האדם צריך להיות בכוונה והיחוד הידוע לי"ח אשר ע"י מאכלו גורם היחוד והשפע בכל העולמות והוא שאמרו ז"ל לאכלה ולא להפסד שלא יפסיד חליל' במאכלו אך על הכוונה הראוי' אז עי"ז גורם ועושה הברכה גם בעוה"ז וזה מהאוכל יצא מאכל ר"ל ע"י האוכל יבא הברכה ומאכל הרבה בעולם והוא שכתוב ואכלת ושבעת וברכת את ה' ר"ל וברכת את השם הוי' אשר בהמדות להשפיע כל טוב וזה הרמז במאמר' ז"ל אצל פועל כי משל שמים הוא אוכל ולא משלו ע"ש בפ' הפועלים וכן הלכה. והרמז כי האדם הוא נקרא פועל להקב"ה ומשל שמים הוא אוכל ולא משלו ובכן ע"י מאכלו הוא ממשיך השפעה יותר משמים ומעשי ידיו מתברכין והוא הנכון בעניני הפועל שעמדו הראשונים למה לא נאמר בתורה לאו דחסימה גבי פועל רק אצל בהמה. והטור כתב כי כאן מותר הבהמה מן האדם ע"ש בטור. ולהנ"ל ניחא כי בהיות האדם העני הפועל אוכל הוא לטובת בעל הבית. כי ע"י אכילתו מתברך הבע"ב כמ"ש בע"ב בוצע ואורח מברך פי' מברך את הבע"ב. הנה אם הבע"ב אינו נותן לו לאכול הנה די לו ההיזק הזה שאינו מתברך ע"י הפועל כנ"ל וקלב"ם לא כן אצל הבהמה לקי על החסימה. והנה בהיות אכילת הפועל משל שמים ולא משלו לכן אנו מברכין ברוך שאכלנו משלו כי אין לנו כלום בשכר מעשינו וזה לא משלו הוא אוכל רק משל שמים בחסד ולא בשכר המעשה כי מי יאמר זכיתי לבי לכן אינו אוכל משכר מצותיו כלום. אמרו ונאמן הוא בעל מלאכתך שישלם לך שכר פעולתך ישלם לך שכר פעולתך משלם כי לא לקחתי ממנו עדיין כלום. וז"ש הנה ה' אלהים בחוזק יבא כו' הנה שכרו אתו ופעולתו לפניו. ר"ל כמו שבארנו כי האדם הפועל לפני ה' משל שמים הוא אוכל ולא בשכר הפעולה. נמצא כי כל שכרו עדיון מוכן ועומד לפני הש"י לשלם לו כי לא לקח משכרו עדיין כלום. ומה שנתן לו הש"י פרנסה וכל טוב לאדם הוא כדי שיהי' לו כח והדרגה לעבודת הש"י בשלימות והן הנה כל היעודים הגשמיים הטובים שנכתבו בתורה כמה פעמי' כמו אם בחקותי תלכו וכדומה וכמ"ש הרמב"ם ז"ל (בהלכות תשובה) שם כי הברכות הגשמיים האלו הם שיהי' האדם בריא וחזק לעבודת הש"י בלי מונע. והוא כמו שאמרו ז"ל במס' גיטין אצל המקדיש עבדו לווה ואוכל אף להעדפה מטעם דהקדש גופי' ניחא לי' כי היכא דלישתבח עבדי'. וזהו הנה שכרו אתו ופעולתו לפניו כי עדיין לא קבל כלום. וז"ש הכתוב תאכלו את פרי' בכוונה הראוי' וזה יהי' לכם להוסיף לכם ברכה להוסיף לכם תבואתו. כי כן הצדיקים פועלים היחוד והברכה בכל העולמות. כמ"ש והדרת פגי זקן פי' תהדר ותסבב בחי' זקן מלא רחמים שיהי' היחוד פא"פ כי כן הדר הוא לכל חסידיו החסידי' מהדרי' הכל לטובה והוא שכתוב והעושר והכבוד מלפניך כי בהצדיק כתיב ומצאת את לבבו נאמן לפניך. והעושר והכבוד מלפניך מהצדיק שהוא לפניך:
<b>מפני שיבה תקום והדרת פני זקן כו'.</b> כתוב באוה"ח פני זקן זה א"א ע"ה שנאמר ואברהם זקן ע"ש. הנ"ל לבאר ג"כ עד"ז דהנה אמרו חכז"ל הקובע מקום לתפלתו אלהי אברהם בעזרו שנאמר וישכם אברהם בבקר אל המקום אשר עמד שם. יש להבין ענין קביעת מקום הזה מה טיבה. אכן הנה מבואר בספרים כי לפעמים יבא לאדם התעוררת והתלהבו' בתפלה פתאום להתפלל בדביקות ואהבה ואחר כך מסתלקים הנה זה מחמת כי הופיע עליו רוח ממרו' בעבור להורות לו דרך הדביקות בתפלה בדו"ר ואח"כ מסתלק ממנו כדי שיעבוד הוא בעצמו לשוב ולהגיע לבחי' הדביקות ההוא וזה הנקרא גדלות ראשון וגדלו' שני כיל"ח כי צריך להיות כך כמבואר בספרים כי אין הדבר של מטה לעלות אם לא בהשפיע עליו אור העליון תחלה וכך היא המדה בעליית העולמות ובני אדם. והבן. והנהלכך כשבאה להאדם הארה העליונה לפעמי' הנה אח"כ צריך לאחוז ולה תדבק ולעבוד כדי להעלו' עצמו באור הזה לאור החיים. והנה זהו שאמרו חכז"ל כל הקובע מקום לתפלתו כי צריך לקבוע המקום הזה של התעוררת העליון כנ"ל להיות תמיד בקביעות בהתלהבות ההוא לבל יפול אח"כ מטה מטה חלילה. אך צריך ע"י האור הזה העליון לאחוז ולהשתדל להיו' לבבו זה כל הימים. וזה כל העושה כן אלהי אברהם בעזרו כי באי' אברהם הוא העמוד התפלה כמבואר בזוה"ק בכ"מ כי כן אאע"ה השתדל לשוב אל המקום אשר עמד שם ר"ל לשוב אל אותה המעלה והמדריג' אשר עמד שם בראשונה לפני ה'. וכאשר כבר בארנו ענין זה באריכות בהעקידה שנאמר גם שם ויבא אל המקום אשר אמר לו האלהים ר"ל לאותו הבחינה שהי' בעת אשר אמר לו האלהים כנ"ל ע"ש. הנה זהו שאמה"כ מפני שיבה תקום והדרת פני זקן ענין הזה מוסב על ענין התפלה צלותא דאברהם סבא שהוא בחי' הזקן המבואר באוה"ח שמפני שיבה תקום להתעודד בתפלה לעורר בחי' היחוד של שיבה ש"ב י"ה להשפיע למטה. והדרת פני זקן זה א"א אברהם זקן תהדר ותסבב בחי' אברהם אבינו להיות התפלה בהתלהבות האהבה של א"א אתך בקביעות לבלתי יפול ממנו להיות היחוד פב"פ בשעת התפלה לשמוע תפלתך בקביעות תמיד לפני ה'כנ"ל:
א"י <b>מפני שיבה תקום והדרת פני זקן ויראת מאלהיך אני ה'.</b> הנה כבר מבואר שזהו רמז על היחוד שלמעלה לתקנו וזהו מפני שיבה תקום והדרת פני זקן להמשיך העולמות ביחודם והארתם פב"פ למטה וזהו והדרת פני זקן להדר ולסבב פני זקן בחי' זקן מלא רחמים להאיר למטה ע"ש. והנה זהו שנאמר ע"ז ויראת מאלהיך כי אמנם ע"י התגלות האורו' הקדוש' שלמעלה בא היראה כמ"ש אצל מתן תורה לבעבור נסות אתכם בא האלהים לבעבור תהי' יראתו על פניכם. כי ישראל אמרו דבר אתה עמנו ונשמעה. לכך אמר להם משרע"ה כי אך זהו הטוב לכם שידבר עמכם הש"י בככודו ובעצמו שיהי' לכם עי"כ יראתו על פניכם שתגיעו למעלת יראת הרוממות מצד גודל הקדושה והתגלות הארה של השכינה כמ"ש וירא העם וינועו ויעמדו מרחוק ופרחה נשמתן כנודע. וענין היראה היא באה לעולם מצד השראת השכינ' באיזה מקום הראוי. וכמ"ש ובמורא גדול זהו גילוישכינה. והוא שכ' הרמב"ן ז"ל לבנו סימן לדעת אם הוא לומד תורה לשמה. אם מחמת לימודו יפול עליו היראה זהו האות כי השכינה עמו ולכך נמשך עליו היראה כי שכינתא אתקריאת יראה כנודע. ועד"ז הוא שאמר הכתוב למען תלמד ליראה את ה' אלקיך כמבואר בתד"א שאפילו יחיד שלומד תורה לשמה שכינה עמו. ועי"כ ילמד ליראהכנ"ל. וזהו שנאמר בהעקידה עתה ידעתי כי ירא אלקים אתה. דיש לדקדק הלא ענין העקידה הי' בבחי' האהבה ולמה שיבח אותו הש"י ביראה. אך בהיות ענין הנסיון הזה של העקידה על ידי הקב"ה בכבודו ובעצמו כמ"ש והאלקים נסה את אברהם ולכך כאשר עמד בנסיון הנה עי"כ נגלה אליו האלקים אח"כ בבחי' גבוה מאד יותר מקודם לכן שלא זכה עדיין לגודל ההתגלות עד אחר העקיד'. וע"י גודל ההארה נמשך עליו יראה הגדולה יותר מקודם כמו שבארנו ולכך שבח אותו הקב"ה עתה ידעתי כי ירא אלקים אתה ר"ל אך עתה השגת למעלת היראה שלא הי' לך עדיין עד הנה. וזהו שאמר לו כי ברך אברכך כי ע"י מעלת הנסיון הזה הוריד הי"ג מד' כמבואר בזוה"ק וממילא נמשך עליו כל הברכו' שלמעלה כנ"ל. והנה זהו שנאמר ויקרא אברהם את שם המקום ההוא ה' יראה אשר יאמר היום בהר ה' יראה. כי כאשר הוא המשיך השראת השכינה על המקום ההוא הנה עי"כ יבא ממנה היראה כמ"ש וזה הוא ה' יראה ולעולם תהי' השכינה במקום ביהמ"ק ההוא ויומשך ממנו היראה וזהו אשר יאמר היום בהר ה' יראה יבא היראה והוא מצד השראת השכינ' וזהו יראה כל זכורך את פני ה' וזהו יראה יראה. וזהו ג"כ האמור אצל דניאל והאנשים אשר היו עמו לא ראו אבל חרדה גדולה נפל' עליה' ובגמ' אמרו ז"ל מאחר דאינהו לא חזי מאי טעמא איבעתו. אך באמת הוא כמ"ש מאחר שאז הית' השכינה עם דניאל בהמראה הגדול ההוא. לכך עי"כ נפלה היראה על כל סביבותם מפחד השכינה. וז"ש אצל יוסף שאמר להם זאת עשו וחיו את האלקים אני ירא. למה הזכיר להם זאת הלא הוא התנכר אליהם ואיך יאמר כי הוא ירא אלקים. אך הכתוב בא לרמז בזה כאשר עתה באו אליו עשרת השבטים שבטי י"ה וכל בי עשרה שכינתא שריא ומה גם הקדושים האלו הנה השכינ' הי' עמהם לעולם ולכך כבואם אל יוסף אמר את האלקים אני ירא מצד השכינה שהיא עמהם באה לו היראה. וכן אמה"כ וראו כל עמי הארץ כי שם ה' נקרא עליך ויראו ממך וע"ז הוא שאמה"כ והדרת פני זקן תגרום היחוד והשפעות האורות למטה להשכינה להשפיע לעוה"ז ועי"כ ויראת מאלקיך יבא לך היראה מאלקיך כנ"ל:

אמור

<b>ויאמר ה' אל משה אמור אל הכהנים בני אהרן וכו'.</b> ופרש"י אמור ואמרת להזהיר הגדולי' על הקטנים. יש לרמז בזה עפ"י מ"ש בפי' המשנ' בזבחים פ"ט הצמר שבכבשים והקרנים והטלפים בזמן שהם מחוברים יעלו פרשו לא יעלו. עפ"י הידוע גודל מעלת הצדיקים ודיבוק חכמים שבדור אשר מפיהם אנו חיים וכל הדבוק בהם לא יזנח לעולם להיות לו עלי' להכלל בתוך הצדיקים בעבודתם כמ"ש יברך יראי ה' הקטנים עם הגדולים. פי' אם הקטנים הם מחוברים עם הגדולים גם הם בכלל הברכה כמ"ש אכלתי יערי עם דבשי. וז"פ המשנ' הצמר שבכבשים כו' כ"ז שהם מחוברים יעלו אפילו הם דבר נמאם וריחו רע עכ"ז אם הם מחוברי' יעלו גם כן לריח ניחח. פרשו לא יעלו. לרמז אם הם פורשים מן הצדיק ח"ו לא יעלו אין לו עוד עלי' כלל. ודבר זה גלה לנו הבעש"ט ז"ל בדורו ומאז כן בכל דור ודור ודורשיו עד ביאת הגואל כל הדבוק בהם יש להם עלי' לכל הנשמות לא ידח מהם נדח. וז"ש אמור אל הכהנים כו' ופרש"י להזהיר הגדולים על הקטנים לזרז הצדיקים שבדור להעלות את הקטנים עמהם בעבודתם כמ"ש יוסף לאחיו לא תראו פני בלתי אחיכם אתכם. פי' לפי דעותיכם שאני שפל בעיניכם כמו שעלה ברוחם לדון אותו להריגה ח"ו. לזאת אמר להם לבל יזנחו אותו ולהעלות גם אותו עמהם. כמ"ש להזהיר הגדולי' על הקטני'. והבן:
<b>אמור אל הכהנים בני אהרן לנפש לא יטמא בעמיו.</b> יל"ד הול"ל לא יטמאו לשון רבים (וכן היא הקושיא בזוה"ק). אך הנ"ל דהנה כתיב את אישי ה' לחם אלהיהם הם מקריבים והיו קודש. הנה אישי ה' הוא כמ"ש ואישי ישראל ותפלתם באהבה תקבל ברצון. שהכוונה היא על נשמות ישראל להיות להם עלי' כנודע. והנה זהו ג"כ ענין אהרן הכהן ובניו לראות להעלות נשמות ישראל למעלה כי כן אהרן הכהן למטה דוגמת מיכאל כה"ג למעלה שעומד ומקריב נשמות ישראל כיל"ח. וזהו עבודת אהרן ובניו אנשי חסד להשפיע ולגמול חסד עם החיים והמתים להחיותם ולהעלותם כמו שכתוב מכלכל חיים בחסד מחי' מתים ברחמים רבים. והוא שנא' באהרן ויעמוד בין החיים ובין המתים כי הוא עומד לגמול חסד בין עם החיים בין עם המתים כנ"ל. וז"ש אצל כה"ג ביום הכפורים ויצא אל המזבח אשר לפני ה' ויכפר עליו ולהלן הוא אומר ואת המזבח יכפר ועל הכהנים ועל כל עם הקהל יכפר. דיש לדקדק מהו הכפרה אשר לגוף המזבח שצוה לכפר עליו מלבד עם הקהל. אך הכוונה רמוז על המזבח שלמעלה אשר לפני ה' שיהי' עלי' להנשמות שמיכאל מקריב על המזבח שלמעלה. וזש"נ לנפש לא יטמא בעמיו ר"ל שהכהן לא יתן ויניח שום נפש מישראל ליטמא וליפול אך יתקן אותה ויעלה אותה מ"נ למלכות שזהו כי אם לשארו הקרוב אליו כמ"ש והיתה נפש אדוני צרורה בצרור החיים שהיא בחי' המלכות כנודע. והבן:
<b>קדושים יהיו לאלהיהם כו' כי את אשי ה' לחם אלהיהם הם מקריבים והיו קדש ואח"כ נאמר עוד וקדשתו כי את לחם אלקיך הוא מקריב קדש יהי' לך.</b> הנ"ל לרמז בכפל הכתובי' הללו בלשון אחד. דהנה תחלה אמר כי את אשי ה' הוא רומז לחכמה כמבואר בזוה"ק. לחם גימט' ג' הויו"ת ע"ח. אלהיה"ם גימ' צ"א הוי' אדנ"י הם מקריבין ומיחדין כל העולמות מבחי' או"א עד סוף כל דרגין. ואח"כ אמר וקדשתו כי את לחם גימט' מזל"א אלקיך גימט' ס"ו גימ' שם אדנ"י עם הכולל. קדוש יהי' לך שימשוך הקדושה והשפעה לשם אדנ"י ויהי' לך שתלך ההשפעה אל בנ"י. אמן:
<b>ולא תחללו את שם קדשי ונקדשתי בתוך בנ"י אני ה' מקדשכם המוציא אתכם מארץ מצרים להיות לכם לאלהים אני ה'.</b> ונקדים מ"ש בפר' ויקרא בפ' ואת אשר חטא מן הקודש ישלם וכו'. מעלת ק"ש במס"נ הוא תיקון לפגם הברית וז"ש וא"ת אשר חטא או"ת אשר חטא מן הקודש ישלם מ"ן ר"ת מס"נ ע"י הקדושה ישלם. וז"ש בתיקון שלשה משמורו' אמר לי' קב"ה ובשר קודש יעברו מעליך בטלו מיניהו ברית קדישא וכיון דשמע אברהם אמר ימחו על קדושת שמך. הפי' שהמליץ טוב על בנ"י שיש להם תיקון ע"י המס"נ על קדושת שמך כמ"ש בכתבי האר"י ז"ל כי ענין הקדושה הוא המס"נ כמ"ש ונקדשתי בתוך בנ"י. וז"ש כל הקורא ק"ש מזיקין בדילין ממנו. הם דמעת העשוקים שיצאו ממנו ח"ו. וע"י הק"ש יש להם תיקון להיות בדילין ממנו. וז"ש איש חרבו על ירכו מפחד בלילות חרב"ו עולה רי"ו גבורה וגם על ידי הקדושה שאנו אומרים בתפלה יש ג"כ עלי'. ולזה סמיכת הברכות אתה גבור כו' מחי' מתים אתה רב להושיע. לפמ"ש כי גדול יום הגשמים כתחיית המתי'. כי ענין העלאת הני"ק הוא בחי' תחיית המתים להני"ק שנפלו לתהומא רבא ועל ידי הגשמים עולין הצמחים והוא העלאת הני"ק. וז"ש מחי' מתים ר"ב להושיע כמ"ש ויצבור יוסף ב"ר הם ר"ב ניצוצות שהעלה יוסף ממצרים. וז"ש מחי' מתים ברחמים רבים להעלות אותם לבחי' רחם של הקדושה. וז"ש קדש לי כל בכור פטר כל רחם בבנ"י באדם ובבהמה. בכור הוא המחשבה אשר עי"ז נפלו הני"ק באדם ובבהמה. רפ"ח עם הכולל עולה כמנין פט"ר כל רחם שיעלו להקדושה לבחי' רחם כל הרפ"ח ני"ק שנפלו בבחי' גלגול באדם ובבהמה. וז"ש ועברתי בארץ מצרים וכו' והכיתי כל בכור בארמ"צ מאדם עד בהמה מארץ" מצרים" ס"ת עולה ק"ל נגד ק"ל שנה של אדה"ר שנפלו ממנו הי' להם עלי' ע"י המס"נ שהי' להם בשעת עשיית הקרבן פסח כידוע. וז"ש כי ביד חזקה הוציא ה' אתכם מארץ מצרים. כי זהו בחי' גבורה והעלאת הני"ק כמ"ש בברכת אתה גבור כו' מכלכל חיים בחסד מחי' מתים כו' ומקיים אמונתו לישיני עפר הכל רומז על העלאת הני"ק שנקראו מתים. מי כמוך אב הרחמים זוכר יצוריו לחיים ברחמים גם כן רומז על הנ"ל. ולזה סומכים תיכף ברכת אתה קדוש רומז ליעקב אבינו קדוש ישראל כי ע"י המס"נ בקדושה יחזור הכל למקום הקדושה . וזה הרומז ג"כ בפסוק הנ"ל ונקדשתי בתוך ברי אני ה' מקדשכם המוציא אתכם מארץ מצרים לשון עתיד כי ע"י הקדושה במס"נ הוא תמיד בפועל כן להוציא הני"ק מעומק הקליפות שהוא בחי' יציאת מצרי' כנ"ל:
<b>כל איש אשר בו מום מזרע אהרן לא יגש להקריב כו' לחם אלהיו' מקדשי הקדשים יאכל אך אל הפרכת לא יגש כו' ע"ש.</b> הנראה בביאור הכתובים עפ"י מה שאמרו חכז"ל הוה מתלמידיו של אהרן אוהב שלום ורודף שלום וכו' למה תלה ענין הזה באהרן דוקא ולא אמר סתם להיות אוהב שלום ורודף שלום. אך הנה אי' בזוה"ק קראו לאהרן שושבינא דמטרוניתא. ביאור הענין כי הנה אהרן הכהן כל מעשיו בכל עבודתו הי' כוונתו רק לעשות היחוד והשלום בעולמו' העליוני' לאוקמא שכינתא מעפרא ולקרבה אל דודה כידוע ענין זה בסוד הקרבנות וזה שהי' מצפה להיות שלום בין ישראל לאביהם שבשמים בחי' שלום מלכות ולזה הסיום בברכת כהנים הוא השלום כי הברכה היא להיות שלום בעליונים ובתחתונים ביחוד כנ"י עם דודה ועד"ז אמה"כ והי' אם שמוע תשמעו אל מצותי אשר אנכי מצוה אתכם היו' לאהבה כו' כי הנה זה כל האד' מחויב להיות מתלמידיו של אהרן לכוון את לבו בכל עבודתו ועשיית מצותיו לאוקמי שכינתא מעפרא לגרום היחוד וזיווג בכל העולמות ובארבע אותיות השם כי בעוה"ר עתה בגלות אין השם שלם. ועל הסוד הזה עיקר כל העבדות כמ"ש ואתם הדבקים בה' כו' חיים כולכם היום. פי' על הענין הזה שתהיו אתם הדבקים בה' לקרב לעשות היחוד בשם הוי' ע"ז חיים כולכם היום. כי רק זה הוא חייכם על האדמה הזאת ובעבור זה לבדכם באתם בעוה"ז כמבואר בזוה"ק בשיר השירים בפ' השבעתי אתכם בנות ירושלים כו'. כי כל נשמה כשירדה לעוה"ז משביעין אותה תחלה להיות מעירה ומעוררה את האהבה עד שתחפץ ע"ש. אמנם יש כמה צדיקים אשר כל ענינם הוא רק לתקן את עצמם בחי' נר"נ שלהם אם כי גם הם צדיקים יחשבו ויגיעו לעוה"ב בשכר מעשיהם הטובים אך לא זה דרך הנכון לפני ה' לאשר אינם משגיחים על העיקר לקרב הגאולה בהיחוד כי בעוה"ר עתה השכינה היא בגלות עומדת ומתחננת לכל אחד מבנ"י לאמר חוסה נא עלי והושיעני והצילני ממאסר כי עתה הנני בידך כמו שדרשו חכז"ל במסכ' פיאה (פ"ה מ"ד) בעל הבית העובר ממקום למקום וצריך ליטול כו' כשיחזור לביתו ישלם. וחכמים אומרים עני הוא באותו שעה ע"ש. בעה"ב רומז לקב"ה שהי' לו בית המקדש ונחרב בעוה"ר והנה הוא עובר ממקום למקום על כל אחד ואחד אשר נגע יראת ה' בלבו וכביכול הוא מצפה עלינו אולי ישים דבר על לבו לעורר רחמים והיחוד עלי'. אך עתה הוא עני באותו שעה כי בגלות הוא אסור בזיקים וזה הרמז באותו שע"ה הוא מלכו"ת כמבואר בספרים אין לך אדם שאין לו שע"ה. יפה שעה אחת בתשובה ומעש"ט כו' להמשיך ש"ע נהורין לה'. והנה להיות עיקר העבדות לתיקון היחוד אמר הכתוב על חומותיך ירושלים הפקדתי שומרים כו' המזכירים את ה' אל דמי לכם. השומרים הם הצדיקים הבוכים ומתאוננים על חומת ירושלים החריבים והם שומרים לבקר הוא הגאולה. המזכירי' את ה' ר"ל המיחדים שם הוי' ב"ה בחי' יחוד והשפע'. א"ל דמ"י לכ"ם כיל"ח. וע"ז הרמז בא הענין אצל אחי יוסף שהתגולל הדבר ואמרו אבל אשמים אנחנו על אחינו אשר ראינו צרת נפשו בהתחננו אלינו ולא שמענו הוא עפ"י הידוע שכל גלגולי הסיבות של עשרת השבטים עם יוסף הכל רומז על עניני הגלות. כי בגלות אין היחוד גמור ואין איש שם על לב. ואמר הכתוב כי באחרית הימים יאמרו בנ"י אבל אשמים אנחנו על אחינו. יתוודו בעצמם על אחינו כמ"ש למען אחי ורעי כו'. ר"ל יתוודו כי אשמים הם על אשר לא שמו על לב לקרב היחוד אשר ראינו צרת נפשו היא השכינה כמ"ש נפשי לאדני משומרים לבקר. נפשי היא נפש דוד כיל"ח. משמרים לבקר הם המשמרי' לבקר הגאולה שיהי' הגאולה כמ"ש ויהי ערב ויהי בקר יום אחד. ה' אחד ושמו אחד. וזה שאמרו אשר ראינו צרת נפשו היא השכינה שלא נעשה היחוד בהתחננו אלינו כי כביכול מבקש לכאו"א לחלץ ממסגר אסיר. ובכן הוא הרמז בסוד העליון ענין אחי יוסף כי הם שלחו את יוסף בגלות ולא עזרו לו אך הוא הושיע את עצמו ועלה למלכות והם התוודו על עוונ'. וכן אתה ה' לעולם תשב והי' ה' למלך על כל הארץ כי וארא ואין איש ותושע לו ימינו וזרועו ותהי' הגאולה בלי ספק במהרה. אך אנו מבקשים ע"ז למה לנצח תשכחנו תהי' השכחה הזאת אתנו לבל נזכור אנחנו היחוד בשלימות לקרב הגאולה ע"י מעשינו שתהי' הגאולה בעזרת ישראל ע"י מעשיהם הטובים כי כן יש צדיקים אשר עובדים ה' בכל לבבם אבל אינם זוכרי' כלל מזה. והנה לעומת זה הוא שאמרו חכז"ל הוי מתלמידו ושל אהרן אוהב שלום ורודף שלום כי הוא הנקרא שושבינא דמטרוניתא בהיות כל ימיו עוסק רק בתיקון השכינה לקרבה אל דודה וזהו אוהב שלום בעליונים ורודף שלום פי' הי' רודף לעקור השלום דסט"א ויתפרדו כל פועלי און אז יעלה השלו' דקדושה כמ"ש וכל קרני רשעים אגדע תרוממנה קרנות צדיק וזה הכוונה שהי' אהרן עושה שלום בין אדם לחברו פי' בעולם אד"ק לחבירו לעולם חבירו ובין איש לאשתו פי' דו"נ. זה היתה כוונתו של אהרן כל הימים. הנה ע"ז באו הכתובים הללו להוכיח כל איש אשר בו מום מזרע אהרן. פי' שאינו מבחי' הכוונה של אהרן הרל הנה איננו בבחי' השלימות ומום בו לא יגש להקריב. אף אם הוא באמת צדיק ולחם אלהיו מקדשי הקדשים יאכל. אך אל הפרכת לאיבא כי יש בחי' מעלה בעולמות העליונים. הנקרא מבית לפרכת אל זה לא יבא ואל המזבח לא יגש להקריב כנ"ל. השם ישימנו מהמיחדים שמו באהבה. אמן:
<b>וידבר ה' כו' איש איש מבית ישראל וכו' אשר יקריב קרבנו לכל נדריהם ולכל נדבותם אשר יקריבו לה' לעולה.</b> יל"ד בפסוק הזה שמתחיל בל' יחיד ומסיים בלשון רבי' הי' לו להתחיל ג"כ בלשון רבים. אכן יבואר עפ"י מ"ש בפ' העקידה ויבקע עצי עולה כמבואר בהאר"י ז"ל שבשעת העקידה היו כלולים כל הנשמות. שכוונתו הי' שם לאכפיא כל הדינים תחת החסדים מכל נשמות בנ"י עד סוף כל הדורות כמ"ש וילכו שניהם יחדו. פי' שילכו החסדים תמיד עם הגבורות ויגברו החסדים עליהם. והענין כי הגבורות והדינין אשר על האדם הם על ידי כח היצה"ר שמבלבל את האדם בתחבולותיו הן על ידי התאוות רעות או שמביאו לידי עצבות ומ"ש ודאגות עוה"ז לכן הי' ענין העקידה לכבוש היצה"ר ולהגביר החסדים על הגבורות כנ"ל. וידוע ענין האבות הקדושים שהיו עובדים בכח קדושתם עלכל הדורות הבאים אחריהם להקל מהם כמ"ש יפה כח הבן מכח האב. פי' ע"י כח האב המסייע לבנו. לכן גם א"א ע"ה שלא הי' לו שום עבדות עבור עצמו לכבוש היצר שהי' כולו טוב אך להקל על הדורות הבאים אחריו כמ"ש אשר יצוהאת בניו ואת ביתו אחריו. פי' שכל המצות שהי' עושה הי' ג"כ עבור ביתו אחריו להקל מעליהם שיהי' בכחם לכבוש היצר. וז"ש במשנת ר' ישמעאל בי"ג מדות התורה נדרשת בהן. דבר שהיה בכלל ויצא מן הכלל ללמד לא ללמד על עצמו יצא אלא ללמד על הכלל כולו יצא. פי' הנשמה שהיה בכלל בנשמת אדה"ר כמ"ש חלקי ה' אמרה נפשי לא ללמד על עצמו יצא י"ח רק ללמד על הכלל כולו יצא לדורות הבאים אחריו. לכן אומרים בכל מצוה בשם כל ישראל. וזה הפי' וחסד ה' מעולם ועד עולם על יראיו. כי ענינו החסד שנוגע בעוה"ז בצרכי בנ"א בני חיי ומזוני הוא דבר שיש לו סוף. אך בעניני העבדות לעשות רצונו ית"ש הוא קיום לעד וחסד לעולם וגדול מאד כמ"ש כי חסדך גדול עלי והצלת נפשי משאול תחתי' כי החסד הזה הוא הגדול מאד שיש כח באדם להציל נפשו מעבור ברשת היצה"ר בתחבולות מתהפך על האדם לבטלו מעבודת הבורא ב"ה. וזה הענין שאמרו המלאכים לא"א כן תעשה כאשר דברת. לכאורה קשה דהול"ל כן נעשה דהלא הם היו צריכין לעשות כרצונו. אך הכוונה שהיו מברכי' אותו בזה שיזכה לעשות כאשר דבר ולא יהי' לו שום מניעה. וז"ש וירא אלהים את כל אשר עשה והנה טוב מאד זהו הטובה להביא לבחי' העשיה כנ"ל. נחזור לביאור הכתוב איש איש כי זהו מעלת איש היהודי כשהוא במעלה העליונה אשר יקריב קרבנו כי כל המצות הם נקראים קרבן שמקריב עצמו לפני ה' לכל נדריהם ולכל נדבותם אשר יקריבו לה' לקרב הכל לפני ה' להיות עולה לה'. והבן:
<b>ובני ישראל עשו כאשר צוה.</b> הנ"ל עפ"י הידוע מספרים שאותו בן הישראלית הי' שורש פורה כו' כרמוז בר"ת ונוקב שם ה'. וע"י רשעתו הי' מביא מחשבות רעות בלב בנ"י וז"ש וינצו במחנה שהי' בהם בכלל איש ישראל עירוב מחשבות רעות ולזאת מסיי' הכתוב וירגמו אותו אבן ואח"כ ובנ"יעשו כאשר צוה ה' את משה עי"ז היו יכולין לעשות כאשר צוה ה' את משה להיות מחשבותם נכונה לה'. כמ"ש ובערת הרע מקרבך. כי לכאורה הי' תמוה בעיניהם להרוג איש מישראל. ולזה אמר ובערת הרע מקרבך כי הרשע הזה מביא שורש פורה בקרבך. וכאשר יתפרדו פועלי און אזי הדרך נכונה לפני אוהבי ה' לעשות רצונו ית"ש. וכאשר עינינו הרואות בעוה"ז כאשר יש ח"ו שינוי אויר ע"י איש אחד שיש לו ח"ו מיחוש החולי יכול ג"כ להזוק לאחרים. ה' ישמרנו ויצילנו מכל רע בזה ובבא:

בהר

<b>ושבתה הארץ שבת לה'.</b> הנ"ל דהנה ר"ת וס"ת ושבתה ו"ה שבת באמצע כי כן הצדיקים נקראים שבת כמבואר בזוה"ק והם המיחדי' אותיות השם ו"ה כמ"ש ואתם הדבקים בה' עושים הדביקות כביכול בהשם. וכן ושבת"ה היא אותיות תשוב"ה כי ע"י התשובה נעשה היחוד. והנה זה הרמוז ושבתה הארץ כי השכינה נקראת ארץ כדכתיב צדיקים ירשו הארץ וז"ש אלה תולדות השמים והארץ בהבראם באברהם ביום עשות ה' אלהים שנעשה היחוד בשם הוי' ב"ה אז ממשיך על ידי כן רחמים וחסדים לשם אלקים והוא קנה ארץ ושמים ארץ תחלה ע"י העלאת מ"נ לארץ העליונה וממשיך אלי' מ"ד מבחי' השמים. והנה זה האמור ושבתה הארץ ע"י הצדיקים מתיחדים ו"ה ועולה הארץ שבת לה':
א"י <b>ושבתה הארץ שבת לה'.</b> ע"ד הנ"ל אותיות ו"ה שב"ת באמצע לרמז כי היחוד בו"ה איננו באפשרי לגמור בכי טוב רק ע"י שבת וע"י הארץ כמו דאמרי' גדולו מן הארץ פי' שהקב"ה מתגדל על ידי הארץ ועי"כ הוא שבת לה':
<b>וקדשתם את שנת החמשים שנה.</b> יש לרמז בזה ע"ד המובא בספרים כי ז' שמיטות הוי עלמא בסוד נ' אלף דרי"ן ע"ש. והנה אח"כ יהי' היובל הגדול שהוא נקרא עוה"ב והוא היו' שכולו שבת ומנוחה לע"ל. האמנם כי כל עניני עבודתינו בזמה"ז הוא כדי להכין ולהגיע ליום שכולו שבת הזה. כמו ששת ימי החול המכינים לשבת כמו שבזמה"ז מחד משבא לשבתך כן שית אלפי שני הם ששת הימים מכינים לשבת הגדול הע"ל. והענין הוא ע"פ העבדות של עתה יהי' אז לכל או"א מעלה יתירה ונשאה להתעלות בעבודתו בבחי' נשמה לבדה ולהתענג באור ה' בבחי' א"ם ואין תכלית אשר אין לשער ואין להגיד והענג הנפלא הזה הוא התכלית מתן שכר של הצדיקי' לע"ל. והנה כאשר בשבת של עוה"ז העבדות הוא בתוספת נשמה יתירה לכך נאמר מעין עוה"ב יום שבת מנוחה שהוא מעין העבדות של עוה"ב עונג הנשמות ביום שכולו שבת. אך אנו מבקשים מהשי"ת להופיע עלינוגם עתה מהאור שכולו שבת ההוא כמ"ש הרחמן הוא ינחילנו ליום שכולו שבת ר"ל ינחילנו עתה ליום שכולו שבת הע"ל אבל לע"ע הוא הכל הכנה ליום הגדול והקדוש ההוא שהוא יובל הגדול אשר תשובו איש אל אחוזתו בעליונים. וז"פ וקדשתם את שנת החמשי' שנה. פי' וקדשתם הוא לשון הכנה והזמנה ר"ל תכינו עצמיכם במעשיכם הטובים לשנת החמשים שנה הוא היובל הגדול אשר תשובו איש אל אחוזתו לשון תשובה לאימא עלאה אם הבנים היא עולם התשובה והוא הנקרא יובלא והוא נקרא עוה"ב. וזה שרמזו חכז"ל שנת חמשים עולה לכאן ולכאן ע"ד שאמרו ז"ל מקרא נדרש לפניו ולאחריו כי שנת החמשים הזאת שאנו מצפי' עלי' היא נתקדשת ע"י מעשינו הטובים שלפני' ואנו מבקשים להמשיך מקדושתה אל העת הזאת וזה שנת החמשים עולה לפני' ולאחרי' מקדושתה כמו בקדושת שבת בזמה"ז שמשפיע מקדושתה לימי החול לפניו ולאחריו כידוע וכן השבת נקרא קודש והיובל הגדול נקרא קודש אשר אז גאולת עולם תהי' לישראל כנ"ל:
<b>ישראל עלו במחשבה.</b> הפי' בזה כי הודיעו לנו בזה מהיכן יזכו הצדיקים להסתכל ולדעת מה שהי' ומה שעתיד להיות. ופרשו לנו כי זהו ע"י מעלות קדושת המחשבה של הצדיקים שלא נפגמה והם תמיד במחשבות קדושות לה' ע"כ יתעלו במחשבה ההיא לדביקות העליון א"ם ב"ה שלמעלה העבר והעתיד הכל שוה לכך יזכו לאור הרוה"ק ולנבואה בהמשך אור א"ם ב"ה במחשבתו כנ"ל:
<b>והיתה שבת הארץ לכם לאכלה.</b> הנה שבת הארץ הם הצדיקים הנקראים שבת והצדיקים ירשו הארץ. והרמז כי בזכות הצדיקים אשר בארץ באה פרנסה לכם לאכלה כמ"ש לקדושים אשר בארץ המה וזה אז תרצה הארץ את שבתותיה הם הצדיקים תרצה בהגלות כמ"ש והארץ אזכור הם הצדיקים אזכור:
<b>לפי רוב השנים תרבה מקנתו ולפי מעט השנים תמעיט מקנתו.</b> הנ"ל לפרש עפ"י מ"ש לעיל דאיתא בזוה"ק נ' אלף דרין הוה עלמא ואח"כ יום שכולו שבת הוא יובל העליון וכו' ע"ש. וידוע כי התשובה אינו מועיל לימות המשיח רק עתה בעוה"ז מי שמתקן עצמו בעבודתו ית"ש ישולם שכרו בכל עת הנ"ל מ"ט אלף שנים. וז"ש לפי רוב השנים לפי גודל השכר ועונג בכל רבות השנים מ"ט אלף תרבה מקנתו. תכין עצמך להרבות בעניני עבודת הבורא ב"ה. ולפי מעט השרם הם עניני עוה"ז תאוות עולם השפל שהוא כחלום יעוף כצל עובר ואינו בטוח בעצמו אפי' יום אחד וימי שנותינו בהם שבעים שנה כו' הם ג"כ רק ימי מספר והם ג"כ מעט נגד רב השנים הע"ל. לכן תמעיט מקנתו ולא ינוח תאוותו בעניני עוה"ז רק כל מגמתו בהשגת עבודת הבורא הוא המביאו לעוה"ב כולו טוב כנ"ל:
<b>ולא תונו איש את עמיתו ויראת מאלהיך כו'.</b> י"ל ע"ד מ"ש ואהבת לרעך כמוך. הפי' שהאדם יכול להכניס אהבה בלב רעהו לאהבת הבורא ב"ה אלא רק כמו שהוא במדריגת האהבה לאהוב הש"י. וזה ג"כ ולא תונו איש את עמיתו ויראת כו'. פי' גם זה בכלל אונאה לומר לחבירו מגודל היראה אשר בלבבו אם הוא איננו באמת לאמיתו רק כמו שהוא באמת במדריגתו כנ"ל:
<b>על שדה הארץ יחשב וביובל יצא.</b> הנ"ל על פי מאמרם ז"ל לא כאברהם שקראו הר לבהמ"ק. ולא כיצחק שקראו שדה שהוא מקום הראוי לזרוע ולהצמיח. וזה על שדה הארץ יחשב אם הוא הולך במחשבתו ונפשו כלתה לראות בבנין בהמ"ק גאולה תהי' לו וביובל יצא. (עיין באוה"ח בפסוק כי ימוך תמצא כנ"ל):
<b>וחשב עם קונהו.</b> פי' האדם צריך לבל יזיז במחשבתו על הבורא ב"ה כמו שכביכול הבורא ב"ה כל מחשבתו על בנ"י. ולשון קונהו קונה הכל:
<b>עי"ד קונהו.</b> קנ"ו גימטר' יוסף. ה' הוא היחוד כמ"ש חמישיתו יוסף עליו שיחוד ה' עם יוסף עולה עליו. וז"ש בשמ"ע וקונה הכל יחוד ו' עם ה' ובאמצע אותיות קנ"ו רומז ליוסף. כל הוא בחי' צי"ע ויכלכל יוסף ב"פ כ"ל וזהו וקונה הכל. והבן:

בחוקתי

<small>(מכי"ק)</small><br><b>אם בחקותי תלכו וכו' ועשיתם אותם.</b> הנ"ל דהנה בכל מצוה יש עשר ספירות וקומה שלימה אלה תולדות יעקב יוסף הוא יסוד המשפיע למלכות וממלכות לכל העולמות וזהו ועשיתם אותם היינו היסוד שנקרא אות בכ"מ ותהיו עושים בדחילו ורחימו שיהי' לכל מצוה יסוד להשפיע לכל העולמות. וז"פ וזכרתם את כל מצות ה' ועשיתם אותם ולא תתורו אחרי לבבכם ואחרי עיניכם כו' למען תזכרו ועשיתם את כל מצותי והייתם קדושים כו' כפל הלשון. הנה בכל המצות הכוונה בהם בעשותם הוא ליחד ולבא לקדושה כמ"ש אשר קדשנו במצותיו כמ"ש בזוה"ק תרי"ג עיטין כמ"ש המפרשים והי' אם שמוע תשמעו אל מצותי וכו' לאהבה כו' שכל המצות הם סם חיים לאהבה ויראה וקדושה. אך כ"ז אם הם נשמרים במדת היס"ע ואבר מחזיק אבר אנו גורמים שיסוד העליון שיש בכל המצוה כנ"ל משפיע הקדושה וחיים לעושיהם. ותקם את דבריך כי צדיק אתה ותרא את עני אבותינו במצרי'. התור' מודיע מהיכן היו גורמים להשפעות יסוד עליון הנקרא צדיק כידוע כי צדיק אתה. הדבר הזה ותרא את עני אבותינו במצרים כמ"ש חכז"ל זה פרישת ד"א. וז"פ בואתחנן ומי גוי גדול אשר לו חוקים ומשפטים צדיקים ככל התורה הזאת. עמדו המפרשי' בלשון צדיקים עיין באלשי"ך. ולדרכנו הוא נכון שבכל מצוה יש עשר ספירות. וספי' היסוד שנקרא צדיק הוא המשפיע קדושה ובני חיי ומזוני ויראה ואהבה:
<small>(מכי"ק)</small><br>א"י <b>אם בחקותי תלכו וכו' ושמרתם ועשיתם אותם וכו'.</b> דקדקו המפרשים ז"ל הלא שכר מצוה בהאי עלמא ליכא כו' היום לעשותם ומחר לקבל שכרם וכמ"ש ז"ל. אך נראה דהנה בעבדות הבורא לפעמים עושה האדם המצוה בתשוקה גדולה בדחילו ורחימו כמבואר בסה"ק וכמ"ש בתהלים הנחמדים מזהב וכו' ששתי כעל כל הון וכה"ג טובא והאנשים ההם נקראים שומרי מצות כמ"ש ואביו שמר את הדבר מצפה מתי יגיע לידו המצוה. ומחשבה טובה הקב"ה מצרפה למעשה והוה כאלו עשה המעש' מצוה. והנה שכר המחשבות ותשוקה קודם שיבא לידי מצוה ג"כ נחשב למצוה. והנה שכר המחשבות ותשוקה למצוה קודם למצוה אנו אוכלים בעוה"ז. אבל שכר עשיית המצוה אותם המצות שבאו לידי העשיה הם הנשארים לעוה"ב. ולזה אמר אם בחקותי תלכו דהיינו שכר הליכה ומחשבות שלכם הוא בהמצות. ושמרתם. דהיינו מצפים מתי יבא לידי ואקיימנו. ועשיתם אותם. ואח"כ באו לידי העשי' המצות. אזי נוטלים שכר המחשבות והתשוקה להמצות קודם לעשייתם. ולזה אמר ועשיתם אותם. דאלו ח"ו לא נגמר הדבר לבא לידי עשי' אזי מהצורך לטמון שכר התשוקה והמחשבות של המצות לעוה"ב אבל אם תהי' בזו המדריגה שכל מחשבותיכם בהליכה. ושמרתם. כמו ואביו שמר את הדבר. וגם ועשיתם אותם אזי ונתתי גשמיכם בעתם כו'. ובדרך זה יש לפרש פ' בתהלי' קי"ט חבר אני לכל אשר יראוך ולשומרי פקודיך. חסדך ה' מלאה הארץ. היינו ע"י היראים ושומרי הפקודי' הנ"ל עי"כ חסדך מלאה הארץ. ובזה יש לפרש הפ' שומר מצוה לא ידע דבר רע שהקרן וגוף המצוה נשאר לעוה"ב ושמירת המצוה אוכל בעוה"ז וניצל מכל דבר רע. אבל אם בני ישראל אינם בכלל זה רק עושי המצות לבד בלתי היות שומרי מצות אזי חלילה אין להם הפירות בעוה"ז רק הכל לעוה"ב. ובזה פרשתי הפ' פלגי מים ירדו עיני על לא שמרו תורתך. צדיק אתה ה' וישר משפטיך. סמיכת הב' פסוקים עפ"י הנ"ל פשוט על לא שמרו תורתך והיו אוכלים עוה"ז ועוה"ב ולזה צדיק אתה ה' וישר משפטיך. היינו שעשית עמנו משפטים על אשר לא שמרו תורתו. ובזה י"ל אשרי כל ירא ה' ההולך בדרכיו וכנ"ל שפרשתי אם בחקותי תלכו שכל הליכה שלכם הוא המחשבה לעשות המצות אזי אשריך וטוב לך אשריך בעוה"ז וטוב לך לעוה"ב. ובזה פרשתי בהושענות. כהושעת שומרי מצות וחוכי ישועות. שהישועות באים מחמת שהם שומרי מצות. וז"ש בפר' ואתחנן וצדקה תהי' לנו כי נשמור לעשות וכו'. שעמד הרמב"ן ז"ל והאור החיים בהבנת הפסוק הזה הפי' וצדקה תהי' לנו. ולהנ"ל הוא פשוט שמה שהקב"ה עושה צדקה כמ"ש ולך ה' החסד זאת תהי' לנו היינו בעוה"ז ג"כ חוץ בעוה"ב כי נשמור לעשות וכו' וק"ל:
<b>ונתתי גשמיכם בעתם ונתנה הארץ יבולה ועץ השדה יתן פריו וכו' ואכלתם לחמכם לשובע כו'.</b> הנ"ל בענין הגשמים דכתיב יפתח ה' לך את אוצרו הטוב לתת מטר ארצך בעתו דהנה לעיל מיני' כתיב כל הברכות ברוך אתה בעיר וכו'. ומה מוסיף עוד בברכת המטר יפתח ה' לך את אוצרו הטוב. גם בפ' בראשית בשעת בריאת העולם אחר שנבראו השמים וארץ וכל צבאם כתיב כי לא המטיר כו' ואדם אין לעבוד את האדמה. לפי פשוטו אינו מובן כי מחמת שעדיין לא הי' אדם לכן לא המטיר מה מקרא חסר להיות עולם כמנהגו לתת מטר על פני האדמה הלא במאמרו ברא שחקים. ורוח אלהים מרחפת על פני המים ויהי רקיע בתוך המים. וגם המטר הי' יכול להוריד קודם שברא את האדם ומה הצורך להמתין עד שיברא האדם. אולם הנ"ל עפ"י מ"ש מלך לובש רחמים כמ"ש ונתן לך רחמים ורחמך. כי בחינת הרחמים שלמעלה הם כמו לבוש לפי התעוררת שלמט' הרחמים וגמ"ח שיעשו בני אדם כ"א עם חבירו אז מתעורר החסד ורחמים למעלה כמ"ש זכור רחמיך ה' וחסדיך כי מעולם המה ע"י העוה"ז הוא בבחי' לבוש כנ"ל. ולפעמים מצינו עושה נפלאות גדולות לבדו חסד עליון לעולם לא ימוט. כאשר הי' רעווא דרעווין לבריאת עולם שנברא רק להטיב לברואיו ואז לא נברא האדם עדיין עכ"ז הרצון הקדום הוא בחי' נפלאות גדולות לבדו כמ"ש אתה ה' לבדך עליון כו'. לכן האמנם כל ברי"ע הי' בחסד עליון לבדו אך ענין המטר הוא רק בהתעוררת למטה בחי' "מיין "נוקבין כמ"ש ברמז ברכת המוציא לחם מ"ן הארץ ר"ת מיין נוקבין ולזה מצינו בגמ' רבה צלי ואתי מטר אר"י הוה סיים מסאנא ואתי מטרא כי המטר הוא על ידי ההתעוררת החסד שלמטה כנ"ל ולזה מצינו אצל אליהו הנביא שאמר אם יהי' מטר שלש שנים כי אם לפי דברי כי אינו יכול להיות רק ע"י הצדיק לפי החסד שנעשה למטה. וז"ש והנה עב קטנה עולה ככף איש. ע"ב רומז לשם ע"ב גימט' חסד והוא ככף איש לפי החסד שהאדם עושה בכפו בנתינת הצדקה ע"י כך מתעורר למעלה החסד של גשמים. וז"ש מהאוכל יצא מאכל כי גם ע"י אכילתו של הצדיק בקדושה מביא השפעות טובות. כמ"ש לאכלה ולא להפסד כי איננו כלוא קרנא רק בבחי' זריעה להוסיף שפע. ולזה אמר כי לא המטיר כו' יען כי האדם אין לעבוד כו' וכל זמן שלא הי' אדם לעורר השפע של חסד לא היה יכול להיות מטר. מט"ר עולה רמ"ח עה"כ רמז לרמ"ח מ"ע שבנ"י עושים הם מעוררים שפע המטר. ולזה אחר כל הברכות בפ' כי תבא מסיים יפתח ה' לך את אוצרו הטוב לתת מטר ארצך. כמ"ש אין לו להקב"ה בעולמו אלא אוצר של יראת שמים לבד. הטוב הוא הצדיק כמ"ש אמרו לצדיק כי טוב. ואוצר הזה נפתח ע"י צדיק הדור לתת מטר ארצך בעתו. וזה הרמז ואדם אין לעבוד את האדמה פי' מי שהוא בחי' אין ושפל בעיניו הוא יכול לעורר החסד לעבוד את האדמה הרומז בתיבת האדמה ב' ההי"ן אדם באמצע כמ"ש בזוה"ק ותלכנה שתיהן שתי ההי"ן כי כן עבוד' הצדיק לעשות היחוד להוריד השפע לה' האחרונה ע"י האדם. וז"ש יהונתן לדוד ה' יהי' ביני וביניך ובין זרעי יבין זרעך עד עולם. הרמז בזה כי בשמו של יהונתן כתיב יה"ו ודוד רומז לאות ה' האחרונה נמצא כל שם הוי' הוא בין שניהם . שם הוי' ב"ה וז"ש ה' ביני וביניך וכן יהי' עד עולם היחוד הוא על ידי הצדיקים כמ"ש ביום ההוא יהי' ה' אחד ושמו אחד. וזה הנרמז בפר' זו אם בחקותי תלכו וכו' ונתתי גשמיכם בעתו. פי' הגשמים הם שלכם ע"י מעשיכ' הטובים לשמור רמ"ח מ"ע תוכלו לעורר השפע שירד המטר בעתו בבחי' מ"נ כנ"ל. ואכלתם לחמכם לשובע. פי' ע"י האכילה בקדושה תרד השפע שיהי' שובע בעולם. ונתנה הארץ יבולה. תיבת ו"ה בראשו ובסופו ובאמצע תיבת נתן. רומז על הנ"ל בפ' ואדם אין לעבוד את האדמה שיהיו הצדיקים עושים היחוד בשם הוי' להוריד השפע לה' האחרונה בשם הוי'. יבולה אותיות יובל ה'. לפי הידוע לי"ח ענין השופר רומז לעולם הבינה שופר נקרא יובלא. וזה יהיה לע"ל ע"י תשובה שלימה יתעורר עולם הבינה. יבולה ה' ומסיים ועץ השדה יתן פריו. ופרש"י הם אילני סרק גם הם עתידין לעשות פרי. אילני סרק רומז לאנשים רקים שפל המדריגה הם גם כן יתנו פרים בזמן הגאולה יהי' מלאה הארץ דעה. כמ"ש ונהרו אליו כל הגוים. ומכ"ש בנ"י זרע קודש לא ידח מהם נדח כולם יכירו כח מלכותו ועליה' יעשו פרי לתרופ':
<b>והשיג לכם דיש את בציר ובציר ישיג את זרע.</b> הנ"ל ע"ד שאמרו חכז"ל בגמ' (ברכות דף ס"ג) כל המשתף שם שמים בצערו כופלין לו פרנסתו שנאמר והיה שדי בצריך וכסף תועפות לך. הפי' כל המשתף כו' כאשר ח"ו באה לו איזה צרה ר"ל הנה נותן לבו על צער גלות השכינה כמ"ש עמו אנכי בצרה. ר"ל כאשר עמו אנכי בעת צרה של"ת לדאוג על צער שלי ג"כ הנה אחלצהו ואכבדהוכי אז יוושע בלי ספק כמ"ש אח"כ והי' שדי בצריך כו' כי אז על שדי תתענג ותשא אל אלוה פניך ושאר כל הברכות שם. אמנם מה שהזכיר כאן שם שד"י כי אך זה השם מורה על היסוד הוא בגלות יותר. וזהו שאמה"כ כאן והשיג לכם די"ש את בציר די"ש הוא אותיות שד"י. בציר הוא כמ"ש והי' שדי בצריך. ר"ל השיג לכם דיש את בציר כאשר יהי' לכם השגה בשם שד"י שהוא עמכם בצרה אזי ובציר ישיג את זרע ר"ל יגיע לכם מתוך הצרה זרע רב מטוב השמים ומשמני הארץ כמ"ש כל הברכות אחר והי' שדי בצריך כנ"ל.
<b>ואכלתם לחמכם לשובע. פרש"י אוכל קמעא והוא מתברך במעיו.</b> יל"ד אם ברכת המעיים תהי' גם במעט האכילה מה יוסיפו עוד רוב הדגן והתירוש שאמר הכתוב אך הנ"ל דהנה האדם צריך לכוון בעת אכילתו להמשיך ממנו שפע פרנסה ומזונא לעוה"ז. וזה הוא גם כן בכל מעשי המצות ומעש"ט ות"ת צריך לכוון אלי' להמשיך שפע חיות וברכה וקדושה אל עוה"ז וז"ש ותורת חסד על לשונה זה שמשפיע חסד בתורתו על לשונו הוא חביב לפני השכינה כי היא תתן טרף לביתה. ודרך זה נקרא תורת חיים ואהבת חסד וצדקה וברכה וחיים ושלום הבאים כולם על ידו. והנה זה שאמר דוד המע"ה ותורתך בתוך מעי ר"ל קיום התורה שהיתה בי הוא להיותה בתוך מעי מבחי' הרחמנות של המעיים על כל העולם להשפיעם כל טוב והיא תורת חסד כנ"ל. וז"פ בתוך מעי כי שורש הרחמנות מכונה בשם מעיים כמ"ש המו מעי לו רחם ארחמנו ר"ל על בחי' הרחמנו' שבא מבחי' מעיים שהוא בסוד ותפארתו עבור על פשע בבחי' הרחמים כיל"ח. והנה זה הפי' אוכל קמעא והוא מתברך במעיו. ר"ל ע"י אכילת הקמעא של הצדיק הוא מעורר רחמים של המעיים לברך את ישראל יותר. וזהו ואכלתם לחמכם לשובע. פי' שתאכלו בכוונה זו להיות על ידיכם שפע וברכה לכל העולם:
<b>ואכלתם ישן נושן.</b> תרגום אונקלוס ותיכלון עתיקא דעתיק. הנ"ל עפ"י מ"ש בפי' הפיוט של שבת ואזמין בה השתא עתיקא קדישא. כי בשבת יורד השפע מעולם הזקן. ולעתיד יהיו כל הימים בבחי' עתיקא קדישא יום שכולו שבת. וז"פ ואכלתם ישן נושן בחי' הרחמים העליונים צריך להמשיך לעוה"ז. וישן מפני חדש תוציאו. כי הנה בטובו מחדש בכל יום תמיד מעשה בראשית וכן איתא בתד"א בכל יום האדם נברא וצריך להמשיך הרחמים בבחינת התחדשות לעוה"ז וזהו מפני חדש ובעבורו תוציאו הרחמים דעתיק:
א"י <b>וישן מפני חדש תוציאו.</b> תרגום אונקלוס ועתיקא מן קדם חדתא תפקון. הנ"ל עפמ"ש אור חדש על ציון תאיר כמ"ש חדשים לבקרים רבה אמונתך כי בכל יום מתחדש בטובו מעשה בראשית ובכל יום יורדים אורות חדשים להצי"ע לצורך קיום העולם כמ"ש אור זרוע לצדיק ולישרי לב שמחה. ר"ל כי האור יורד תחלה זרוע לצדיק וממנו באה לישרי לב הם הסובבי' את הצדיק שמחה ועי"ז נזכה כולנו במהרה לאורו כמו שהי' בימי רשב"י ז"ל שאפילו התינוקות ידעו רזין דאורייתא כמבואר בזוה"ק. וז"פ ועתיקא הרצון של עתיקא קדישא מפני חדש תוציאו. פני חדש הוא הצי"ע שהוא באור פני מלך חיים. כמ"ש כי באור פניך נתת לנו תורת חיים. והנה לכך הוא הנקרא פני שהוא אנפין דשכינתא והוא הגורם היחוד פב"פ וזהו מפני חדש שהוא הצי"ע ממנו תוציאו הרצון של עתיקא וחסדים טובים לעולם. אמן:
<small>(מכי"ק)</small><br><b>והתהלכתי בתוככם והייתי לכם לאלהים וכו' אני ה' אשר הוצאתי אתכם מארץ מצרים מהיות להם עבדים ואשבור מוטות עולכם ואוליך אתכם קוממיות.</b> יתור הלשון מהיות להם עבדים שזהו ידוע שהיו ישראל עבדים במצרים. ונראה עפ"י פשוט. דהנה אמרו חכז"ל באבות פ"ב יפה תלמוד תורה עם דרד ארץ שיגיעת שניה' משכחת עון. י"ל עפ"י מ"ש רז"ל במס' ברכות על פסוק ודי זהב אמר משה בשביל כסף וזהב שהרבית להם גרם להם שיעשו את העגל אין ארי נוהם מתוך קופה של תבן אלא מתוך קופה של בשר ורם לבבך ושכחת את ה' וע"ז אמרו יאי עניותא לישראל וא"כ הסבלו' והעבדו' יפה לישראל. וכן אמרו בפ' זו או אז יכנע לבבם הערל. דהיינו שאמר לפני זה והבאתי אותם בארץ אויביהם עי"ז יכנע לבבם וא"כ זה הפי' יפה ת"ת עם ד"א היינו היגיעה שעל הפרנסה שיגיעת שניהם משכחת עון שע"י העמל והדאגות של פרנסה אינם באים להרהורי עבירה. ולדעתי אפשר שזה היתה כוונת הקב"ה שיעבדו ישראל למצרים שאז לא הי' לישראל שום תורה ואם עכשיו שיש לנו תורה ואדם עוסק בתורה אמרו שיפה ת"ת עם ד"א מכ"ש אז שלא היה להם תורה ומה היו עושים לכן הכביד עליהם עול השיעבוד. אך כ"ז אמרו בתלמוד תורה לחוד. אבל במקבל עליו עול תורה אמרו באבות כלהמקבלעליו עול תורה מעבירין ממנו עול מלכות ועול דרך ארץ. דלכאורה סותר משנה זו להמשנה הנ"ל שיפה ת"ת עם ד"א. אבל באמת יש חילוק בין הני תרי משניות שכאן אמר יפה ת"ת עם ד"א וכאן אמר המקבל עליו עול תורה דהיינו אם האדם מקבל עליו עול מלכות שמים אזי אפי' אם יהי' לו כל טוב אינו אוכל יותר מדאי וכמו שמצינו ברבינו הקדוש שהי' לו תורה וגדולה במקום אחד ואעפ"כ אמר בשעת מיתתו שלא נהנה אפי' באצבע קטנה וכן מצינו כמה קדושים וזה קאי עול תורה. דהיינו הקדושים שהקב"ה יודע אשר העשירות לא יזיק לו כלל. אזי אדרבא מעבירין ממנו עול דרך ארץ שהקב"ה ממציא לו פרנסתו ומלאכתו נעשית ע"י אחרים. אבל בכאן מיירי באדם שלומד תורה. ואם הי' לו פרנסה בניקל היה רם לבבו מאחיו. בזה אמרו יפה ת"ת עם ד"א. ובזה יש ליתן טעם מה ששבט לוי היו בני חורין במצרי' ולא היו עובדי' כלל. שהם היו מקבלים עליהם עול מלכות שמים. ועול התורה במצרים לכן היו מעבירים מהם עול ד"א. (וכעין זה מצאתי בס' מדרש שמואל). ולדעתי יש לפרש בזה הפסוק הנני ממטיר לכם לחם מן השמים ויצא העם כו' למען אנסנו הילך בתורתי אם לא. ופרש"י למען אנסנו אם ישמרו המצות התלוים בו וכו' ולדעתי יש לפרש בדרך פשוט. דהנה ידוע מכמה בנ"א שבשעה שהם בדחקות ח"ו בפרנסה הם עובדים את השם אבל בראותם כי יש להם הרווחה אזי הם רעי' בתכלית העבירות כמו שמצינו בפרעה כמ"ש וירא פרעה כי היתה הרווחה ויכבד את לבו וא"כ עיקר הידיעה היא אם הוא ירא שמים לאמיתו הוא בעת שיש לו פרנסה בריווח אבל בעת הדוחק אף שאינו עובר עבירות עדיין אין לנו ידיעה ברורה מה בלבו אפשר אם הי' לו פרנסה בריווח הי' עושה ח"ו כל העבירות שבעולם ולזה אמר הקב"ה הנני ממטיר לכם לחם מן השמים שיהי' להם פרנסה בלי שום דאגה בעולם למען אנסנו הילך בתורתי אם לא שאם יהי' להם פרנסה יהי' הנסיון בידיעה ברורה אבל לא כן אם לא יהי' להם פרנסה לא יבורר הדבר מה שבלבם כר'ל. וז"ש בתהלים קי"ב אשרי איש ירא את ה' במצותיו חפץ מאד. אם הוא ירא שמים לאמיתו. אזי הון ועושר בביתו וצדקתו עומדת לעד. כלומר אף שיש לו הון ועושר בביתו מ"מ צדקתו עומדת לעד. וא"כ שיעבוד שהי' במצרים הי' למען יכנע לבבם ולא יבואו לידי עבירות. היינו כל זמן שלא הי' עדיין תורה בעולם הי' מוכרח השיעבוד. אבל כשהגיע זמן תורה אמר אלהים תעבדון את האלהים על ההר הזה שמעול השיעבוד יבואו לידי מלכות שמים שמי שאינ מקבל עליו עול התורה נותני' עליו עול מלכות ועול ד"א. זה אינו מטעם עונש רק זה הוא לטובתו כיון שאינו מקבל עול התורה מוכרח להיות עליו עול אחר שאל"כ הרי אמרו שחוק וקלות ראש היינו בנ"א שאין להם שום דאגה בראשם מרגילין לערוה. וא"כ רצה הקב"ה ליטול מהם עול השיעבוד ועול מלכות ואמר למשה עול אחר דהיינו עול התור'. ובזה פרשתי הכתוב ואם לא תשמעו לי כו' שאינם רוצים לקבל עול התורה אזי נותנין עליו עול מלכות ולזה ונתתי אותם בארץ אויביהם או אז יכנע לבבם הערל. וזה כוונת הכתוב שהתחלנו שהקב"ה הבטיח להם לישראל שיתן להם כל הברכות ולא יהיה להם שום גלות ועול פרנסה. ואם תאמר שמא ח"ו יהיה היזק מזה שיבואו ח"ו לעבירות לזה אמר אני ה' אלהיכם אשר הוצאתי אתכם מארץ מצרים מהיות להם עבדים אף שבאמת הי' לבנ"י לטובה גדולה בעבדות של מצרים כנ"ל. מ"מ גאלתי אתכם ע"מ לקבל עליכם עול התורה. ולזה אמר ואשבור מוטות עולכם ואולך אתכם קוממיות בקומה זקופה כמו שפרש"י ואעפ"כ לא יזיק אתכם. וזה הבטחה גדולה לישראל בעוה"ז ובעוה"ב:
<b>ואם בזאת לא תשמעו לי והלכתם עמי קרי וכו' ואכלתם בשר בניכם ובשר בנותיכם תאכלו.</b> הנראה לרמז בזה להפוך הקללה לברכה. עפמ"ש בשם הבעש"ט בפי' הפ' רעבים גם צמאים נפשם בהם תתעטף. הכתוב מתמי' למה נברא האדם להיות רעב וצמא. והתירוץ נפשם בהם תתעטף מכוסה ומעוטף חלק נפשו אשר נבלע בין החיצונים ע"י פגם אב"ק. וכל הקרוב קרוב קודם חלק נפשו אשר נבלע ביניהם. וזהו ענין תחיית המתים להעלות אותם למקור הקדושה. וז"ש בתפלה אתה גבור כו' מחיה מאים ורב להושיע. קאי על ר"בני"ק. מכלכל חיים בחסד מחיה מתים ברחמים רבים. פי' ע"י האכילה של האדם בקדושה הוא מחיה הני"ק כנ"ל. וזה הרמוז בפ' זו והלכתם עמי קרי וכו' ואכלתם בשר בניכם וכו' ע"י האכילה בקדושה יעלו הני"ק שנפלו והם בשר בניכם ובנותיכם ותעלו אותם למקור הקדושה. וז"ש נותן לחם לרעבים ה' מתיר אסורים רמז לני"ק שהם אסורים ביד החיצונים. וזה ג"כ הרמז באיכה ידי נשים רחמניות בשלו ילדיהן היו לברות למו. ילדיהם הם הטיפות שנפלו לקליפה וע"י בישולם ואכילתם בקדושה היו לברות למו להכניסם לגבול הקדושה. וזה הענין ג"כ בשמיטה שלא נזרע להצמיח להעלותם ע"י הצמיחה כיל"ח. לכן כתיב ואכלו אביוני עמך יהי' להם עלי' ע"י האכילה כנ"ל. וז"פ מקימי מעפר דל מאשפות ירים אביון הם הנשמות להושיבי עם נדיבים הם הצדיקים שהולכים במס"נ לשון נדבה הרי זו יהי' להם עלי' על ידם. וזה הרמז ברש"י פ' בהר סיני. מה ענין שמיטה אצל הר סיני שכל הנשמות עמדו על הר סיני וענין השמיטה הי' כדי לתקן הנשמות שלא נזרע להוציא נשמות אחרות רק אביוני עמך כנ"ל:
<b>אז תרצה הארץ את שבתותי' כל ימי השמה תשבות אשר לא שבתה בשבתותיכם בשבתכם עלי'.</b> הנ"ל בכפל ואריכות הדברים האלה דהנה מבואר בכתבי האר"י ז"ל כי גם בזמן הזה אע"פ שבהמ"ק הוא חרב ואין עבודה ואין קרבן מ"מ בשבת הנה נעשים כל היחודים ממילא בהעלאת העולמות כמו קודם פגם אדה"ר נמצא כי בש"ק אין חסר כלום אשר אנחנו בגלות אך הכל יפה בעתו. וז"ש את שבתותי תשמרו ומקדשי תיראו ר"ל כאשר שבתותי תשמרו יחשב לכם כמו שמקדשי תיראו בבנינו כי היחודים נעשו עתה בשבת כמו מאז ועוד נעלה השבת בהגלות יותר אחרי כי כל ימי השבוע אין היחוד כתיקונו לכן בשבת הוא ביתר שאת מבזמן שבהמ"ק הי' קיים והוא בשלימות האהבה יותר וע"ז אנו אומרים שלא תהא צרה ודאגה ויגון ואנחה ביום מנוחתנו והראנו ה' אלהינו בנחמת ציון. פי' ע"י שמקבל השבת בשמחה נכונה אזי יחשב לנו כאלו ראינו ציון בבנינו. ובזמן הגלות השבתות יותר טובים מבזמן שהי' בהמ"ק על מכונו. והנה זה הפי' הכתובים בהבטחה זו. אז בהגלות תרצה הארץ העליונה את שבתותיה הם השבתים כל ימי השמה תשבות פי' כל ימי השמה הם זמן הגלות תשבות יהי' להם שבתים טובים. אשר לא שבתה בשבתכם עלי' כי בזמן בהמ"ק לא היו שבתים טובים כאלה:
א"י <b>אז תרצה הארץ את שבתותי' כו'.</b> נקדים לפרש הפ' בפ' נח. ולא מצאה היונה מנוח לכף רגלה ותשב אליו היונה לעת ערב כו'. יבואר עפ"י דברי הזוה"ק בפ' בהעלותך קרב ע"ב פקודא ל' למעבד פסח שני כו' ייתי ויחמו עד לא ינעלון תרעי אימתי כרוזא כריז בי"ד לירחא ב' דהא מתמן עד ז' יומין תרעין פתיחין מכאן ולהלאה ינעלון תרעין. וכבר עמד בזה הרב המגיד הקדוש מקאזניץ זלה"ה בס' עבודת ישראל מפני מה דוקא בב' שבועות שקודם מתן תורה אז ינעלון תרעין. ולענ"ד יש לפרש עפ"י הידוע גודל מעלת הצי"ע משומרי הברי"ק הרומז לבחי' יסוד שכביכול השכינה הקדושה מתדבקת בצדיק כזה כי זה רצונו ית"ש להיות לה אחיזה בתחתונים ע"י הצי"ע וז"ש בווין תתקטר. כי הווין רומזים על יעקב ויוסף הם הצדיקי יסודי עולם. וז"ש בזוה"ק ברשב"י שאמר אנא בחד קטירא אתקטרנא ע"ש. לכן כאשר הגיע סוף ז' ימים מפסח שני אז מתחילין השני שבועות האחרונים מהספירה שהם כנגד ספירות יסוד ומלכות לכן אז ינעלון תרעין כי אם בחמשה ספירות הראשנים יש לה אחיזה בעולמות העליונים. אך כאשר הגיע עת לחננה קרב המועד זמן מתן תורה אז כביכול צריך השכינה לחפש למטה בזה העולם אחר צי"ע להוריד השפעות התורה על ידו וזה כמו שחופר בקרקע יסוד איך יעמוד הבינן על גביו למעלה. לכן ינעלון תרעין הם העולמות העליונים לחפש למטה צדיק כזה בבחי' יסוד כנ"ל. וזה הפי' ולא מצאה היונה מנוח רומז לשכינה הקדושה עד אשר באה לנח שהוא הי' בחי' צי"ע לכן היתה מתדבקת בו. נמצא כי עיקר ההכנה לקבלת התורה הוא ע"י הצי"ע שומר הברית כמ"ש ואני זאת בריתי אותם כו' דברי אשר שמתי בפיך כו'. לפי הידוע זאת רמוז לשכינה הקדושה בריתי הוא רמוז ליסוד וזה עיקר היחוד יסו"מ והוא שמביא לידי קבלת התורה כמו שמסיים לא ימושו מפיך וכו' מעתה ועד עולם ועיקר הדבר שיהי' נאה דורש ונאה מקיים שיהי' כח בהצדיק להביא את הדור בכח שמירת הברית כמ"ש במרדכי דורש טוב לעמו ודובר שלום לכל זרעו שהי' ביכולתו להביא כל הדור לבחי' טוב הוא שמירת הברית כמ"ש אמרו לצדיק כי טוב. ושיהי' כל בנ"י זרע קודש מחצבתם מסטרא דקדושה. וזה הענין ג"כ הי' ביתרו וישמע יתרו מה שמועה שמע ובא קריעת י"ם ומלחמת עמלק. דהנה אי' קשה זיווגו של אדם כקריעת י"ס אינו כפשוטו לשדך הבנות. רק זיווגו של אדם דייקא שיהי' מסטרא דקדושה בלי תערובות טוב ברע ח"ו. גם מ"ש בגמ' קשים מזונותיו של אדם כקריעת י"ם רומז על הנ"ל כי בכל הענינים האלו החומר מתגבר וצריך לכבוש היצר וצריך להתנהג בהם בקדושה. וז"ש רש"י מה שמועה שמע ובא קריעת י"ס כי גם ענין קבלת התורה הוא ע"י קריעת י"ס הים ראה וינס ארונו של יוסף ראה רומז לבחי' צי"ע. וגם זה הענין הוא ג"כ מלחמת עמלק רומז על הנ"ל כמ"ש אשר קרך בדרך כו'. לכן שפיר פי' בזוה"ק אשר בב' השבועות הללו ינעלון תרעין רומז לב' הספירות יסו"מ הם עיקר הכנה לקבלת התורה. לכן ינעלון השערים העליונים לחפש למטה הצי"ע אשר יהי' בחי' היסוד לבנות הבנין על מכונו ולהוריד למטה השפעות התורה. [עיי' בח"א דף קכ"ט]. ונחזור לביאור הכתוב אז תרצה הארץ את שבתותיה. ארץ רמז לשכינה הקדושה כיל"ח אז תרצה שהשכינה הקדושה רצונה לאחוז בצדיק יסוד עולם את שבתותיה הם השני שבתות תמימות הללו קודם מתן תורה כנ"ל:
<b>וזכרתי את בריתי יעקוב ואף את בריתי יצחק ואף את בריתי אברהם אזכור וכו'.</b> כבר דקדקו המפרשים למה מזכיר את יעקב בראשונה שלא כסדר תולדותיהן אברהם יצחק יעקב. אכן הנ"ל עפמ"ש במד"ר השליך משמים ארץ תפארת ישראל צורתו של יעקב חקוקה בכסא כבוד ובזמן הגלות השליכו למטה. והדבר תמוה מפני מה ישליכו צורתו של יעקב למטה. אך הענין כי בלתי זכותו של יעקב לא הי' באפשרי לסבול עול הגלות להתחזק ולעמוד בצדקתו וללחום נגד היצה"ר. לכן יוסף הצדיק שהי' הראשון שירד למצרים להיות בגלות ממש אף כי הגזירה התחיל משנולד יצחק עכ"ז הי' יושב בביתו ויזרע יצחק בארץ ההוא וכדומה וכן יעקב עד יוסף דכתיב לעבד נמכר יוסף וכאשר בא לידי הניסיון אמרו ז"ל דמות דיוקנו של אביו נראה לו. כי צורתו של יעקב הוא העומד לעזר תמיד כמ"ש ישגבך שם אלהי יעקב. וז"ש כאן וזכרתי את בריתי יעקוב לשון זכרות והשפעה כי הוא המשפיע אור צדקתו להיות לעזר לכל הבאים אחריו כמי' שויכל יעקב לצוות את בניו. ויכל לשון תשוקה לצוותא את בניו להתחבר עמהם תמיד. וז"ש עיני כלו לישועתך לשון כלות הנפש שהי' במס"נ לישועת ה'. לכן מאשר כי יעקב הי' במעלה הראשונה בזו להיות צורתו חקוקה בכסא כבוד ולהיות לעזר לבנ"י. וכן את בריתי יצחק ואף את בריתי אברהם אזכור כי הוא הי' הראשון להיות מטהר אויר העולם לבטל ע"ג מעולם כמ"ש בגמ' מסכת ע"ז של א"א ארבע מאה פירקי הוי והוא הי' לעזר לאנשי כנה"ג לבטל יצרא בישא דע"ג מהעולם. וכן כל הצדיקים שבכל דור ודור הם העומדים בפרץ להפיץ ענן אורם על כל הדור הנלווים אליהם להיות נשמרים מתאוות היצר כמ"ש ורגלי חסידיו ישמור. פי' הם האנשים המתחברים לקהל חסידים ללכת ברגלם להסתפר עמהם גם המה יהיו נשמרים מכל רע. וכן אי' בגמ' אצל עיר הנדחת אם נמצא בעיר מזוזה אחת לא היתה נעשה עיר הנדחת כי המזוזה היתה השמירה להם להיות האדם נזכר ביחודו ואחדותו להתחזק נגד היצר מכח השמות ודברי הקדושה אשר נכתבו ע"י איש ישראל הכותב בקדושה לשמה. מכ"ש הצדיק יציר כפיו של הקב"ה אשר גדול כוחו להשפיע ברכה והקדושה לכל העולם וצדקתו עומדת לעד כמ"ש וזכרתי את בריתי יעקוב כו' לשון השפעה ברית עולם לעד:
<b>ואיש כי יקדיש את ביתו קודש לה' והעריכו הכהן בין טוב ובין רע כאשר יערוך אותו הכהן כן יקום.</b> הנ"ל עפ"י מ"ש במעלות דיבוק החכמים וצדיקי הדור כי הם העומדים לעזור לכל הבא ליטהר את נפשו לבא לתיקון הראוי כאשר נשמע מפי קדשו של הרב הקדוש מראדשיץ זלה"ה שספר המעשה מהרב הקדוש ר' חייקא המדורא ז"ל אשר לגודל הסיגופים אשר עשה לנפשו והתמדת הלימוד לנדד שינה מעיניו עכ"ז לא מצא מרגוע לנפשו עד אשר זכה לבא אל הרה"ק סבא קדישא מוהר"ד בער ממעזריטש זלה"ה אז נגמר תיקונו. וידוע מ"ש בס' מאור ושמש בשה הרב הקדוש מוהר"א בעהמ"ח ס' נועם אלימלך שאמר על איש אחד שהי' בדורו ותשב בדעתו כי טוב לו לשבת השקט בביתו ולשקוד על לימודו והשיב לו הרב הנ"ל הפ' זה אם יסתר איש במסתרים ואני לא אראנו נאום ה'. פי' אם יעלה בדעתו להיות נסתר בביתו ולא להתחבר עם יראי אלקים לבא אל הצדיק אזי ואני לא אראנו נאום ה' כו'. אולם מאשר זכינו לאור שבעת הימים קדושת הבעש"ט לאורו נסע ונלך להתחבר עמהם כי כן היתה כוונת הבריאה כמ"ש חנון ורחום וצדיק אעפ"י שהבורא ב"ה רחום וחנון צריך ג"כ להיות צדיק כדור כי הם יודעים לרצות ולתקן והם יודעים דרכי יושר להפריד הרע מן הטוב. ונחזור לענין. ואיש כי יקדיש את ביתו קודש. פי' האדם הרוצה לקדש את ביתו זה הגוף להיות קודש לה' ונדמה בעירו כי ישר דרכו ואינו צריך עוד להסתפח בנחלת הצדיקים. לזה מורה התורה לנו דרך הנכונה. והעריכו הכהן הוא הצדיק העובד השם באמת. הוא ילמד לנבון דרכו בין טוב ובין רע להפריד הרע מן הטוב לדעת אנה יפנה וכאשר יעריך אותו הכהן כן יקום לתיקון נפשו לבא באמת לשלימות הנכון:

במדבר



נשא

<b>נשא את ראש בני גרשון גם הם כו'.</b> הנ"ל דהנה הלוים הם נקראים בחי' הצדיקים הנלווים ודביקים בה'. ויש כמה מיני בחי' הצדיקים מהם נקראים בני קהת בבחי' הגדולה שלהם. ויש נקראים בני מררי. ויש אשר נקראים בני גרשון כמובא בספרים הקדושים. והנה בחי' בני גרשון הם הצדיקים המגורשים בעוה"ז וכל ימיהם הם בצער והם כגרים לא ישבעו בטובה. הנה עליהם אמה"כ כי גם אותם צריך לנשא את ראשם לבית אבותם כמ"ש רבות בנות עשו חיל ואת עלית על כלנה. שהוא מרומז על המלכות שיורדת בסתר המדריגה בהגלות. אבל לעתיד הנה היא תעלה על כלנה כיל"ח. והנה על בחי' הצדיקים שנקראים בני גרשון אמה"כ כי צורכם בעוה"ז לעבוד ולמשא לעבוד את ה' ולמשא הוא מדת הסבלנות לבל יקשה בעיניו על ככה אך לקבל הכל באהבה וחיבה. וזש"נ ואת כל אשר יעשה להם ועבדו אע"פ שחלילה יעשה להם מה שיעשה אעפ"כ ועבדו ולא יניחו מעבודתם. וז"ש ואהבת את ה' אלהיך בכל לבבך ובכל נפשך ופירשו חכז"ל אפי' הוא נוטל את נפשך הוא רצונך ר"ל אע"פ שלפעמים נוטלים מהאדם הרצון שלו חלילה. כי ברצונו לעבוד הש"י ובאים עליו התנגדות ועיכובים בע"כ. בכל זה יבין וישכיל כי גם זה רצון הש"י לעבדו גם בזה. וד"ת אין באין כ"א רק ע"י יסורין ח"ו כמבואר בגמרא. וכן רשב"י ע"י שנצטער במערה י"ג שנים אח"כ נתעלה יותר ויותר. וז"ש במתן תורה על אותן הצדיקים פן יהרסו אל ה' לראות. יהרס"ו גימ' גבור"ה וגימ' אדנ"י. לבל יסתכלו מה זה ועל מה זה. וכן במשה נאמר כי ירא מהביט אל האלהים אל בחי' הדינין כי הכל לטובה:
<b>על פי ה' פקד אותם ביד משה איש איש על עבודתו ועל משאו כו'.</b> הנ"ל בזה דהנה כבר הקשו הקדמונים על מה שאנו מתפללים בכל יום ותן בלבנו וכו'לאהבה וליראה את שמך וטהר לבנו לעבדך באמת וכדומה לזה. הלא כבר אמרו חכז"ל הכל בידי שמים חוץ מיראת שמים ואיך שייך להתפלל ע"ז. וכבר האריך המהרש"א בח"א ע"ש. אך הנ"ל דהנה אנו אומרים אהבה רבה אהבתנו כו' חמלה גדולה ויתירה חמלת עלינו דהנה יש להבין מהו הענין גדולה ויתירה הזאת ומה מעלת היתרת הזאת. אמנם הנה אמרו חכז"ל בגמ' פתחו לי פתח כחודו של מחט ואני אפתח לכם כפתחו של אולם. כי הנה מאז גם בשעת מ"ת הי' התגלות האלקות יותר ויותר גדולה מכפי ההכנת של בנ"י כי הלא כתיב פנים בפנים דבר ה' עמכם ועל מעלה הזאת הגדולה הנה לא הי' הכנתם בזה. אך הנה הם הכינו עצמם בקדושה וטהרה כפי כחם והש"י הוסיף להם התגלות האלקות עליהם ביתר שאת ויתר עז. וכן הוא תמיד המדה זאת כי בהערה מועטת שלמטה הנה ממשיך מלמעלה ההארה הגדולה שלמעלה יותר ויותר כיל"ח. וכן אמרו אדם מקדש א"ע מעט מקדשין אותו הרבה כי דרך הזה הוא בכל הענינים השייכים לעבוה"ב וזהו פתחו לי פתח כפתחו של מחט ואני אפתח לכם כו' כי תמיד ההשפעה והארה העליונה באה יותר ויותר מכפי ההכנה כנ"ל. וזה הענין של נשמה יתירה בשבת שלכך נקראת יתירה מפני שהיא תמיד בהארה וקדושה יותר ויותר מכפי ערך ההכנה שמכין האדם א"ע על השבת. וכן הוא בגמרא (זבחים דף צ"א ע"א) כי המוספים עדיפי מתמידין כו' המוספין קדישי מתמידין כי בחי' התוספות הוא יותר במעלה מן העיקר כנ"ל. ובכן כאשר בשעת מ"ת הנה ההארה העליונה באה להם במעלה יתירה וגדולה הנה לכך אמר להם משה רבינו ע"ה אחר מעשה העגל יוסף ה' עליכם ככם אלף פעמים ויברך אתכם כאשר דבר לכם כי אחרי אותה המעשה שנטל מהם העטרה לא ניטל מהם רק תוספת ההארה ההיא ולא נשארו רק באותו הבחי' כפי הכנתם למתן תורה שהכינו א"ע מתחלה קודם מ"ת כנ"ל לכן בתיקון הדבר ברכם משרע"ה שיזכו לשוב לאותו התוספת וזש"א יוסף ה' עליכם ככם אלף פעמים שהם אלף בחי' שאבדו כנודע. וזה הי' מבחינת התוספת כנ"ל. ולכן כאשר תגיעו למעלת התוספת אז תהיו כי יברך אתכם כאשר דבר לכם בשעת מתן תורה כנ"ל. הנה זה הפי' של חמלה גדולה ויתירה חמלת עלינו זהו ההארה היתירהשבאה לאדם יותר מכפי ההכנה הוא בחי' חמלה ורחמנות הש"י עלינו והיא נקראת חיבה יתירה בחי' תוספת כתובה כנ"ל. והנה על בחי' של תוספת ההארה הנ"ל שייך שפיר לשון תפלה וטהרלבנו ותן בלבנו לאהבה וליראה שמך ר"ל שישפיע לנו קדושה יתירה באהבה ובירא' יותר מכפי הכנותינו ומעשינו. ומ"ש הכל בידי שמים חוץ מיראת שמים הוא מוסב על הכנת האדם בבחירתו הטובה [ויראת שמים זה בא לו תמיד בלי מונע כלל]. אמנם הנה כל בחי' תוספת הנ"ל באה לו ע"י הצי"ע שהוא נקרא בחי' יוסף בסוד מוסף. על ידו באה השפע' הארה בגדלות יותר ויותר וממנו משפיע לכל הנלווים אליו כמ"ש ברשב"י ע"ה כשהיו התלמידים אצלו הנה לכל אחד ואחד נתן לו חלקו בסודות התורה כמ"ש בזוה"ק ע"ש. הנה זה שאמה"כ שהתחלנו ע"פ ה' פקד אותם. לשון פקודי ה' כו' המצות הי' בידם במעלה יתירה לפי שהיו ביד משה הוא הצי"ע לכן כל איש ואיש עלה במדרגה יותר מכפי הכנתו. וזהו על עבודתו ועל משאו. והבן:
א"י <b>נשא את ראש בני גרשון גם הם לבית אבותם כו'.</b> נקדים לפרש מה שאנו אומרים בתפלת י"ח השיבנו אבינו לתורתך כו' והחזירנו בתשובה שלימה לפניך. יש לדקדק בתיבת לפניך מה דקאמר ונקדים מאמר הזוה"ק פ' ויקהל דף רי"ז ע"א וז"ל פתח ואמר אז נדברו יראי ה' איש אל רעהו ויקשב ה' וישמע ויכתב ספר זכרון לפניו ליראי ה' ולחושבישמו האי קרא אית לאסתכלא בי' אז נדברו אז דברו מבעי לי' מאי נדברו אלא נדברו לעילא מכל אינון רתיכין קדישין וכל אינון חיילין קדישין בגין דאינון מלין קדישין סלקין לעילא וכמה אינון דמקדמי ונטלין לון קמי מלכא קדישא ומתעטרין בכמה עטרין קדישין באינון נהורין עלאין וכלהו נדברו מקמי מלכא עלאה מאן חמי כו' תושבחן דסלקין בכל אינון רקיעין כו' קמי מלכא קדישא ומלכא קדישא כו' ואתעטר בהון ואינון סלקין על רישי' כו' וע"ד אמר' אורייתא ואהי' שעשועים יום יום והייתי לא כתיב אלא ואהי' בכל עידן ובכל זמן דמילין עלאין סלקין קמי' והכא תרי זמני כתיב יראי ה' כו'אלא יראי ה' כו' לתתא יראי ה' קיימין לתת' ואינון מילין קיימין כו' לעילא ורזא דא אשכחנא בספרא דחנוך דכל מילין דצדיקיא די בארעא אינון מתעטרין וקיימין קמי מלכא קדישא כו' ואשתעשע קב"ה בהאי דיוקנא ולבתר אכתיבו בספר זכרון לפניו לקיימא קמי' בקיומא תדיר ע"ש לקמן בדף הנ"ל. דמות כמראה אדם כיון דאמר דמות אמאי כמראה דהא סגי לי' דמות אדם אלא דמות אדם דא איהו רזא עלאה בההוא כבוד עלאה דיוקנא דאדם אבל הא דאתוסף כמראה כו' ואתון חברי' הא קב"ה אשתעשע השתא באינון מלין דקאמריתו מתעטרין בהאי אורחא והא קיימתון קמי מאריכון בדיוקניכון קדישין כו'. וז"ש מתפללין השיבנו כו' והחזירנו בתשובה שלימה לפניך. שנהי' גם אנחנו ראוים לבא עם תורתנו אל הקודש פנימה למעלה ויהיו אמרינו לרצון לפני אדון כל בדיוקנין קדישין שגם הגוף יזדכך ע"י תשובה שלימה כמ"ש דוד המע"ה דבקתי בעדותיך ה' אל תבישני שהגוף הוא הנרתק לנשמה ומצילין תיק הספר עם הספר. וז"ש אם תשוב ישראל אלי תשוב. פי' שהתשובה תהי' בשלימות בבחי' זו שתשובו ג"כ למעלה בדיוקנין קדישין. וז"ש והבל הביא גם הוא ר"ל שהביא ג"כ את גופו אל הקדושה עם הקרבן שיהי' לרצון למעלה וז"ש במ"ת ואביא אתכם אלי והי' הבטחת הש"י אליהם כאשר יזכו ללמוד תורה לשמה יהי' צורתם חקוקה למעלה כביכול אלי ממש. נחזור לביאור הפ'. נשא את ראש בני גרשון רמז על בנ"א החוזרים בתשובה הם נקראים בני גרשון שנתגרשו ונתרחקו מהקדושה ע"י הפגם מהחטאים. ותנשא את ראשם להיות זוכים בתשובחם להיות דבוקים למעלה. כמ"ש והחזירנו בתשובה שלימה לפניך בדיוקנא קדישא לפניו וזהו לבית אבותם למשפחותם להיות דבוקים למעלה ויכתב בספר זכרון לפניו כנ"ל:
<b>זאת חנוכת המזבח ביום המשח אותו מאת נשיאי ישראל.</b> יבואר עפ"י הידוע גודל מעלת הצי"ע שומר הברית שנקרא אות הוא הממשיך כל ההשפעות לבנ"י. וזה הרמז זאת חנוכת המזבח ביום המשח אותו לשון אות. מאת נשיאי ישראל. פי' זה נמשך מאת צדיקי הדור שהם נשיאי העדה. ובכחם להמשיך החסדים בבחי' החינוך שיהי' הכל לטובה מעתה ועד עולם. וזהו בחי' היסוד סיומא דגופא שהוא המחזיק את הכל ובו כח ההשפעה והכל תלוי בו כידוע:
<b>נשיא אחד ליום כו'.</b> הנ"ל עפ"י מ"ש ואברהם זקן בא בימים. בא עם כל ימיו נכונים כמ"ש ובכל יום ויום מרדכי מתהלך כו'. וזה ג"כ נשיא אחד ליום שהיו מרימים אחדות הבורא בכל יום בבחי' הראוי לאותו היום:

בהעלותך

<b>ונסעו הקהתים נושאי המקדש.</b> ופרש"י נושאי דברים המקודשים. לכאורה דברי רש"י הם אך למותר. כי כבר בסוף פ' במדבר במשא בני קהת באוהל מועד קודש הקדשים פרש"י שם ג"כ המקודש שבכלים הארון והשלחן ומזבחות והפרכת וכלי השרת. אמנם י"ל כי הנה ידוע כי הצדיקים שבדור הם בתפלתן מעלים התפלות של כל ישראל אפי' מפחותי הערך הגם שלא התפללו בדו"ר כמאמר הספרים על פסוק ועתה הנה צעקת בנ"י באה אלי מהו לשון ועתה ופרשו ועתה תיכף בעת הזאת אחרי שהי' מעט דבר ה' אל משה הנה צעקת בנ"י באה אלי בדבר ה' אליו מיד העלה תפלתן וזעקתם. וז"ש בעבור ישמע העם בדברי עמך אל תיקרי ישמע אלא ישמע ופירושו ישמע תפלת העם בדברי עמך ע"י דברי עמך. וזה ג"כ היתה עבודת הלוים להעלות תפלת ישראל ופרש"י נושאי דברים המקודשים לשון דיבורים המקודשים אפי' התפלות שלא נאמרו בדו"ר כתקנת חכז"ל אנשי כנה"ג מכל מקום הם דיבורים המקודשים והלוים נושאים בתפלתם אלו הדיבורים המקודשים אל מקור העליון אשר זולתם לא עלו למקור העליון:
<b>ויאמר משה לחבב וכו' נוסעים אנחנו אל המקום אשר אמר ה' אותו אתן לכם לכה אתנו והטבנו לך כי ה' דבר טוב על ישראל.</b> הנראה ברמז הכ' ע"ד שבארנו בפי' הכתובים שנאמר על פי ה' יחנו ועל פי ה' יסעו. את משמרת ה'שמרו עפ"י ה' ביד משה. הענין הרומז על מעלת הצדיקים הלומדים תורה לשמה שהם נוסעים והולכים ממדריג' למדריגה ביחודם ולזה נקראו שונה הלכות כו' הליכו' עולם לו עד כי החידושין דאורייתא זוכין ועולין לחנות על פי ה' כביכול הוא דורש ההלכה מפיהם ואומר דבר זה בשם אמרו אלעזר בני אומר מאיר בני אומר כמובא בגמ'. וז"ש הכ' בראשונה על פי ה' יסעו ואם יזכו לזה על פי ה' יחנו כנ"ל. ותהי זאת מנוחתם לפני ה' עדי עד. אולם עוד על פי ה' יחנו ועפ"י ה' יסעו אם זכו לעלות ע"פי ה' ית"ש הנה כאשר יחנו כן יסעו להוריד שפע רב קדושה וברכה מעולמות העליונים לעוה"ז כי ע"י היחוד בתורתם שהעלו מ"נ למעלה התעוררו מ"ד מעולמות העליוני' להשפיע כל טוב לעוה"ז. וכך היא דרכה של תורה הצדיקים תמיד עולים ויורדים בהקדושה ביתר שאת וממשיכים כ"ט ע"י תורתם לעוה"ז והוא דבר שאין לו סוף כי תורתם עומדת לעד גם אחרי הסתלקותם הנה אמרו ז"ל שפתותיו דובבות בקבר ועודם משפיעי' מאור תורתם ללומדיהם והוא מ"ש חכז"ל הצדיקים אין להם מנוחה לא בעוה"ז ולח בעוה"ב. וכזה אמרו חכז"ל עתיד הקב"ה להנחיל לכל צדיק וצדיק ש"י עולמות שנאמר להנחיל אוהבי יש לשון נח"ל לכל צדיק וצדיק פי' שהתעורר היחוד מצדיק העליון צדיקי של. עולם ע"י תורתו כנ"ל והוא מנחיל לעמו כל הימים. וז"ש ואני זאת בריתי אותם אמר ה' מעתה ועד עולם רוחי אשר עליך ודברי אשר שמתי בפיך לא ימושו כו'. פי' כאשר זא"ת ברית"י ביחוד אותם פי' על ידם ר"ל כשיושלם היחוד ע"י הצדיקים בתורתם ועבודתם שיבואו למדריגה זאת אמר ה' שיאמר הש"י ההלכה בשמם כמ"ש אזי רוחי אשר עליך ודברי אשר שמתי בפיך לא ימושו מפיך כי בהשלם רצון העליון והיחוד יופיע רוח ה' עלינו לשום דברו בפיו ומילתו על לשונו וכל דיבור בקדושה לכן לא ימושו מפיך ומפי זרעך כו' כי אמר ה' ר"ל כאשר אמר ה' ההלכה מפי הצדיק הנה הוא מעתה ועד עולם כי דבריו המה חיים וקיימים לעד ודבר אלהינו יקום לעולם. ועד"ז הוא שאחכז"ל כל הלומד תורה לשמה זוכה לדברים הרבה כו' ונעשה כמעיין המתגבר וכנהרשאינו פוסק הרמז כמו שבארנו כי הצדיק שזוכ' לזה שרוח ה' בו הוא כנהר שאינו פוסק לעולם ותורתו עומדת לעד. אמנם מה שרצו עוד באמרם כמעיין המתגבר הוא ע"ד שאמרו ז"ל המעיין מטהר בזוחלין רמז בלשון זוחלין כי הסט"א הוא בחי' נחש זוחלי עפר הוא המטמא והמדמע אבל הצדיק הוא מטהר בזוחלין אותן האנשים הנדבקים בסט"א בחי' זוחל כרל והוא כמעיין המתגבר למעלה להעלות כל תורתם ועבודתם אשר ילכו בלא כח לפני רודף בלתי היותה לשמה כראוי הכל מתגבר ומתקן ומעלה אותם לרצון לפני ה'. וכענין הזה אמרו ז"ל באותן האנשים שאינם בקיאים לשמה צריך שיהי' גדול עומד על גביו כמבואר בגמ' כי אחרי שהם אינם בקיאים לעשות מעשיהם לשמה צריך שיהיה גדול הוא הצדיק עומד על גביו והוא המעלה אותם בבחי' לשמה כנ"ל. נחזור לעניננו הנה זהו הרמז בכתובים האלה עפ"י ה' יחנו ועפ"י ה' יסעו האמור על הצדיקים המסייעים שפע וקדושה וברכה לעוה"ז לכלל אחינו בנ"י על ידי עבודתם. זה שנאמר על פי ה' יסעו את משמרת ה' שמרו כי הם שומרים את ה' השוכן אתם ושומרים עצמם לבל יפגמו בהשם אשר עליהם כמ"ש חכז"ל הרי שהי'השם חקוק על בשרו הרי זה לאילך במקו' הטנופת כנודע לכן אל ילך במקום שאינו צריך כמבו' במ"א. וזהו את משמרת ה' שמרו השם אשר עליה' לכך זכו על פי ה' כנ"ל ביד משה כי הוא דגל התורה ומתנוצץ בכל הצדיקים כידוע ענין תורה לשמה למשה וזהו ביד משה הכל על ידו. והנה זה הרמז בפסוק ויאמר לחבב שחבב את התורה נוסעים אנחנו אל המקום והמדריגה אשר אמר ה' ר"ל כי נזכה להגיע אל המקום והמדריגה אשר אמר ה' ההלכה בשם אומרו כאשר בארנו. וזהו כל האומר דבר בשם אומרו כל הוא הקב"ה האומר דבר בשם אומרומביא גאולה לעולם שנאמר ותאמר אסתר למלך בשם מרדכי אסתר היא השכינה שיאמר המלך בשם מרדכי ההלכה כנ"ל. אותו אתן לכם. פי' היחוד הזה הרמוז באות"ו כ"ל אתן לכם שפע קדושה מהיחוד העליון ואתן לכם על ידי התורה תרד השפע הזאת לכם כי כן בכל צדיק הדור אהי' בהתנוצצות הצדיק כיאתפשטותי' בכל דרא לכן לכה אתנו והטבנו לך כנ"ל כי ה' דבר טוב ר"ל כאשר זכינו להיות ה' דבר בעדנו כרל אז מזה טוב על ישראל. [גם י"ל והטבנו לך מן הטובה של ישראל נבוא גם לך כי נשמת גרים הם עדיין רחוקי' מעצם אור הקדושה כמבואר בזוה"ק]. וז"ש אשר בחר בנביאים טובים ורצה בדבריהם. יל"ד מה הרבותא שרצה בדבריהם הלא הם אמרו רק דבר ה' כה אמר ה' וכן נאום ה'. אך הפי' הוא שבחר בנביאים קודם שהתנבאו שהיו צדיקים מתחלה וכל דבריהם קודם לכן היו נאמרים באמת לכך רצה הקב"ה בדבריהם שהיו בקדושה כל ימיהם ואחר כך נעשו נביאים:
<b>זכרנו את הדגה כו' ועתה נפשנו יבישה אין כל בלתי אל המן עינינו.</b> וישמע משה את העם בוכה למשפחותיו. ואמרו חכז"ל על עסקי משפחות על העריות שנאסרו להם. המשך הדברים י"ל עפ"י דברי הבעש"ט ז"ל בפ' רעבים גם צמאים נפשם בהם תתעטף כי לכן נברא האדם להיות רעב וצמא כדי להעלות הני"ק שמעורב במאכלים וע"י אכילתו בקדושה מעלה אותם מעומק תחתיות וע"ד זה בכו העם למשפחותיו הם הנשמות המגולגלים דמעת העשוקים שלא היו יכולים להעלותם באכילת המן שהי' מאכל של מלאכי השרת שאינו צריך תיקון. ולזה אמרו ועתה נפשנו יבישה בלתי אל המן עינינו. וז"ש בפ' חוקת נפשנו קצה בלחם הקלקל. פי' שלא היו יכולים לתקן הפגם של אדה"ר בק"ל שנים. כמ"ש אדם כי יקריב מכם. כידוע ענין הקרבנות לעשות תיקון בקומת אדה"ר. וזה הי' טעות הדור ההוא כי ע"י המן יחסר מהם התיקון הזה ולזה אמרו מי יאכילנו בשר. ובאמת היו בטעות גדול כי אם הקב"ה הי' מצוה להם לאכול בשר הי' בעזרם לשמרם ולהצילם שלא יבואו לידו קלקול ע"י הני"ק המעורב בהמאכל כמ"ש תערוך לפני שלחן נגד צוררי. אך אמנם באפשרי ג"כ להתקלקל ע"י איזה מאכל שיש בו ניצוצו' כמ"ש אצל יוחנן כה"ג ששמש בכהונה גדולה פ' שנים וכו' כמבו' בכתבי האר"י ע"פיש צדיקים שמגיע אליהם כמעשה הרשעי' ע"י ניצוצי המאכל. ופוק חזי מה עלתה בהם באכילת הבשר שנפלו בעומק הרע מחמת שלא הי' בזה רצון הבורא. וז"ש בתהלים ע"ח ויאכלו וישבעו מאד ותאוותם יביא להם. פי' התאוות רעות שהיו בהני"ק מאז בא להם להשחיתם. לא זרו מתאוותם כו' מחמת שלא היה להם עזר מרצון הבורא להצילם שלא יתקלקלו. ועל הטעות הזה אשר עלה בלבם כי ע"י אכילת המן יחסר מהם תיקון הנ"ל. השיב להם משרע"ה בפ' עקב ויענך וירעיבך ויאכילך את המן במדבר למען הודיעך כי לא על הלחם לבדו יחיה האדם כי על כל מוצא פי ה' יחיה האדם. פי' כי אין הדבר כמו שעלה על דעתם אשר בירור הניצוצות דוקא ע"י מאכל. רק כי אכילת המן הוא ממקום גבוה ויהי' להם רפואת הנפש לזכך את גופם ויבואו למעלה יתירה שלא יצטרכו להעלות הני"ק ע"י מאכל רק על כל מוצא פי ה' יחי' האדם. פי' ע"י דיבורי תורה ותפלה ג"כ יהי' התיקון לאדה"ר כמ"ש אדם כי יקריב מכם וכו':
<b>ותנח עליהם הרוח ויתנבאו ולא יספו.</b> פי' כי אם האדם נעשה מרכבה לקדושה אזי שורה עליו רוה"ק וזהו ל' נחת רוח ותרגום של וירד ונחת שהרוח הקודש יכול לירד עליו ולנוח ולהתקיים עליו וזהו שאמרו דברי חכמים בנחת נשמעים ר"ל ברוח הקודש שהשכינה שורה עליהם לכך נתקיימו ונשמעי' דבריהם וז"ש חכמים בערב שבת צריך הני תלת מילי למימרינהו בניחותא כי היכא דלקבלי' מיני' שלשון ניחותא הוא לשון הנחה של רוה"ק שהשכינה יכול להתקיים עליו ולא להסתלק ממנו לפעמים חלילה מחמת איזה סיבה מחמת עבירה או מחמת כעם. אך ההנחה הוא הקיום עליו שיש לרוה"ק הנחה עליו אז עי"כ יקבלו ממנו בלי ספק וזהו ותנח עליהם הרוח שהי' לרוה"ק הנחה עליו אז עי"כ לכך כנוח עליהם ויתנבאו ולא יספו כנ"ל:
<b>ותדבר מרים ואהרן במשה כו'.</b> יש להבין ענין הדיבור הזה של הקדושים האלו מה ראו על ככה ומה הגיע אליהם עתה לדבר על ענין פרישתו. אכן הנ"ל כי הקדושים האלו לא נתכוונו ח"ו רק לטובת כלל ישראל. דהנה ידוע כי בכל פעולה ומצוה שהצדיק עושה בעוה"ז בגשמיות הנה מעלה ומתקן עמו גם שאר העם הנדבקים בו. ובכל פעולה שהצדיק עושה בגשמיות מתעוררים ג"כ שאר העם בקדושתו ובשמירה יתירה מכל רע. ולכך הנה למעל' נאמר וישמע העם בוכה למשפחותיו ופרש"י על עסקי עריות שנאסר להם. שנתעורר בקרבם ר"ל תאוות ניאוף. לכך תמהו אהרן ומרים מאין באה לישראל תאו והכזאת הלא משרע"ה הוא צריך לקדשם בענין זה בעסקו בהיתר ובקדושה באשתו אלא וודאי שאין משרע"ה עוסק כלל בענינים כאלה לכך נפלו ישראל בתאוות זרות כאלה. וע"ז ותדבר מרים ואהרן במשה על ענין פרישת ד"א כי עי"כ מזיק זה לישראל כנ"ל. אבל הש"י השיב להם לא כן עבדי משה כי בכל ביתי נאמן הוא כלומר אינו צריך לעסוק בזה בגשמיות כי הוא מיחד הזיווג למעלה בהשכינה שהוא נקרא בעלה דמטרוניתא וזהו בכל ביתי נאמן הוא שהוא בחינת שלום בית מיחד יחודים למעלה ועי"כ אם היו ישראל ראוים לא היו נופלים בתאווה כזאת כי היו נדבקים בהקדושה כמשרע"ה. וזהו שסמך לזה והאיש משה עניו מאד כי ענין ענוה הוא לשון עונה שהוא היחוד וענוה הוא ענ"ו ה' שהי' משרע"ה מקיים בחי' העונה בהשכינה כנ"ל. והבן:
<b>והאיש משה עניו מאד מכל האדם אשר עלפני האדמה.</b> כתיב ענ"ו בלא יו"ד לרמז מ"ש בגמ" לא נצרכה אלא לקוצו של יו"ד. כי כל התפארות של משה הכתוב בתורה הוא רק מה שהוא עניו כאשר אנו רואים היו"ד בשם הוי' הוא היותר גדול במעלה אף שהיא הקטנה שבהם והקוצו של יו"ד הוא יותר במעלה. כי במקום גדולתו שם אתה מוצא ענוותנותו. לכן זה עיקר מעלתו שהי' עניו ביו"ד רומז מעלתו שהי' חקוק כביכול בשם הוי' באוח יו"ד. אך מגודל ענוותנותו לא רצה לכתוב עניו ביו"ד וכתב בלא יו"ד. אך הקרי הוא ביו"ד להראות שבחו של משה רבינו ע"ה כנ"ל:
א"י <b>והאיש משה עניו מאד מכל האדם אשר על פני האדמה.</b> הנ"ל ע"ד המבואר בתוס' ע"ג כי יש חילוק בין אדם להאדם כי אתם קרוים אדם והאדם הם אף עובדי כוכבים. דהנה כל עיקר עבדות הצדיקים בעוה"ז לבער הקוצים מן הכרם ולהגדיל שמו הנדול בעולם וימלא כבודו את כל הארץ כי הנה בזמן שיש עדיין עוברי רצונו בעולם אין כבודו ית"ש יכול לשרותעמהם. והנה עד"ז הי' משרע"ה מצטער כל הימים כי רצה לעקור ולהעביר ממשלת הסט"א מכל וכל שיהי' מאז ה' ימלוך לעולם ועד. אך לא הי' יכול לזה כי עדיין לא הי' הזמן הנכון אך הוא תלה כי החסרון הוא מצידו כי הוא אינו חשוב לכלום וז"ש והאיש משה עניו מאד והענוה באה לו מכל האדם הם העובדי כוכביה אשר על פני האדמה כי הסט"א עדיין קיים בעולם מזה באה לו הענוה. אך לעתיד נאמר כי תעביר זדון מן הארץ ותמלוך אתה ה' לבדך ומשרע"ה יהי' המשיח כמבואר בזוה"ק אך אז ישמח משה ישמח אותיות משיח משה עבד נאמן קראת לו אז יוודע העבדות שלו כי נאמנה לפני ה' תמיד:
<b>איתא בגמ' דברים שלא נגלו למשרע"ה נגלו לר' עקיבא.</b> לכאורה היתכן שר"ע ראה יותר ממשרע"ה שהוא הי' אדון כל הנביאים. י"ל שהתורה העידה על משרע"ה והאיש משה עניו מאד וכו'. ומפ' שמות עד סוף התורה כמעט חצי התורה מלאה ממנו וכאשר כתב משרע"ה את התורה מפיו של הקב"ה. ובבואו לפסוקים האלו המדברים בשבחו של משה דהיינו פסוק כאשר ידבר איש אל רעהו ופסוקים האלו בפ' בהעלותך לא כן עבדי משה בכל ביתי נאמן הוא כו' פא"פ אדבר בו וכדומה. ומחמת כי פי ה' דבר אליו ההכרח הביאו לכתוב את כל אשר צוהו. אמנם מגודל ענוותנותו לא רצה משה לעלות במעלות העליונות במושכלות הרמזים והסודות מהפסוקים האלו כמו בשאר התורה כדי שלא יראה ויבין את כחו וגדלו. אך הלך בתום בפירוש היותר פשוט. אבל ר"ע ירד לעומקי הסודות הנפלאים היוצאים גם כן מפסוקים הללו המדברים בשבחו של משרע"ה. ובזה צדקו דברי חכז"ל דברים שלא נגלו למשרע"ה נגלו לר"ע לא שר"ע גדול ממנו. גם בבוא משה לפסוק ולא קם נביא עוד בשראל כמשה וכל הענין עד סוף התורה לא רצה משה לכתוב עד שאתכז"ל משה כתבם בדמע וכ"ז מרב ענוותנותו כנ"ל:
<b>ויאמר שמעו נא דברי.</b> ופרש"י אין נא אלא לשון בקשה. לכאורה הלא גם מעצמות' נכספה גם כלתה נפשם לדברות השם ולמה זה בקש זאת מידם לאמר שמעו נא דברי. ולתרץ זה נ"ל כי גם הפסוק זה הוא דברי תוכחות אשר חרה אף ה' בם לאמר אין מעלתכם כמעלת משה כי מעלתכם הוא רק מה שאתם שומעים הדברים ומעלת משה יותר גדולה שרואה דברות השם כמ"ש במתן תורה וכל העם רואי' את הקולות רואים את הנשמע אמנם בעבור חטאתם נלקח ראי' הדברות מישראל ומשה שלא חטא עמד במעלתו. וזהו פי' הכ' ויאמר שמעו נא דברי הלא אין לכם רק מעלת שמיעת הדברות לא כן עבדי משה וכו' ומראה ולא בחידות לו לבד יתרון הראיה ומדוע לא יראתם לשון ראי' ר"ל מדוע אין לכם מעלת הראי' כמו משה אחיכם. ואיך מלאה לבבכם לדבר בעבדי במשה. והבן:

שלח

<b>למטה אבותיו תשלחו כל נשיא בהם.</b> יבואר עפ"י הידוע גודל מעלת הצדיקי' העיקר הוא בחי' הענוה והשפלות כמ"ש הלל הגבהתי הוא השפלתי וכן מצינו באברהם אבינו ע"ה שאמר ואנכי עפר ואפר. וכן מדת כל הצדיקים לפי גודל מעלת השפלות כן מתרוממים ביתר שאת למעלה למעלה. וזה הרמז בפ' במדבר איש איש למטה איש ראש לבית אבותיו הוא. פי' כל מה שהאיש הוא למטה במעלת הענוה למטה מכל כן הוא זוכה להתרומם למעלה ראש לבית אבותיו הוא. לכן גם עתה בעת אשר שלח משה את המרגלים הי' מזרז אותם בזה שיהיו במדת הענוה. וז"ש להם למטה אבותיו תשלחו כל נשיא בהם לשלוח ולהפשיט מהם הנשיאות. אך כאשר שלח אותם והלכו לדרכם נהפך לבבם כמ"ש וישלח אותם משה כו' נתגרה בם היצה"ר להביא בהם התנשאות כמ"ש להלן ראשי בני ישראל המה:
<b>ויקרא משה להושע בן נון יהושע.</b> בגמרא (ערכין דף ל"ב ע"ב) כתיב יהושע והכא כתיב ישוע בשלמא משה לא בעי רחמי (על יצרא דע"ג) דלא הוי לי' זכותא דארץ ישראל אלא יהושע דהוה ליה זכותא דא"י אמאי לא בעי רחמי. ויל"ד מה ענין זכותא דא"י על ביטול היצה"ר. גם מה הפגם דוקא ביהושע שלא התפלל על יצרא דע"ג יותר מכל הנביאים שהיו בכל הדורות בא"י כגון שמואל הנביא וכדומה למה לא התפללו הם על דבר זה. אך באמת ניחא כי ידוע למבין אשר בכל דבר מצוה התלוי בבחירת האדם לא שייך להתפלל עליו כאשר הרשות נתונה לבעלי בחירה להטותו לתחי' וג"כ ח"ו להיפך הבחירה חפשית וא"כ על ידי קיום התפלה יתבטל הבחירה. לזאת הנה הדבר זה שייך דוקא ביהושע כמאמרם ז"ל ויקרא משה להושע בן נון יהושע שהתפלל עליו יה יושיעך מעצת המרגלים שהי' משה ירא פן ילכד ח"ו בעצתם והועיל תפלתו עליו. אבל אצל כלב כתיב ועבדי כלב פי' שהוא בעצמו הטה לבבו לטוב'. נמצא כאשר ביהושע הועיל תפלתו של משרע"ה עליו לבטל הבחירה ונכנס לא"י לזאת היה הדבר מוטל עליו להתפלל ג"כ על יצרא דע"ג לבטל מהם הבחירה. לזאת אמר שהי' לו זכותא דא"י כלומר שזכה לכנום לא"י ע"י תפלת משרע"ה עליו גם הוא היה לו להתפלל על יצרא דע"ג אף שיתבטל מהם הבחירה גם זה טוב כמו ביהושע לזאת מה שהוסיפו לו אות יו"ד ביהושע לקחו ממנו אות אחת ונקרא ישוע כנ"ל:
<b>אם חפץ בנו ה' והביא אותנו אל הארץ.</b> יל"ד מה זה שהי' מסופק אם חפץ בנו ה' ואם יביא אותנו אל הארץ הלא שמעו כמה וכמה השבועה אשר נשבע ה' לאבותיהם לתת להם את הארץ הזאת לרשתה. אכן כאשר נתבונן על ענין תלונות המרגלי' על הארץ הלא הם היו ראשי בנ"י צדיקים גדולים וטובים איכה יכלו לדבר תועה על ה' חלילה. כי לא טובה הארץ וכבר הבטיחם ה' בארץ ההיא כי טובה היא ארץ זבת חלב ודבש. אכן הנראה בכוונתם כי המרגלים האלו פחדו כי ראו את טוב הארץ בחלב דגן תירוש ויצהר וכל פרי הארץ המה משתנים לטובה וכי זבת חלב ודבש היא וזה פרי' לכן פחדו עבור בנ"י פן בבואם שמה יבעטו בה' לאמר מי הוא כמ"ש שמנת טבית כשית ויטוש כו'. וזה שאמרו ארץ אוכלת יושבי' היא כי עז העם היושב עלי' ובני ענקי' ראינו שם לכן אתם אם תבואו שמה תהיו כמוהם. וזהו שהביאו מפרי הארץ לראיה על גודלם וטובם. אבל כלב הוא שאמר להם מה לנו לירא מכל אלה הלא אם אנחנו נהי' חזקים ביראת ה' ולא נטה אל תאוות הארץ אזי לא יזיק לנו כל דבר וז"ש אם חפץ בנו ה' ר"ל אם עיקר החפץ והמבוקש אשר בנו יהי' רק ה' לעשות רצונו ית"ש אז והביא אותנו כו' ויכול נוכל לה ועלה נעלה וירשנו אותה כי כן צריך להתגבר לבטל כל תענוגי עוה"ז נגד עבדות הש"י ב"ה:
<small>(מכתי"ק)</small><br><b>כמספר אשר תעשו ככה תעשו לאחד.</b> הנה אחד הוא הש"י כמו ע"ד שאמרו מנין שהקב"ה מניח תפלין שהקב"ה יעשה כמוהם. ככ"ה ר"ת "כתר "כל "הכתרים. מספר הוא המתקת הדינים פ"ר דינים מ"ם גימט' מאה להמשיך מאה ברכאין. כל האזרח בישראל היינו א"א" ע"ה נקרא אזרח והוא בתוך ברי. דורשי ה' זרע אברהם אוהבו שבאים בתוך קדושת א"א ע"ה. וזהו תעשו ככה להקריב אשה לה'. להקריב ולעשות היחוד למעלה אשה נקרא כנ"י. והבן: (לפ' ציצית כ"נ בח"א דף כ"ג):

קרח

<b>ויקח קרח כו' רב לכם בני לוי.</b> פרש"י דבר גדול נטלתם כו' וקרח שפקח הי' מה ראה כו' עינו הטעתו ראה שלשלת גדולה יוצאת ממנו שמואל ששקול כנגד משה ואהרן וכ"ד משמורות כו'. לכאו' אינו מובן למה באמת הראה לו הש"י כל זאת שיבא לידי טעות ומה ענינו. אכן הנה כתיב ה' צדיק יבחן כי אמנם זהו דרכו של הש"י שמביא נסיונות על האדם לבחון דרכם של בנ"א ההולכים לפניו לראות היעמדו בהם להטיבם באחריתם. ולפעמים בא לאדם איזה ענין גדלות והתנשאות ומראים לו כאלו הוא טוב וישר לפני אלקים והכל הוא לנסיון כנ"ל. גם אצל הצדיקים הגדולים הנה מראים להם מן השמים ענין גדלות לעשות מופתים בארץ והכל רצים אחריו וזה הוא בתחלה רק לנסיון לראות הייטב לבו עליו וישמח בנפשו ועי"כ יתרשל מעבודת הבורא ב"ה. אולם מי האיש החכם ויבין את כל מעשיו ויבחן לבלתי רום לבבו מאחיו אז ייטיבו לו שבעתים כהנה ואחריתו ישגה מאד. וכמו כן שמענו מעשה מהרב הקדוש בעש"ט ז"ל כי הכריח והפציר באחד מתלמידיו להיות רב ומ"ץ בעירו והרא' לו כאלו כועס עליו אבל הוא לא רצה להתנשא לקבל עליו הרבנות בשום אופן. אח"כ כשראה כי באמת אינו רוצה גלה לו כי רצה רק לנסותו. ע"כ צריך האדם להיות ירא וחרד מאד על כל עניניו אולי זה הוא רק לנסיון. וזה הי' ענין משרע"ה כשאמר לו הש"י הרף ממני וכו' ואעשך לגוי גדול כי גם כל זה הי' רק לנסיון שאם הי' חלילה מסכים לזה הי' נאבד הוא וכ"י עמו. אבל משרע"ה אמר ואם אין מחני נא הורה בזה כי מבטל עצמו לטובת כלל ישראל וזה הי' ענינו מה שהוצרך הש"י להפציר בו בסנה שבעת ימים לילך למצרים לגאול את בנ"י כי חשב בלבו כי איננו ראוי לזה להיות רב ומנהיג לישראל ע"כ שפט כי זה החיבור רק לנסיון לכך מיאן ללכת. אבל משה רבינו ע"ה הי' באמת עניו מכל האדם ולא הגיע לו חלילה שום התנשאות בהיותו מנהיג ישראל והוכרח לילך. לכן ההכרח הי' להיות הנסיון על ידי הקב"ה בעצמו כי מהנסיונות הבאים מצד היצר כבר הי' שלם ונתקן וכמ"ש באברהם אבינו והאלהים נסה את אברה' ר"ל הקב"ה בכבודו ובעצמו. וזה הי' ענין חנני' מישאל ועזרי' כי בתחלה אמר הקב"ה כי לא ינצלו לנסותם כנ"ל. אפם אח"כ כאשר מסרו נפשם באמת אמר הקב"ה כי יצילם לרווחה. וזה ג"כ הי' ענין אבשלום שהתנשא בטעות נגד דוד אביו למלוך ומה שהרע למעלות הי' לנסיון כנ"ל. ועתה נחזור לענינינו כי גם זה הי' ענין קרח כי הראו לו מן השמים עניני גדלות האלו ושלשלת גדולה היוצאה ממנו והוא בכל זה יכנע לפני משה רבינו ע"ה ורצה לנסותו בגדלות הנ"ל להתגבר בכ"ז על יצרו להיות עניו ושפל תחת משרע"ה. והוא לא כן עשה ובא לחלוק על משה וזה שפרש"י עינו הטעתו כי לטעות הי' כל עניני גדלות הנ"ל כי נהפוך הוא כנ"ל. ה' ישימנו מההולכים בדרכיו לטוב כל הימים. אמן:
<b>וישמע משה ויפול על פניו וכו'.</b> הנ"ל בזה עפ"י הידוע מספרים הקדושים ענין נפילת אפים הוא בחינת מסירת נפש. לכן עתה בעת המחלוקת הי' משה ירא לבל יהי' עונש עליהם אשר פגמו בכבודו לכן נפל על פניו להיות במס"נ והיה בעיניו כלא כי כל העומד לשרוף כשרוף דמי לזאת הסיר מהם העונש כ"כ כאשר ידוע מעלת משרע"ה שהי' עניו מכל אדם ותמיד הי' במס"נ עבור ישראל כמ"ש מחני נא כו'. וכן כל צדיק הדור עיקר העבדו' להיות במס"נ עבור כנ"י ועי"ז יעורר רחמים עליהם לבקש ולהתפלל על כל צרכיהם. וז"ש בגמ' עבדות אני נותן לך. ר"ל עבדות חדש כי עד עתה היית משגיח רק על עצמך לא כן עתה צריך אתה להשגיח עלהכלל:
<b>וידבר אל קרח ואל כל עדתו לאמר כו'.</b> יש להבין מה שנכתב כאן ואל כל עדתו ולהלן נאמר ויאמר משה אל קרח ולא נאמר עדתו. גם מה שחזר וכתב ויאמר משה הלא כבר כתיב וידבר אל קרח ואל כל עדתו וכפי הנראה הכל דבור אחד היה. אך הנה אמרו חכז"ל איזהו מחלוקת שלא לשם שמים זו מחלוקת קרח וכל עדתו. הנה כבר הקשו הראשוני' ז"ל הול"ל מחלוקת קרח עם משה. אמנם לבאר זה הנה במתן תורה כתיב ויבא משה ויקרא לזקר העם וכו' ואחר כך כתיב ויענו כל העם יחדו ויאמרו כל אשר דבר ה' נעשה. שיש להבין הלא דבר רק עם הזקני' לבד ומדוע ענו העם מיד. אכן הנה מבואר בספרים כי בחי' ישראל שהם נקראים בנים למקום הוא לצד מעלת נשמתם שהיא אחוזה ודבוקה באור העליון בראש רום עליון ומאור העליון ב"ה הנה משתלשל ויורד הענף במעבר כל העשר ספירות להתלבש בגוף בעוה"ז אבל שרשו הוא למעלה בי"ס העליונים כנ"ל. והנה זקני הם או"א כמבואר בספרים ומשם הוא ההשפעות נשמות קדושות של ישראל רק עם חכ"ם ונבו"ן הגוי הגדול הזה שהם שלימים בבחינת חכמ"ה בינ"ה ודע"ת כנוד"ע. לכן הנה התעוררת נשמות ישראל צריך ג"כ העיקר לעורר שרשם למעלה מבחי' חב"ד אז ממילא הם מעוררים למטה כנ"ל. הנה לכך כשבא משרע"ה לעורר לבב ישראל לקבלת התורה התחיל לעורר את שרשם למעל' בבחי' חב"ד אזי ממילא הם מתעוררים למטה כנ"ל. וז"פ ויקרא לזקני העם הם חב"ד ואז ויענו כל העם יחדו ויאמרו כל אשר דבר ה' נעשה כי השורש משפיע להענף לעוה"ז. והנה זה הי' במחלוקת קרח כשראה משה ענין הזה היה רואה שזהו הפגם מחמת בחי' הדעת שנפגם מהם שלא היו אחוזים ודבוקים בדעת העליון והנה משרע"ה שהיה בסוד הדעת של בנ"י כמבואר בהאר"י ז"ל. נמצא שלא היו שלימים בדעתם למטה עם שורש הדעת שלהם למעלה כנ"ל. והנה זהו שאמרו חכז"ל מחלוקת קרח וכל עדתו שהיתה המחלוקת בו בעצמו בבחי' הדעת שלו שלמעלה עם דעתו שלמטה שלא הסכים עמו למחלוקת הזה. וזהו וכל עדת"ו ר"ל דעת"ו עדת הוא אותיות דעת כנ"ל. הנה זה שנאמר וידבר אל קרח ואל כל עדתו לאמר מהו לאמר. אך כאשר ידע משרע"ה את כל אשר נעשה הוא מחלוקת שאינם שלימים בתיקון הדעת לכן התחיל לעורר שפע הדעת העליון בהקדושה. וז"ש וידבר אל קרח למטה ואל כל עדתו הוא דעת"ו העליונה ששרשו למעלה משם ישפיע לאמר לקרח למטה לעזוב המחלוקת הזה כנ"ל. וז"ש אתה וכל עדתך היו לפני ה' ר"ל אתה וכל הדעת שלך היו לפני ה' להתעלות ולהתקשר למעלה באור העליון ב"ה כנ"ל. וז"ש ויקחו איש מחתתו הוא אותיו' מו"ת ת"ח תיו חיים המפריד בין האותיות. ובחינת חיים הוא בחי' חכמה כמ"ש חכמה תחיה בעליה. ואהרן הוא הקדוש והשלם בבחי' חכמה שהוא כה"ג מבחי' אב"א כיל"ח. וחכמה ר"ת כ"ח מ"ה וזהו ואהרן מה הוא שבחי' אהרן הוא בכח מה להפריד בין האותיו' מ"ת לבל יתקרבו לכן הוא שעצר את המגפה. וז"ש להם זאת עשו. ר"ל לתקן ראשונה בחי' זאת קחו לכם מחתות שתוכלו נא להפריד בין האותיות מ"ת בתי"ו חיים כנ"ל שזה יהי' אם תהיו מתקון חב"ד כנ"ל. ואח"כ ויאמר משה אל קרח המעט מכם כי הבדיל כו' רצה להורות להם כי אין דעתם שלימי' בהתקשרו' בתיקון להבין בחי' הבדלה אם אין דעת הבדלה מנין. וזהו המעט מכם כי עדיין מועטים אתם לדעת כי הבדיל ה' אתכם כנ"ל. וזהו שסמך הבדלה בחונן הדעת לברכת השיבנו כי בתיקון הדעת יזכה לבחינת הבדלה בקדושה מהמון עם ויזכה לתורה ולתשובה שלימה כל הימים. אמן:
<b>בקר ויודע ה' את אשר לו וכו'.</b> הנ"ל דהנה אם האדם קם בחצות לילה ומשים על לבו לשוב ולשפוך שיחו לפני ה' ית' ומתחרט על עונותיו בלב נשבר ונדכה. ומה גם אם יתעורר עוד להצטער באמת על גלות השכינה הנה עי"כ יבא למדת העצבו' ומ"ש חלילה וזה אין נכון לו. אך הבחינה היא אם שב באמת בכל לבבו לפני ה' ואם נרצה הוא לפניו. הנה אחרי כן אזי יושפע עליו אור ה' להשיב ולשמח את נפשו לאמר כי אחרי נמכר גאולה תהי' לו ואתה ה' לעולם תשב ולא יבצר ממך מאומה. וע"ז הוא שהתפלל דוד המלך ע"ה השיבה לי ששון ישעך ורוח נדיבה תסמכני כי בזה אדע כי תשובתי מקובלת לפניך וזהו השיבה לי ששון ישעך השמחה של ישעך שתוושע במהרה כמ"ש ובישועתך תרום קרננו כי לה' הישועה ובזה תרום קרננו ויהי' גם לנו הישועה וזהו ששון ישעך כי אתה ה' לעולם תשב וז"ש הכתוב לב נשבר ונדכה אלהים לא תבזה ר"ל בודאי לא תשוב ריקם והיא תשוב ותנחם אותו כי במהרה תשוב אל ביתה ויבנה ציון בקרוב וז"ש ושב ה' אלהיך את שבותך ורחמך וכו' ר"ל הש"י ישיב לך לאמר כי במהרה תהי' הגאולה של צדיק ונושע כי לא נאמר והשיב אלא ושב כנ"ל אך העיקר אם אינו מכוון עבור עצמו רק על צער גלות השכינה כמ"ש משרע"ה אל נא רפא נא לה ר"ל לה' היא השכינה כי עיקר הפגם נראה בה כמ"ש דע מה למע' ממך אם תרצה לדעת מה למעלה החסרון באיזה בחי' תדע ממך אם אתה שרוי בשמח' או בצער הנה הוא ניכר למע' יותר בשרשו. לכן אם האדם שב בתשובה שלימה ומתקן הכל עי"כ הוא מעורר היחוד והשמחה למעלה והזמן הראוי לזה הוא בחצות לילה קודם אור הבקר אשר אז החסד גובר והשמחה בעולמות העליונים. וז"ש בקר ויודע ה' את אשר לו ר"ל אז יתעורר בלבו שמחה אחרי נשפך שיחו במרירות יודיענו כי לו המלוכה ומושל בגוים:
א"י <b>בקר ויודע ה' את אשר לו ואת הקדוש והקריב אליו ואת אשר יבחר בו יקריב אליו.</b> הדקדוקי' בכפל הלשון ידוע. הנ"ל דהנה כתיב צרופה אמרתך מאד ועבדך אהבה. ר"ל צירוף ובחינה על המצות ומעש"ט של האדם הוא כמו הצירוף והבחינה בדרך החשבון לבא בכור הבחינה לדעת אם לא טעה בחשבונו כנודע. כן הוא בענין המצות ומעש"ט שהאד' עושה בכל יום צריך לצרפם בחשבון הצדק לבוא בכור הבחינה אם לא טעה בהם ואם נעשו בכוונה הראוי' לשם שמים וזה שנקראו בזוה"ק מארי דחושבנא. ושורש הבחי'להסתכל בעצמו אחרי כל אלה אם נתוסף בו אהבה וקדושה ועול מלכות שמים ע"י הת"ת או המצות שעשה כל היום כמ"ש אשר קדשנו במצותיו ע"י המצוה באה לו קדושה יתירה. וז"ש צרופה אמרתך מאד ועבדך אהבה היינו שהעבדות הביא אותו לידי מדת האהבה. והנה כזה צריך האדם ג"כ להסתכל ולהבחין בעצמו בכל יום בבקר בקומו ממטתו איזה מחשבה שנפלה לו ראשונה אם הוא מעניני קדושה ועבודת הבורא אם לא שזהו ג"כ כור הבחינה באיזה מדריגה הוא עומד. וזש"א ערב וידעתם כו' ובקר וראיתם את כבוד ה' שצריך האדם לעיין בכל דרכיו ולשוב אל ה' בכל ערב ובקר כנ"ל. וז"ש אצל אברהם אבינו וישכם אברהם בבקר אל המקום אשר אמר לו האלהים. פי' מיד כשהשכים בבקר התכוון להגיע אל המקום להגיע לאותו בחי' תיקון מעשיו אל המקו' אשר אמר לו האלהים בשעת בריאת העולם כי כל העולם נברא בשביל אברהם כמ"ש בהברא"ם באברה"ם. לכן מיד בהשכימו בבקר התחיל בעבודה לתיקון שלימו' הזאת כנ"ל. והנה זהו שכ' כאן בקר ויודע ה' פי' זה מוסב על האדם להזהירו כי מיד בהשכימו בבקר ויודע ה' ע"ד שאמור וידע כל פעול כי אתה פעלתו שירדוף לדעת את ה' אשר לו בכוונת הבריאה שברא לו לכבודו כל בריאת העולם לתקן בהעבודה שלו בתור' ובמעש"ט לש"ש וע"ז הדרך ויודע ה' את אשר לו כי הקב"ה מחדש בכל יום תמיד מע"ב בשביל הצדיקים וצריך לכוון להשלים זה בתיקון הנכון כנ"ל. וזהו ואת הקדוש והקריב אליו. באיזו ענין יהי' הקדושה והקריב אליו את נפשו כקרבן במס"נ. ואת אשר יבחר בו יקריב אליו. כי הנה אמרו חכז"ל הוה מתלמידיו של אהרן אוהב שלום כו' ומקרבן לתורה. וזה את אשר יבחר בו הם בנ"י אשר בחרתיך יקריב אליו לעבודת הבורא ב"ה יהי' מי שיהי' הוה מקרבן לתורה. ועוד יקריב אליו היינו מס"נ עבור ישראל אפי' על הפחות שבפחותים. וז"ש טוב חסדך האחרון לבלתי לכת אחר הבחורים אם דל ואם עשיר. כי החסד הוא מן הצדיקים ומהשכינה הקדושה כי איננה מסתכלת לעיין במעשה בני אדם וזהו אחר הבחורים הם ישראל הנבחרים במתן תורה מכל האומות הקדמונים אם דל ואם עשיר בין דל מהמצו' חלילה ואם עשיר במעש"ט על כולם מלמדים זכות לטוב להם לישראל. וזהו ברוכה את לה' שכל המלמד זכות על ישראל הוא מתברך כנודע:
<b>רב לכם בני לוי.</b> דהנה מצינו מבריאות העולם הי' כוונת הבריאה שאי אפשר לעולם בלא מנהיג הדור. ועל פי האמת נקרא הצדיק הזה יסוד עולם שכל השפעות הולכים לתוכו ומתוכו נמשך לכל העולם. והנה מצינו בששת ימי בראשית נבחר יום השביעי שהוא יום השבת והוא היסוד לכל הששת ימים. כמ"ש בזוה"ק אלא הכי תאנא כל ברכאין דלעילא ותתא ביומא שביעאי תליין. והנה מה נשתנה יום השביעי מששת הימים. אלא שרצון הבורא הי' שכל ששת הימים יהיו יונקים מיום השביעי שהוא היסוד ומשפיע לכל העולמות. והנה תלמידי חכמי' נקראים שבת ובזוהר שקראו לרשב"י שבת שהוא היה בדורו היסוד להשפעת התורה ויראה וגם בר חיי ומזוני כידוע. והנה בעת הבריאה קין והבל והבל הי' היסוד ולזה חרה לקין השומר אחי אנכי שהבין שהבל. הוא הפרי והוא הי' השומר לפרי. גם מצינו שומר לשון מצפה כמו ואביו שמר את הדבר. שומר מצוה כו' שמצפה מתי יבא לידו מצוה. ולזה חרה לקין השומר אחי אנכי שיהי' מצפה להשפעתו. ודו"ק. וגם בלוט מצינו כזאת שהי' בדעתו שאינו צריך לאברה' להשפעות ולזה הפי' ולא נשא אותם הארץ לשבת יחדו. לשבת הוא אותיות שבת. שמן השבת הולך ונמשך כל ההשפעות ואברהם הי' השבת של כל העול' וז"ש ולא נשא אותם הארץ היינו הארציות שבהם לא עזב אותם להיות נכנעים לפני אברהם לשבת יחדו היינו כל היחודים הם נוסעים לצדיק ונקרא שבת ומשפיע לכל העולם. כי הי' רכושם ר"ב כי סבר הי' לוט בעצמו שהוא הרב שאינו צריך להשפעת אברהם ולזה הלך לאבדון כמו שאמרו בר"ע כל הפורש ממך כפורש מן החיים. ולקמן אכתוב מזה. ונבוא לשבטי י"ה אחי יוסף. שגם כן מעין זה הי' מחלקותם עם יוסף. ונבאר דברי רש"י על פסוק וילכו אחיו לרעות את צאן נקוד על א"ת מלמד שלא הלכו אלא לרעות את עצמן ע"כ. ורבים תמהו מה כוונת רש"י בזה. דהנה יוסף הוא היסוד כמבואר בס'הזוהר והאריז"ל ויוסף הוא המשביר אלה תולדות יעקב יוסף שכל השפעות דלעילא ותתא היו הולכים ע"י יוסף. ולזה הי' כוונת יוסף בהחלום והנה אנחנו מאלמים אלומים. והנה קמה אלומתי כו' ותשתחוין לאלומתי. היינו שכולם יהיו מקבלים ויהיו בחי' נוקב"א. והוא הי' המשפיע בחי' דכר. וזאת לא רצו (האבות) השבטים. אלא שיהי' כל אחד ממשיך על עצמו קדושה ופרנסה כל אחד בצנור שלו. והנה מצינו שמנהיג הדור נקרא רועה שמשה רבינו ע"ה נקרא רעיא מהימנא רועה צאן נאמן. וזה הפי' ברש"י שלא הלכו אלא לרעות את עצמן היינו שאינם צריכין לרועה למנהיג ליוסף רק שיהיו רועים את עצמן. קיצור הדברים שיוסף היה המשפיע צדיק יסוד עולם. וזה שהי' משרע"ה מבקש מאת הש"יב"ה קודם הסתלקותו יפקוד ה' איש על העדה וכו' ולא תהי' עדת ה' כצאן אשר אין להם רועה. איש על העדה להיות למנהיג. ונחזור לענין של קרח שזה היה הטעות שלו כי כל העדה כולם קדושים כולם קבלו התורה מסיר ואינם צריכים לרב ומנהיג. וז"ש להם משה רב לכם בני לוי. בדוקא אתם צריכים לרב אף אם כולכם קדושים כנ"ל:
<b>המעט מכם כי הבדיל אלהי ישראל אתכם מעדת ישראל כו'.</b> יבואר על פי הידוע במעלת הענוה כמ"ש אני אשכון את דכא. וז"ש כי אתם המעט מכל העמים כי הקב"ה בחר בעמו ישראל מחמת שהם מועטים וקטנים בעיניהם. ולזה האדם בגשתו להתפלל צריך להשפיל עצמו נגד הבורא ב"ה כמ"ש א"א ע"ה הנה נא הואלתי לדבר ואנכי עפר ואפר בהתחלת התפלה אנכי בעצמי כמו עפר ואפר. לכן כשהן עולין עולין עד לרקיע שתפלתם נוחה להתקבל למעלה ברצון. ולזה הסמיכ' בתפלה ונפשי כעפר לכל תהיה פתח לבי בתורתך. וז"ש ויגש אליו יהודה כו' מצינו הגשה לתפלה וזהו ההכנה לתפלה בלב נשבר כמ"ש מקודם האלהים מצא את עון עבדיך שיודע בעצמו מה שפגם בעונותיו העצומים כו'. ויגש אליו יהודה ויאמר בי אדני. כי השם אדנ"י היא השכינה הקדושה אשר הנהגת העולם ע"י בעולם השפל כמ"ש למען מקדשך השמם למען אדנ"י. וכל אדם יש לו חלק אלהי ממעל. והאדם מתפלל בכח השם הזה בי אדני ידבר נא עבדך דבר כו'. וזה ג"כ כאן במשרע"ה בראותו בעדת קרח שהיו בהתרוממות להיות כאו"א רוצה בכהונה גדולה ולדחות את אהרן מעבודתו לזאת אמר המעט מכם כי הבדיל. פי' כל המעלה הזאת זכיתם להבדיל אתכם מעדת ישראל הוא רק מחמת המיעוט והשפלות אשר בכם. ועתה מה תעשו כי יפקוד עליכם כו':
<b>במדרש דרש רבא מאי דכתיב שמש וירח עמד זבולה מלמד שעלו שמש וירח לזבול אמרו לפניו רבש"ע אם אתה עושה דין לבן עמרם נצא ואם לא לא נצא ע"ש.</b> הנה יש להבין מה ראו השמש וירח לקנא במקום הזה יותר מכל שאר הענינים שעברו על ישראל במדבר. אך הנה כשנבין ענין המאורו' שנאמ' בהם ויתן אותם אלהים להאיר על הארץ הנה הפי' הוא שהמאורות הם המגלים פעולת הש"י ב"ה ונוראותיו בעוה"ז והאלהים עשה שייראו מלפניו כי הנה האור עליון א"ס ב"ה הוא טמיר ונעלם ומשתלשל ויורד מעולם לעולם עד עולם הגלגלים ועולם העשיה הזה והמאורות והגלגלים הם מוציאים ומראים גדולתו ית"ש במה שנתן בהם כח ותבונה להיות מושלי' בקרב תבל כמ"ש דוד המע"ה כי אראה שמיך מעשי אצבעותיך ירח וכוכבים אשר כוננת מה אנוש כי תזכרנו. כי הגלגלים סובבים תמיד במרוצתם לא ינוחו ולא ישקוטו מתחלת ברי"ע עד עתה מפני פחד ה' ומהדר גאונו אשר חק נתן להם מאז הנה באימה עושים רצון קונם עאכ"ו האנוש אשר הוא מצווה בתורת ה' כמה צריך לרוץ ולרדוף לדעת את ה' באהבה ויראה. וז"פ ויתן אותם אלהים להאיר על הארץ להביא היראה על הארץ כי כן אותיות להאי"ר אותיות לירא"ה וכל כוונת בריאת כל העולמו' הי' רק לצורך עוה"ז שייראו מלפניו. והנה זהו שסדרו אנשי כה"ג ענין יוצר המאורו' ויוצר משרתים קודם אהבה רבה וק"ש כי מה ענין המאורו' או מערכת שכולם עומדים ברום עולם כו' כולם אהובים וכדומה אל כוונת ק"ש. אך כל הסדר הזה מורה על קבלת עומ"ש שכל המלאכים וכל גלגלי' כולם מקבלים עליהם עומ"ש וכל סדר ענין המלאכים שהם חשות ברצוא ושוב ועושים באהבה וביראה רצון קונם הוא מפני פחד ה' וגודל יראתם בהשגת גדלו' הבורא ב"ה וכולם נבראו רק לצורך בנ"י שבעוה"ז כמ"ש וירא אלהים את כל אשר עשה בעולם העשיה והנה טוב מאד עאכ"ו שהאדם צריך לירא את ה' כי כל העולם לא נברא רק בשביל אדם שיש בו יראת שמים. ולזה סמוך לענין ק"ש קבלת עומ"ש באהבה רבה וביראה כו'. והנה פני משה כפני החמה ר"ל ע"י משרע"ה היה ג"כ התגברות גודל היראה בעולם כמ"ש וייראו מגשת אליו מחמת שנגשו אל משה נפל עליהם גודל הירא'. והצדיקים הם נקראים מאורות הגדולי' להאיר על הארץ ר"ל להביא היראה על הארץ. לכן כשנתעורר המחלוקת הזאת על משרע"ה עי"כ תפול היראה ח"ו כי לא יראו עוד חלילה את הש"י. לכן שמש וירח עמד זבולה ולא רצו להאיר כי אם אין משרע"ה אשר יעורר כח המאורות והיראה בעולם מי יאיר ליראה על הארץ. אבל לעתיד כתיב והיה ה' לאור יומם ואז וראו כל עמי הארץ כי שם ה' נקרא עליך ויראו ממך:
<b>כל הקרב הקרב אל משכן ה' יומת.</b> יבואר עפ"י מ"ש אם האדם הוא בתכלית השלימות ואין לו עוד שום תאוות היצר אין לו עוד חיות בעוה"ז. וזה הענין שהיה בדוד המע"ה שאמרו לו עבדיו יבקשו למלך כו' ותהי לו סוכנת לכבוש היצר למען היות לו עוד חיות בעוה"ז כמבו'במ"א. וז"ש כי רגע באפו חיים ברצונו כי זה הי' רצון הבורא ב"ה להיות לאדם מלחמת היצר כדי שיהי' לו עוד חיות בעוה"ז. וזה גם כן מ"ש כאן כל הקרב כו' יומת כי כבר נגמר פעולתו בעוה"ז האם תמנו לגוע. האם באנו לתכלית התמימות לגוע. וז"ש חסדי ה' כי לא תמנו. פי' זהו החסד הגמור שאיננו בא לתכלית התמימות ויש לו עוד מלחמת היצר כדי שיהי' לו עוד חיות בעוה"ז כנ"ל:
<b>[השמטה:] כל הקרב כו' בפי' הפ' האם תמנו לגוע.</b> תחלת הדבר נשמעו מפי רבו אדומ"ו הרב מוהר"ר ישעי' זלה"ה אבד"ק פרשעדבארז אשר אמר טרם הפרדו האם תמנו כו' האם השגנו מעלות השלימות אשר האדם צריך להשיג בחייו אז יכול להיות מוכן ח"ו לגוע. והרב המחבר זלה"ה סיים דבריו בזה חסדי ה' כי לא תמנו. זהו חסד הבורא כ"ז שהאדם איננו עוד בשלימות הראוי למען יחי' עוד:
<b>זכרון לבני ישראל למען אשר לא יקרב איש זר אשר לא מזרע אהרן הוא להקטיר קטרת לפני ה' ולא יהי' כקרח וכעדתו כאשר דבר ה' ביד משה לו.</b> יל"ד בכפילת הדברים אשר לא יקרב איש זר אשר לא מזרע אהרן הוא הלא זה ידוע מלת זר הוא אשר איננו מזרע אהרן כמ"ש וכל זר לא יאכל קדש מיירי בתרומה שאסורה לזרים. אכן הנראה לבאר הענין הזה כי כל המחלוקת אשר לקרח ועדתו שחלקו על הכהונה הוא מחמת שראו כי רק זרע אהרן הם הנבחרים להיות כהנים ולעמוד לשרת. לזאת היתה טענתם בזה מדוע יהיה כן תמיד בקביעו' דוקא זרעו של אהרן אף אם לא יהיו במעל' במדריג' אהרן ובניו שהם הראוים לזה במעלות התורה וכוונת העבודה הראוי' להם אך הדורות הבאים אחריהם ג"כ יהיו כהנים לשרת בעבודה אף שלא יהיו נכונים במעלה כזו. לכן עלתה ברוחם כי מהראוי לבחור תמיד בכל דור ודור אנשים היודעים בכוונות הראוי ויהיו גדולי הדור בבחי' אהרן ובאמת כן היה בבית שני כה"ג שלא עלתה שנתם כמ"ש שמעי' ואבטליון ייתון בני עממיא דעבדון עובדא דאהרן. פי' שהם הראוי' לעבודה לכנום לפני ולפנים. ובדבר זה טעו קרח ועדתו שרצו לבטל הכהונה מזרעו של אהרן רק מי שיהי' ראוי להיות נבחר מכל העדה. לזאת השיב להם הש"י. זכרון לברי למען אשר לא יקרב איש זר אשר לא מזרע אהרן הוא. כי הצדיקים הראוים לזה הם נקראים זרעו של אהרן. ומי שאינו ראוי לא נקרא זרעו. כמו שאומרים ועקידת יצחק לזרעו היום ברחמי' תזכור קאי רק על יעקב כי ביצחק יקרא לך זרע ולא כל יצחק כי אצל הצדיקים לא נקרא זרע רק זרע כשר ולא זרע פסול. וזה הוא הבטחה למען אשר לא יקרב כו' כי כן יהי' תמיד מי שלא יהי' ראוי לעבוד' להיות נק' זרע אהרן לא יזכה להקריב כי אעש' תחבולה לזה לבל יגש להקריב כי יפול בו איזה מום הפוסל בו כמ"ש ברמב"ם שמונה צ' מיני מומים הפוסלים בכהנים ולזה לא יקרב. ובזה י"ל בפ' אמור איש איש מזרע אהרן אשר יהי' בו מום לא יגש להקריב. הפי' בזה אם יהי' מזרעו של אהרן אשר לא יהי' ראוי לכהונה אשר יהי' בו מום בוודאי ימצא בו מום למען לא יגש להקריב. ועכ"ז בקדשים יאכל כי הוא ממשפח' אהרן אך אל המזבח לא יגש להקריב. למען אשר הכהן אשר יעמוד לשרת יהי' ראוי במעלה הנכונה הראוי לזרעו של אהרן כנ"ל:
<b>וידבר ה' אל משה כו' וקח מאתם מטה מטה וכו' והיה האיש אשר אבחר בו מטהו יפרח והשיכותי מעלי את תלונות בנ"י כו'.</b> כבר דקדקו הראשונים על ענין המטות למה היו צריכים עוד לאות ולמופת הלא כבר ראו עונש כל החולקים על הכהונה מה שהי' בסוף של עדת קרח שנבלעו ור"ן איש שנשרפו. גם מה שנכתב בלשון עתיד אשר אבחר בו מטהו יפרח הלא כבר נבחר אהרן להיות כה"ג. אכן הענין הוא עפ"י מ"ש למעלה בטעם טעות מחלקות' היה על מה שנבחר דוקא זרע אהרן לכהונה אפילו לא יהיו במדריגת אהרן ובניו הלא יותר נכון לבחור איש היודע הכוונות הראוי אפי' לא יהי' מזרעו של אהרן. וזה שרמז הכתוב שזה הוא חק ולא יעבור גם לעתיד כן יהי'. האיש אשר אבחר בו להיות כה"ג מטהו יפרח שגם הוא טנף משורש מטה אהרן משפחת הכהונה. ואם לא יהי' ג"כ במדריגת אהרן הכהן עכ"ז אקבל טבודתו ברצון כאשר יכנס לפני ולפנים. וז"ש הש"י השב את מטה אהרן לפני העדות למשמרת כו' ותכל תלונותם מעלי. שלא יהא שום ערעור בדבר מדוע נבחר זרעו של אהרן כי הם יהיו נבחרים בעבודתם תמיד לקבל מעשיהם ברצון כנ"ל:
<b>בהפטרה שמואל א' סי' י"א. עד ה' ועד משיחו.</b> יש להבין על מי אמר משיחו ועיין פרש"י ז"ל. אך הנה כתיב על פי שנים עדים יקום דבר. פי' שיש ב' בחי' בעבדות הש"י על כבודו ית"ש ועל כבודן של ישראל. עד הוא ק"ש ע"ד רבתי ועל שניהם צריך מס"נ והנה כן הי' מדת שמואל הנביא ע"ה שטרח כל כך על כבודו ית"ש ועל כבוד בנ"י. וכן מבו' בספרים שלא רצה שמואל הנביא לבא אל מנוחתו כבוד בג"ע אך עודנו על מזוזו' היכל ה' להתפלל על בנ"י וירושלים. וז"ש כבואכם העיר פי' זהו ירושלים כמ"ש ירושלים הבנויה כעיר שחוברה לה יחדו. כן תמצאן אותו. כי הוא תמיד עומד ומתפלל וכן לעתיד תמצאן אותו. והנה זהו בחי' שני עדים. עד ה' להתפלל על כבוד הבורא ב"ה שיתגדל ויתקדש שמיה רבא ב"ב. ועד משיחו. שיבא משיחנו במהרה בימינו ובנ"י יוושעו תשועת עולמים. אמן:

חקת

<b>זאת התורה אדם כי ימות באהל.</b> אמרו חכז"ל אין התורה מתקיימת אלא במי שממית עצמו עליה. ולכאורה הלא כתיב וחי בהם כו'. אך הנה צריך האדם להיות חרד ולהחיש לעסוק בד"ת בעודנו בחיים חיותו בעוה"ז ואל יאמר לכשאפנה אשנ' שמא לא תפנה לכן צריך להיות יקר בעיניו היום והשעה שהוא בעוה"ז עודנו בכחו לתקן הכל ללמוד תורה אבל אח"כ אם יתן כל חללי דעלמא בעד יום אחד לשוב לעוה"ז לתקן מה שעיוות אז לא יניחוהו. וכמבו' בדרז"ל אצל ריש לקיש כי ביום שנסתלק הוא מעוה"ז מתו ג"כ כל חבריו הראשונים הגזלנים שפירש מהם. והנה כאשר ראו בהכבוד והגדולה שנעשה לריש לקיש בג"ע בעולם העליון עם הצדיקים ולהם דחפו מדחי אל דחי. ויצעקו בצרלהם לאמר מה נשתנה הוא ממנו הלא הוא עמנו הי'. וישיבו כי הוא פירש מהם לעסוק בתורה ומעש"ט. וישאלו הניחונו גם אנחנו נשוב ונעסוק בתורה מעתה. ואמרו להם עתה שוב אין פנאי עוד היה לכם לחזור בתשובה בחיים תיותכם. הנה לכך אמה"כ זאת חקת התורה כי תעסוק בה בתשובה ותשוקה שלימה. כי תדמה בנפשך אדם כי ימות באהל ויבקש את נפשו להשיבה על יום אחד לעוה"ז עוד. כמה הי' משתדל בתורה ומצות ומעש"ט באותו היום שהניחוהו (לשוב בוודאי לאהי' מניח אף רגע אחד בלי עבודה ותיקון השלימות) לכל ימי חייו. וזהו ושוב יום אחד לפני מיתתך שתדמה בנפשך כי היום הזה הוא שהניחוך לשוב לעוה"ז עוד משמים כדי לעשות תשובה לפני מיתתך כמה יקר הוא היום הזה שלא תוכל עוד להשיגו אח"כ כנ"ל. וז"ש אין התורה מתקיימת אלא במי שממית עצמו עליה פי' שבכל יום הוא כבר מת והוא מחשב עצמו על המיתה של מחר ח"ו. והוא אם עודנו חי גם למחר זה הוא לו במתנה משמים עוד יום אחד לחזור בתשובה קודם מותו שלמחר. נמצא כי כל חיות שלו בעוה"ז הוא רק עבור התורה כל יום ויום כנ"ל. וזהו באמת כמ"ש וחי בהם שאין לו חיות כי אם בהם בהתורה ומצות כנ"ל. וז"ש אשר אנכי מצוה אתכם היום שאין לו עוד פנאי רק היום לעשותם ולמחר לקבל שכרם וזהו בכל יום יהיו בעיניך כחדשים שנותן לך עוד יום אחד משמים מחדש לעשות מצות חדשים כנ"ל:
<b>ולקח אזוב וטבל במים איש טהור.</b> יש לדקדק בלשון הכתוב דלכאורה הוא מהופך דהול"ל ולקח איש טהור אזוב וטבל במים. אולם י"ל שהתורה מרמז בזה להורות דרך הישר איך יתנהג האדם הרוצה לקבל דברי תורה מרבו שצריך להיות שפל בדעתו מאד כמו האזוב הנמוך מכל האילנות ולא ירים לבבו. וזהו ולקח אזוב. כאשר יהי' בעצמו בבחי' אזוב אז וטבל במים הוא התורה של איש טהור הוא הצדיק. ובזה י"ל פי' המשנה משיקין בכלי אבן לטהרו. וכלי שניקב ככונם משקה הוא טהור. ר"ל שיהי' בעצמו ככלי נשבר אזי יכול לכנוס התורה בתוכו. והבן:
<b>קח את המטה וכו' ודברתם אל הסלע לעיניהם כו'.</b> הנה כל המפרשים הרעישו בזה להבין מה זה החטא של משרע"ה במי מריבה. וי"ל בדרך זה. ונקדים מ"ש בפ' בראשית אצל אדה"ר את קולך שמעתי בגן ואירא כי עירום אנכי ואחבא. ידוע מ"ש במ"ת וכל העם רואים את הקולות שהי' רואים את הנשמע וזה מדריגה גדולה מפני כי פסקה זוהמתן ובאו לאותו המדריגה שהי' אדה"ר קודם החטא. משא"כ במצרים היו אז במדריגה קטנה לכן כתיב שם דבר נא באזני העם רק בבחי' שמיעה וז"ש אדה"ר את קולך שמעתי שנפלתי ממדריגת ראי' לבחי' שמיעה ואירא כי עירום אנכי. וזה הוא הבטחת צפני' חוזה בעת ההיא אביא אתכם כו' בשובי את שבותיכם לעיניכם כו'. פי' כי לעתיד תשובו לבא למדרגה הראשונה לשם ולתהלה. לעיניכם אמר ה' פי' שיהיו כל הדברות בבחי' הראי' כמו במ"ת וכל העם רואים כנ"ל. בזה מיושב קושי' הרמב"ן בסיום התורה לכל האותות והמופתים וכו' אשר עשה משה לעיני כל ישראל. והקשו הרמב"ם והרמב"ן הלא גם אליהו הנביא וכדומה עשו מופתים גדולים לכל ישראל ומה הי' הפלגת משרע"ה. ולפי הנ"ל הפי' בזה מעלת משרע"ה שהביא את בנ"י לאותו המעלה שהיו בשעת קבלת התורה וכל העם רואים כנ"ל. וזה לעיני כל ישראל בחי' הראי'. וז"פ בפ' פנחס דכתי' וצויתה אותו לעיניהם כו' למען ישמעו כל עדת בנ"י. ר"ל כי בשעת שסמך את יהושע מכוחו של משרע"ה היו ג"כ בבחי' ראי'. אך הש"י הי' חושש כאשר יפלו ממדריגתם הזאת לבחי' השמיעה ולא יהי' בבחי' ראי' כמו בחי' משרע"ה ולא ירצו לקבל עליהם את יהושע למנהיג הדור. לזה אמה"כ למען ישמעו כל עדת בנ"י. אף כשיהיו רק בבחי' השמיעה ג"כ יקבלו אותו עליהם לראש. וכמה פסוקים רומזים עד"ז במחלוקת של קרח כתיב שמעו נא בני לוי שנפלו ג"כ לבחי' שמיעה. וגם בפ' בהעלותך שמעו נא דברי. כי מחמת שלקחו עצמם לחלוק על משרע"ה נפלו ג"כ ממעלת בחי' הראי' לבחי' שמיעה. וז"ש בפ' וילך ויקרא משה אל יהושע ויאמר אליו לעיני כל ישראל חזק ואמץ. להביא את בנ"י למדריגה הראשונה כנ"ל. נחזור לענינינו כי זהו הי'כוונת הש"י שיביא משה את כל הדור ההוא עדה השלימה לבחי' הראי' כרל לחדש אורם כבראשונה ואז יהיו כולם כמו במ"ת וגם משרע"ה יבוא עמהם יחד לארץ ישראל. אך כאשר לא עשה כן כדכתיב ויאמר משה שמעו נא המורים. לזאת הי' החטא גדול מאד בעיני הש"י ב"ה כמ"ש יען כי לא האמנתם בי להקדישני לעיני העדה. שהי' ברצון הש"י להביאם לבחי' הראי' לכן לא תביאו כו'. במהרה יקוים בנו מקרא שכתוב והיו עיניך רואות את מוריך. אמן:
<small>(מכי"ק)</small><br><b>יאסף אהרן אל עמיו כו'.</b> הנ"ל דהנה כן מצינו אצל אברהם יצחק ויעקב ויאסף אל עמיו. וקשה לכאורה אצל א"א ע"ה שלא היו אבותיו צדיקים איך נאמר אל עמיו או אל אבותיו מי נתלה במי. אכן הנה נשמות הקדושים הצדיקים אף כשהם מסתלקים מן העולם הזה הוא רק לעיני בשר אבל תמיד הם חונים כל הימים ומסתופפים עם בנ"י והשגחתם עליהם כמ"ש במ"א. והנה זה הפי' בחייהם ובמותם לא נפרדו הנאמר בשאול ויהונתן. כמעשהו בחול כך מעשהו בשבת. חול הוא עוה"ז. שבת הוא עוה"ב. הם מתפללים בעד ברי שהם בעוה"ז. וז"פ הפ' ויאמר העם אל שאול היונתן ימות אשר עשה הישועה הגדולה הזאת בישראל. הפי' הוא שלא ימות לעולם כמ"ש יעקב אבינו לא מת מיתה עולמית כנ"ל. ולזה נאמר ג"כ ואהרן יאסף ומת שם. מהו שם. אך הפי' הוא שם בהר ההר נראה המיתה אבל הוא מיד יחי' להיות עם בנ"י כרל. וז"פ מלך ממית ומחיה ומצמיח ישועה. היינו שהנשמות יאספו אל ברי. וזהו מחיה מתים כנ"ל. וזהו יאסף אהרן אל עמיו שנאסף אל עמיו והנו עומד עליהם כנ"ל. וזהו ומצדיקי הרבים ככוכבים לעולם ועד:
א"י <b>יאסף אהרן אל עמיו כו' ויעש משה כאשר צוה ה' ויעלו הר ההר כו'.</b> ופרש"י שם אמר לו הכנם ונכנם כו' עצום עיניך ועצם מיד חמד משה לאותה מיתה. וז"ש כאשר מת אהרן אחיך מיתה שנתאווית לה הנ"ל לבאר בענין הזה דהנה אמנם מאד נתעלה אהרן הכהן במיתתו זאת אשר לא נמצא כמוהו והוא שכאשר נגזרה הגזירה עליו לעלות הר ההר לא בקש שום דבר התנצלות ולא רצה להתפלל לבטל הגזירה או שיבקש משרע"ה רחמים עליו על ככה רק קבל עליו דין שמים באהבה לקיים מצות המלך ולא עכב. לכן הוא שנזכר כמה פעמים מיתת אהרן בתורה לגודל חשיבתו הנ"ל. וזה ששינה הכתוב להזכיר עוד בפ' מסעי ויעל אהרן הכהן על פי ה' בחודש החמישי באחד לחדש אשר לא נמצא כמוהו בתורה אצל כל הצדיקים לבאר יום מיתתו בפירוש אך הוא לגודל מעלתו במיתה אשר יקר בעיני ה' המותה לחסידיו וכמ"ש דרך הזה בזוה"ק. והנה זהו הענין שחמד משה לאותה מיתה כי מאד הוטב בעיניו המעלה הזאת של אהרן לקבל עליו דין שמים באהבה ולהתעלות בדביקות המיתה כמצווה על פי ה' וזש"נ לו והאסף אל עמיך כאשר מת אהרן אחיך במעלת הדביקות. אבל מ"מ במשרע"ה כתי' ואתחנן אל ה' והרבה והפציר בתפלה וזה הי' שוב לטובת ברי שהוא נקרא ע"ז רעיא מהימנא כי אם הי' נכנס משרע"ה לארץ לא היו בנ"י גולים ממנה שוב לעולם כנודע:
<b>ויראו כל העדה כי גוע אהרן.</b> ואמרו חכז"ל שנסתלקו ענני כבוד. והנה אי' כשמת אהרן נסתלקו ענני כבוד חזרו בזכות משה. הנה יש להבין למה מעיקרא מיד לא היו בזכות משה מתחלה. אך הנה באהבת ה' את בנ"י עבדיו הצדיקים ההולכים לפניו ורוצה ליתן שכר טוב לצדיקים שמקיימין את העולם הנה אם אמנם כי גם על צדיק אחד יוכל העולם להתקיים כמאמר חכז"ל וצדיק יסוד עולם. אך מה יעשו שאר צדיקים שבדור שאינם במדריגה זו הגדולה. לכן הנה הש"י נתן לכל אחד ואחד חלקו בהנהגת קיום העולם וצרכי ברא להיותם משפיעים כל טוב. וכמש"א ברוך מרחם על הארץ ברוך מרחם על הבריות ברוך משלם שכר טוב ליראיו כולם כנ"ל וז"ש ועושה חסד לאלפים כו' פי' שזה ג"כ מן החסדים שאע"פ שהי' במציאות לתלות החסד בזכות צדיק אחד הגדול מכולם אעפ"כ הוא תולה החסד בזכות הרבים כדי שכולם יקבלו שכר שמקיימין את העולם כנ"ל. וז"ש כל ישראל יש להם חלק לעוה"ב. הוא לשון הוה שבא בכל יום וכמ"ש הוא הפי' שכולם יש להם חלק בחסד עליון הבא בכל יום מחדש. וז"ש ועמך כולם צדיקים שכולם הם משפיעים החסדים לעולם יירשו ארץ כנ"ל. וז"ש אני אעביר כל טובי על פניך כו' וחנותי כו' ורחמתי את אשר ארחם. ואמרו חכז"ל אעפ"י שאינו הגון ואינו כדאי כאשר יעבור כל טובי על פניך בזכותך הנה יהי' חלק גם לצדיק שאינו הגון כמותך (וזה שהתפלל אברהם אבינו ע"ה אולי יש חמשים צדיקים בתוך העיר הלא גם צדיק אחד יכול לפטור העולם מן הדין למה הוצרך חמשים. אכן הוא כנ"ל שזהו הדרך הנכון שיהי' לכ"א חלק בהצלת המקום ויהיו כולם בכלל הצלה אף שיש צדיק אחד הגדול מכולם). וז"ש במס' תענית בסורא הות דברתא בשבבותי' דרב לא הוה דברתא סבור מינה משם זכותי' דרב אתחזי לי' בחלמא רב נפיש זכותי' טובא והא מלתא זוטרתא הוה לגבי דרב אלא משום האי גברא דהוה שאיל מרע וזבולא כו'. וכן שם כההיא מעשה מרב הונא ע"ש. ויש להבין וכי משום דרב ור"ה היו צדיקים גדולים לא יעשו דבר קטן הלא מכ"ש הוא ועיין במהרש"א. אכן לפ"ד ניחא שאעפ"י שהם היו הגדולי הדור מ"מ לא יבצר מעשות החסד גם עבור שאר העם כדי לתת חלק גם להם בשכר שמקיימין את העולם. ועד"ז הוא פרש"י ז"ל אצל נח בדורותיו יש מרבותינו שדורשים אותו לשבח ויש שדרשו אותו לגנאי כו'. שיש להבין למה להם לדרוש לגנאי אחרי שהתורה משבחת אותו לצדיק תמים. אך הנה כמ"ש שיש שדורשין אותו לגנאי הנה גם הם אומרים שבחו כי הנה הגם שאלו הי' בדורו של א"א ע"ה לא הי' נחשב לכלום מ"מ הלא עבור זה שתלו הש"י בדור המבול כדי שיהי' הוא מקיים כל העולם שכל העולם יצא ממנו והוא הי' צדיק הדור יפתח בדורו כשמואל בדורו. אבל הי"א שדורשים אותו לשבח אומרים שאלו הי' בדורו של אברהם הי' צדיק יותר והי' גם אז מקיים העולם מ"מ לא יגרע מדברי שניהם שהוא הצדיק המקיים את העולם כנ"ל. והנה זהו הפלוגתא של האשה הצרפית עם אליהו כי באת אלי להזכיר את עוני. ואי' במד"ר שני בני אדם אמרו דבר אחד לוע וצרפית. צרפית אמרה עד שלא באת אלי הי' הקב"ה רואה מעשי ומעשי בני עירי והייתי כצדקת ביניהם ועכשיו שבאת אלי להזכיר עוני וכן לוט אמר עד שלא הלכתי אצל אברהם הי' הקב"ה רואה מעשי ומעשי אנשי עירי ואני צדיק עכשיו שאני הילך אצל אברהם אינני יכול לעמוד בתחלתו. הפי' הוא כנ"ל שהם התרעמו על חלקם שניטל מהם מה שיש לכ"א מהם בקיום העולם להגן על אנשי עירם להחיותם כי יראו פן יתבטלו ע"י הצדיק הגדול מהם שבדור בי עד עכשיו הם הצדיקים בעירם כר'ל. אבל באמת הנה הקב"ה לא יגרע מכ"א חלקו בכ"מ ובכל עת כמ"ש. ועד"ז הי' שרצו מר' יוסי בן קסמא לדור במקומם כדי להיותו שם צי"ע ומקיים העולם. אבל הוא לא רצה כי גם כאן לא יאבד חלקו עם כולם כנ"ל. וזה שהי' תחלה הבאר בזכות מרים וענני כבוד בזכות אהרן אע"פ שמשה רבינו הי' הרועה כנ"ל. והבן.
<b>ואשד הנחלים אשר נטה לשבת ער.</b> הנ"ל עפ"י הידוע מספרי המקובלים כי יש נחל עליון רומז בשם נח"ל ר"ת "נוצר "חסד "לאלפים ויש נחל תחתון רומז בכ' "נפשינו "חכתה "לה'. וזה סוד הדלקת נר חנוכה "להדליק "נר "חנוכה ר"ת נח"ל. וצריך להמשיך מנחל העליון לנחל התחתון ע"כ צריך שימור לבל יבוזו זרים. אך השפע היורד בש"ק הוא שמור לעם קדוש כמ"ש יום קדוש הוא מבואו ועד צאתו כמבואר במ"א. וזה הרמז בכתוב ואשד הנחלים הוא הצנור השפע מנחל עליון לנחל תחתון. אשר נטה לשבת אותיות לשבת רמז שיש כח הצדיק להמשיך השפע ביום השבת כדי שיתהפכו הכל לטובה. וזה לשבת ער מהופך מתיבת רע כמ"ש אני ישינה ולבי ע"ר:
א"י <b>ואשד הנחלים אשר נטה לשבת ער .</b> עפ"י המבואר במ"א כי עיקר העבדות של הצדיק ביום השבת להיות עומד ומצפה על גדלות הבורא ב"ה מה שיהי' לעתיד במהרה. וז"ש המנחיל מנוחה לעמו ישראל בקדושתו ביום השבת שמך כו' יתקדש כו'. וזה ג"כ מעין עוה"ב יום שבת מנוחה. כי בשבת מתעורר הקדושה העתידה מה שנזכה בביאת הגואל ב"ב. וז"ש ישמחו במלכותך שומרי שבת. לשון ואביו שמר את הדבר עומד ומצפה על הגאולה לגדלות הבורא ב"ה. עם מקדשי שביעי כולם ישבעו ויתענגו מטובך. פי' גם עתה יתענגו וישישו וישמחו ביום השבת מתענוג הגאולה העתידה. מטובך. טובת הבורא ב"ה כמבואר. וז"פ ושמרו בנ"י את השבת לעשות את השבת לדורותם פי' מה שהם מצפים על השבת העתיד כנ"ל גם עתה מתעורר הכח הזה לעשות ג"כ עתה השבת לדורותם. וז"ש אלמלא שמרו ישראל ב' שבתות מיד היו נגאלים. ב' שבתות הם מה שמצפים עתה ליום שכולו שבת. וז"ש והראנו ה' בנחמות ציון עירך כמ"ש בגמ' כל המתאבל על ירושלים זוכה ורואה גם עתה בנחמתה. וזה והראנו ה' אלהינו בנחמת ציון עירך תיכף בעוה"ז נראה עין בעין. מעין עוה"ב יום שבת מנוחה. וז"פ הפ' שהתחלנו. ואשד הנחלים פי' השפע היורד אשר נטה לשבת אותיות לשבת מה שיהי' לע"ל יום שכולו שבת. ער. אני רואה עתה עין בעין כמ"ש אני ישינה ולבי ער. וז"ש בזוה"ק לאיברי לא גליתי ללבי גליתי. פי' לאותם האנשים ההולכים תמיד במחשבות לבבם עומד ומצפה לישועת השם י"ת עיניו הרואות גם עתה התגלות אלקות שיהי' לע"ל:
<b>אז ישיר ישראל את השירה הזאת עלי באר ענו לה.</b> יל"ד כפל הלשון ענו לה אחרי אשר כבר נאמר אז ישיר ישראל את השירה הזאת. אכן הנראה לרמז בזה על מעלת הענוה שא"א להגיע אל שום מעלה ומדריגה אם לא תהי' הענוה מוקדם לה. והוא ע"ד שא"א משה ובנ"י לך ענו שירה זה אלי ענו ואמרו יל"ד למה אחז בכאן רק הפסוק של זה אלי מכל שירת הים שענו ואמרו משה ובנ"י. אך הרמוז במלת ענו היא על מדת הענוה שכן בתורה והאיש משה ענו כתי' חסר והכוונה בזה כי א"א לומר זה אלי אם אם לא יהי' עניו ושפל בעצמו כי מי שהוא מתגאה אין אני והוא יכולין לדור כאחד ובפסוק זה אלי ואנוהו הפי' שאעשה לו נוה לדור אצלי כפרש"י שם לכך עיקר אמירת זה אלי הי' ע"י ענוה שבטלו בעצמם והמשיכו אלקותו ביניהם ולכך זכו ואמרו ה' ימלוך לעולם ועד שיכלו לקבל מלכותו עליהם. וכן משה ובנ"י לך ענו שירה כי בחי' השירה הוא בחי' גבוה מאד ומשם להמשיך הארה א"א רק ע"י הענוה אז אני אשכון את דכא. וגם כאן עלי באר הנה ידוע ענין הבא"ר בכוונת האר"י ז"ל והעלאת מ"נ הזאת א"א רק שיתבטל בעצמו כאין ואפס וישלים את נפשו לקונו במס"נ כידוע בכוונת ק"ש שעל המטה. וזהו ענו לה' עבורה והבן. וזהו ג"כ ואדניהו בן חגית מתנשא לאמור אני אמלוך כי אדניהו הוא השם אדנ"י יה"ו. ר"ל השם אדנ"י הוא השוכן בתוך בנ"י כמ"ש בי אד"ני אבל מי שמתנשא לאמור אני אמלוך הנה אין השם עמו כי אין אני והוא יכולין לדור. וזהו ואדניהו מתנשא השם אדני מתנשא ועולה מזה שאמר אני אמלוך:
א"י <b>אז ישיר ישראל.</b> במד"ר משל לשלטון שעשה סעודה למלך אמר המלך אוהבי שם אמרו לו לא. אמר המלך אף אני איני הולך שם אף כך אמר הקב"ה הואיל ומשה איננו נזכר שם אף אני איני נזכר שם ע"כ. הנשמע מזה כי כל ת"ח שלומד תורה לשמה הנה נתעבר בו נשמת משרע"ה כמבו' בספרים לשמ"ה אותיות למש"ה הנה זה בוודאי הש"י עמו שם וכמבואר בתד"א הקב"ה יושב ושונה כנגדו ועיין בכתבי האר"י בפסוק ויהי בנסוע הארון ויאמר משה כו':

בלק

<b>וירא בלק בן צפור את כל אשר עשה ישראל לאמורי ויגר מואב מפני העם כי רב הוא ויקץ מואב מפני בני ישראל.</b> הדקדוקים בפ' זו הרבה. א' מה קחשיב דוקא מה שעשו לאמורי. ב'. כפילות הדברים ויגר מואב מפני העם ויקוצו מפר בנ"י. ג'. וכי ראה הוא יותר מכל העולם הלא כולם ראו. ד'. מה שנאמר כאן הלשון ויקוצו מפני בנ"י וגם בפ' שמות כתיב וכאשר יענו אותו וכו' ויקוצו מפני בני ישראל. הענין בזה עפ"י המבואר בספרים הקדמונים שכל ענין הגלות הוא כדי להוסיף עליהם גרים. וזה כאשר יענו אותו כן ירבה שנתרבו הגרים. ולזה ויקוצו מפני בני ישראל שהי' כקוצים בחייהם מזה שיצטרכו להיות בנ"י. וזה החילוק בין בלעם לבלק כי בלעם אמר תמות נפשי מות ישרים שהי' מצפה להיות סופו בין בנ"י עכ"פ בשעת מיתה וכן הי' שנהרג על ידי בנ"י. אבל בלק הוא הי' שונא יותר ישראל בתכלית השנאה כאשר ראה כי נספחו מן האמוריים להתגייר בין ישראל. וזיש וירא בלק את כל אשר עשה ישראל לאמורי. פי' שנעשו מן האמוריים ישראל שבאו להתגייר. ולזה ויגר מואב מפני העם כי רב הוא. פי' שהוציאו הני"ק מהם כמ"ש ביוסף לשבור ב"ר רמז ר"ב ני"ק הוציא מהם וזה ויקץ מואב מפני בנ"י. מה שיהי' בסופם להיות ג"כ בנ"י להתגייר מהם. וז"ש עתה ילחכו הקהל כו' מהו לשון קהל. רמז על הני"ק שנאספו ונתחברו עם בנ"י להתגייר. וזה שמסיים הפ' לא תאור את העם כי ברוך הוא. כי לפעמים יכול האדם להתקלקל ע"י הוצאות הני"ק שנאחזים בו. וזה הי' עצת בלק לכה נא ארה לי את העם. פי' להביא הארה בהם בחי' אש זרה את העם ע"י הני"ק שהם את העם ועי"ז יתקלקלו בנ"י. אולי אוכל נכה בו וגרשתיו. פי' ע"י שהם נדבקים בו ממש. לכן השיב לו הש"י לא תאור את העם. שגם בזה לא תוכל לעשות להם שום קלקול. כי ברוך הוא בשמירה מעולה מן החיצוני': א"י וירא בלק אתכל אשר עשה ישראל לאמורי ויגר מואב כו'. יל"ד למה לא נאמר לסיחון מלך האמורי או מלך חשבון למה קיצר ואמר לאמורי. גם מה ראה הוא יותר מזולתו ולמה תלה הכתוב בו. אך הנ"ל ברמז הענין כי הנה אמרו חכז"ל כי עיקר הראי' שראה בלק ומגור שהי' לו מחמת שראה שישראל נוצחים שלא כמנהג העולם. והבין כי לא בחרב ובחנית יגבר עליהם כי ה' הנלחם להם במה שצועקים אליו והוא יענם. והנה כראותו כן בקש גם הוא תחבולה להנצל מידם ע"י תפלתו באמרי פיו בתחנונים. אך הנה רחוק ה' מרשעים ותפלתצדיקים ישמע. וכראותו כי לא יכול להם כי כל תפלתו תועבה שם על לבו לדעת ענין הסגולה מה זאת שישראל נענים בתפלתם ולא הוא. אז ראה והבין כי הרבה קדושה וטהרה וכוונת הלב צריך לתפלה עד בואה לפני הש"י וכמה תשובה ומעש"ט צריכי' בנ"י להקדים קודם פתחם פיהם לאמור דבר לפני הש"י בהכנעה ושפלות רוח. לכן בא מגור לנפשו ורקב בעצמותיו כי לא יכול להשיג כל אלה ויקץ הוא מפני העבדות העם כי רב הוא עליו ושלח אחר בלעם אולי הוא יכוון לכל זה. וז"ש וירא בלק את כל אשר עשה ישראל לאמורי שעשו הכנות וכוונות התפלה וטהרת הלב. לאמורי. פי' לאמור דברי תפלה ובקשה להשי"ת. ויגר מואב מאד מפני העם כי רב הוא העבודה הזאת ויקץ בכל אלה ושלח אחר בלעם להושיעו באמרי פיו כנ"ל:
<b>ויגר מואב מפני העם כי רב הוא ויקץ מואב מפני בנ"י.</b> הנ"ל ע"ד שכתוב להלן הן עם כלביא יקום וכו' לא ישכב עדי אכל טרף כו'. לפי המבואר בספרים שיש רפ"ח ניצוצות שנפלו בין הקליפות והן צריכין תיקון גמור להעלותם קודם ביאת הגואל. ויוסף הצדיק העלה במצרים ר"ב ני"ק כמ"ש רב עוד יוסף בר חי. וז"ש לשבור ב"ר. וז"ש וירא יעקב כי יש שבר במצרים שהיתה ערוות הארץ ויוסף עשה תיקון כמנין ר"ב. ועוד פ"ו כמנין אלהים נשארו לתקן כידוע. וז"ש ויגר מואב מפני העם כי ר"ב הוא אשר כבר נתקן ר"ב ני"ק ויקץ מואב מפני בנ"י הם הצדיקים פן יגמרו התיקון לגמרי ויהי' קץ הגאולה. אך אמנם כי כבד מאד לגמור התיקון כי הדורות נתמעטים והולכים וכח הסט"א גדול מאד. והתקנה לזה הוא ק"ש שעל המטה כמ"ש לא ישכב עד יאכל טרף. כמ"ש בפי' הפ' אם טרוף יטרף יביאהו עד. רמז על רפ"ח ני"ק עה"כ עולה כמנין טרף. יביאהו ע"ד הוא ק"ש ע"ד רבתי. הטריפה לא ישלם. לא יהי' עוד שלימות בסט"א. וז"ש יעקב אבינו על יוסף טרף טורף יוסף. וז"ש לא ישכב טד יאכל טרף הוא ק"ש ודם חללים ישתה שהורג כל המזיקים. וז"ש ותקם בעוד לילה ותתן טרף לביתה כו'. ר"ל גם בזמן הגלות הדומה ללילה תוכל ליתן טרף לביתה לתקן הרפ"ח ני"ק כנ"ל:
<b>וכסה את עין הארץ.</b> ידוע כי עיקר הקדושה של האדם בשמירת העינים בחי' הראות כמ"ש איה הקדשה היא בעינים הקדושה הוא בעינים לכן צריך שמירה מעולה מאד כי היזק ראיה שמי' היזק. ר"ל שפוגם בשם י"ה כנודע. וז"ש וכסה את עין הארץ לשון כסות עינים שראה בלק את בנ"י ששומרים בחי' הראות. אבל אצל בלעם הרשע כתיב נופל וגלוי עינים. ר"ל זאת הנפילה שלו כי הי' גלוי עינים שלא שמר בחי' הראות כנ"ל:
<b>עתה ילחכו הקהל את כל סביבותינו כלחוך השור את ירק השדה.</b> הנה כתיב סביב רשעים יתהלכון שאין להם גבול בהקדושה רק בסביבות כמו שעיקר מכוון הוא הפרי עצמו והירק הוא הטפל לפרי. ובזה יש אחיזה להחיצונים סביב הקדושה כמ"ש ירושלים הרים סביב לה וה' סביב לעמו. ר"ל הש"י שומר ומציל את בנ"י מסביבות הרשעים אשר יתהלכון להיות לבנ"י בחי' אור המקיף מהחיצוני' כמבו' במ"א. וז"ש בלק עתה ילחכו הקהל כו' ר"ל שיבואו לכלות כל הקוצים הם הסט"א הסובבים גבול הקדושה. כלחוך השור את ירק השדה. ולא יהי' עוד שום אחיזה להחיצונים כמ"ש וה' סביב לעמו מעתה ועד עולם בחי' אור המקיף:
<b>אולי אוכל נכה בו ואגרשנו מן הארץ.</b> ידוע מ"ש בזוה"ק גודל המצוקה אשר היו אז בנ"י בימים ההם. כמ"ש הנביא זכר נא מה יעץ בלק כו' שהי' רצונם של הרשעים הללו לעקור ביצתן מן העולם ולבטל שורש עבדות הבורא ב"ה לולי ה' עזרתה לנו להפר עצתם ולקלקל מחשבתם. כי הנה כלל ישראל בפנימיות הם טובים וישרים. אך סביב רשעים יתהלכון. והסט"א הוא עומד ומצפה על איש ישראל ללכדו במצודתו לעבור ח"ו עבירה קלה מדרבנן ואז עבירה גוררת עבירה ומביאו להוציאו ח"ו מכלל ישראל לרדת שחת. כמו שידוע המעשה בימי הבעש"ט ז"ל שהי' בימיו גלגול אחד מכמה מאות שנים שהי' מוטרד מאד. ועיקר הדבר שהתחיל לפגום שהי' מזלזל בנטילת ידים ועי"ז נפל ברשת היצר עד שיצא מן העולם בלא הרהור תשובה. לכן מה מאד צריך האדם להשגיח על כל דרכיו אפי' על דבר קטן לבל יאחזו בו החיצונים ח"ו. ובזאת הי' כוחו של משרע"ה בדור ההוא להגן עליהם בבחי' אור המקיף וכבר בארנו במ"א ענין עטיפת הטלית בשעת התפלה להיות לאדם בחי' אור המקיף כמ"ש כנשר יעיר קנו על גוזליו ירחף. והקב"ה עוזר לכל הבא לטהר כמ"ש ושמר ה' אלהיך לך כו' לפי ההכנה של האדם כן עוזר לו. וז"ש שמור לי ואני אשמור לך שומר שכר. כאשר האדם מכין עצמו לשמור כן הקב"ה עוזרו ורגלי חסידיו ישמור. והקב"ה משלם לו עוד שכרו. ובזה נבוא לביאור הפסוקים הנ"ל. כאשר זה הי' יראת הרשעים האלו וכל מגמתם לבטל מהם העבודה הישרה. וז"ש הנה עם יצא ממצרים שהיא ערוות הארץ. וכסה את עין הארץ אעפ"כ שמרו בחי' הראות. ולזאת היו דואגים עתה ילחכו הקהל כו' את כל סביבותינו. פי'מחמת גודל הקדושה גם הסביבות אשר רשעים יהלכו בו גם זאת. ולא יהי' עוד שום אחיזה לסט"א בגבול הקדושה כנ"ל. לכן חשבו מחשבות להרע להם להביאם אל תאוות העולם השפל הזה אשר כולם נקראים בשם אוכל כמ"ש אכלה ומחתה פי' רומז לתאוות המשגל וזה שאמרו אולי אוכל נכה בו. ע"י האוכל נכה בהם להביאם לתאוות המאכל ושאר תאוות רעות ר"ל. ועי"ז ואגרשנו מן הארץ. ע"י הארציות יהי' לנו שליטה לאחוז בהם לגרשם מגבול הקדושה כנ"ל. פוק חזי מה עלתה בם בעצתו עם בנות מואב. ה' יפר עצתם כו':
<small>(מכי"ק)</small><br><b>מה אקוב לא קבה אל ומה אזעום לא זעם ה' כי מראש צורים אראנו ומגבעות אשורנו כו'.</b> הנ"ל בהמשך הפסוקים האלו. דהנה עיקר הזכרת זכות אבות בשמ"ע אלהי אברהם אלהי יצחק ואלהי יעקב. וכן אתה הוא האלהים אשר בחרת באברם וכדומה. מה שאנו מזכירין זכות אבות הוא להזכיר לקב"ה ולשבח אותו שיש לו צדיקים כאלה לפניו כמו גם בחצות לילה שהקב"ה משתעשע בנשמות הצדיקים הללו בג"ע כן בעת שאנו מזכירין זכות האבות הכוונה להזכיר להקב"ה ולשמח אותו שיש לו בנים אהובים אברהם יצחק יעקב. וכן כשאומרים השירה אז ישיר משה ובנ"י שהיו כולם צדיקים ועמדו כולם על הר סיני לקבל התורה. וענין כזה הוא לנחת רוח לפני הקב"ה. ועי"כ נתעורר השמחה והרצון למעלה על ישראל וממילא בא ישועות ונחמות בעוה"ז. הנה זה שכ' מה אקוב לא קבה אל ומה אזעום לא זעם ה'. פרש"י שלא כעם כל אותן הימים הוא כי מראש צורים אראנו. כפרש"י ע"י זכות אבות ואמהות שבאותן הימיה הי' הקב"ה מזכיר זכות אבות ומשתעשע בהם ונתמלא שמחה וממילא הלך הכעס כנ"ל ונתברכו ישראל: מי מנה עפר יעקב ומספר את רובע ישראל. ידוע כי עיקר הכנת האדם לתפלה להיות נכנע ושפל בעצמו ויכיר גדלות הבורא ב"ה וישים א"ע כעפר. ואחר התחלת התפלה ישליך הכל מנגד עיניוויתחזק בשמחת עולם על ראשו. אף שמקודם הי' שפל ונפשו כעפר עתה יעלה שמים שיאו. וזהו כשהן יורדין יורדין עד לעפר וכשהן עולין עולין עד לרקיע. וז"ש אאע"ה הנה הואלתי לדבר ואנכי עפר ואפר. ר"ל כאשר התחלתי להתפלל הייתי כמו עפר ואפר. וזהו ירידה צורך עלי'. וז"ש הלל הגבהתי הוא השפלתי. השפלות הוא ההגבהה. וזהו שנתפאר משרע"ה במדת הענוה יען כי הוא הי' מובחר האנושי הי' יכול להיות עניו מכל אדם כי איננו יכול לעלות למעלה עד שירד תחלה למטה בירידה צורך העלי'. וז"ש וירד משה מן ההר אל העם כדי שיהי' יכול לעלות במדריגה יותר גבוה. ונחזור לביאור הפסוקים. מי מנה עפר יעקב. לפי מה שבארנו לעיל בפ' וירא בלק את כל אשר עשה ישראל לאמורי. פי' שהבין ההכנות של בנ"י לתפלה שהם בבחי' השפלות והכנעה קודם התפלה וז"פ מי מנה עפר יעקב. ע"כ הודה על גודל מעלת ברי שמשימים עצמם כעפר קודם התחלת התפלה. ומספר. עולה מ"ס פ"ר שמעוררים להוריד מאה ברכאין עולה מ"ס. ומבטלין פ"ר דינים . רובע ישראל לשון רביעה הוא היחוד העליון. רובע ההין הם ה' עלאה וה' תתאה שהוא היחוד גמור. וז"ש להלן לא הביט און ביעקב ולא ראה עמל בישראל. להורות בזה מ"ש לעיל כי בשעת התפלה צריך להתגבר להיות בשמחה ולהשליך אחר גיוו גם דאגות העונות כל עמל ואון. כמ"ש ולא תתורו אחרי לבבכם. אין מעבירין על המצות. שלא להעלות זכרון העבירות בשעת עשיית המצות לבל יבא ח"ו לעצבות. ותרועת מלך בו. לשון התחברות וריעות עם השכינה ועוז וחדוה במקומו. הן עם כלביא יקום וכארי יתנשא. פי' כשהם קמים בבקר הם משימים עצמם בהכנעה כעפר. ואח"כ הם הולכים בגדלות וכארי יתנשא בשעת התפלה כנ"ל:
<b>וירא בלעם כי טוב בעיני ה' לברך את ישראל וכו' וירא את ישראל שוכן לשבטיו.</b> ופרש"י ראה שאין פתחיהן מתכוונין זה כנגד זה. יל"ד מה זה חדשות ראה עכשיו כי טוב בעיני ה' לברך את ברי הלא כבר אמר לו הש"י לא תאור את העם כי ברוך הוא. אכן כבר בארנו במ"א כי יש ב' עניני ברכות. מצינו בברכת כהנים וישא אהרן את ידיו אל העם ויברכם כי נתן הקב"ה כח ביד הכהנים לברך את ברי כמ"ש כי שבעת ימים ימלא אתידכם והברכה שורה על ידיהם בהרמת ידם לבד יתברכו אף שלא יאמרו כלל. אך מצינו מעלה יתירה מזה. כי גם רק בהם תכלות עיניהם לבד שורה הברכה כמ"ש כל מקום שנתנו חכמים עיניהם לטובה היא הברכה כמ"ש עיניך ברכות בחשבון. עיר ה' אל צדיקים. ולזה בהקמת המשכן כתיב וירא משה את כל המלאכה ויברך אותם משה. פי' בראי' לבד הי' ברכה כמ"ש ויהי נועם כו'. לכן אצל יעקב אבינו בברכת השבטים לא כתיב כלל הרמת ידיו רק אצל מנשה ואפרים כתיב שכל את ידיו. אבל השבטים ברך אותם רק בהסתכלות עיניו לבד. וזה ענין עינא פקיחא אצל הש"י דכתיב עיני ה' אלהיך בה מראשית השנה בעת שהיו בנ"י שרוין על אדמתן ולא הי' שום שליטה לסט"א עליהם. לכן בברכת כהנים הם ג' ברכות יברכך יאר ישא ה' פניו כי הוא יותר במעלה בבחי' עינא פקיחא כנ"ל. וז"ש בשיר השירים שובי שובי השולמית שובי שובי ונחזה בך. פי' שצריך כאו"א לחזור בתשובה עד שיבוא למדריגה זו לברך אותם בראיית העינים להסתכל בך. וזה שמסיים בשמ"ע בברכת שים שלום כי באור פניך כו' וטוב יהי' בעיניך לברך כו' שיהי' בבחי' עינא פקיחא שלא יהי' שום שליטה לחיצוני' כמו במתן תורה פב"פ. ונחזור לענינינו כי כאשר ראה בלעם אשר בנ"י הם נשמרים בעיניהם כמ"ש וכסה את עין הארץ לכן נתעורר ג"כ למעלה בחי' עינא פקיחא כמ"ש כי טוב בעיני ה' כו' ושוב לא יהי' שום שליטה להחיצונים להרע להם. כמ"ש וירא את ישראל שוכן לשבטיו פרש"י שלא היו פתחיהן מכוונין כו' שהוא שמירת העינים. ולזה עלה בלבו לבל יקללם עוד כי לא יועיל עוד מפני שנתברכו בעינא פקיחא. וז"ש במס' סוטה דף ל"ט ע"ב. אחר ברכת כהנים אומרים השקיפה ממעון קדשך מן השמים וברך את עמך ישראל. פי' שהקב"ה יאיר עליהם בעינא פקיחא לברך אותם בראיית העינים. מן השמים. מ"ן ר"ת מיין נוקבין:
<b>מברכיך ברוך כו'.</b> הנה ברך לקחתי ולא אשיבנה. ידוע גודל מעלת הצדיקים אשר ישכח בדיבור אחד מד"ת שלהם להיות פרה ורבה בלב שומע מהם להגדיל תורה ויאדיר כמ"ש הבעש"ט במשנה בפרקי אבות הלומד מחבירו פרק אחד כו' אפי' אות אחת צריך לנהוג בו כבוד וק"ו מדוד המלך ע"ה שלא למד מאחיתופל רק שני דברים בלבד כו' ק"ו הלומד מחבירו אפי' אות אחת כו'. והקשו הראשונים מה ק"ו בזה הלא דוד למד שני דברים ואיך יליף ק"ו על אות אחת. אך הפי' בזה שדוד המלך לא למד מאחיתופל רק ב' דברים בלבד כי תורתו לא הי' בבחי' פרה ורבה. אבל הלומד אצל רב הגון הלומד תורה לשמה הוא בבחי' זריעה שמגרעין אחד יוצא כמה שבלים כן אפי' מאות אחת יכול להיות כמו מעיין המתגבר להיות פרה ורבה לכן צריך לנהוג בו כבוד. וז"ש הלומד תורה לשמה זוכה לדברים הרבה נעשה כמעיין המתגבר כו' משמח את המקום משמח את הבריות. והוא בחי' הריון כמ"ש אשר כתבתי להורותם. כמו שראינו בתורה שבכתב כי אין קץ וסוף לפירוש' ולסודות התורה עד סוף כל הדורות. והוא כמו שזורע בשדה עידית שעושה פרי עד לרוב לכן כאשר עשו העגל כתיב ועתה הורד עדיך. לשון עידית. וכן בענין ההשפעות והברכות שע"י הצדיק יותר מה שהוא מברך ומשפיע לבנ"י יותר נוסף לו כח ההשפעה כמעיין המתגבר. כמ"ש ושמו את שמי על בנ"י ואני אברכם לכהנים שיושפע להם ברכות חדשות יותר ויותר. לכן גם אחר שברך ברכת כהנים אם מצא ציבור צריך לברך עוד הפעם ברכת כהנים. וזה דוקא בברכת ישורון בר'י. אבל אצל ברכת יצחק כתיב כאשר כלה לברך את יעקב שהי' רצונו על עשו כלו ברכותיו. ואח"כ כתיב ויקרא יצחק אל יעקב ויברך אותו כי ברכת יעקב הוא כמעיין המתגבר בלי הפסק. וז"ש בלעם מברכיך ברוך שנתגברו ברכות המברכים את ישראל. לא כן בבלעם כתיב הנה ברך לקחתי ולא אשיבנה שלא יהי' לו הוספה יותר רק מה שקבל. וז"ש את הדבר אשר ישים ה' בפי אותו אשמור לדבר ולא יותר. אבל הצדיק בברכותיו הוא כמעיין המתגבר להשפיע תמיד ברכות וישועות אמן. עוד צריך להבין מה שאמר לו הש"י הדבר אשר אדבר אליך אותו תעשה. והוא אמר אותו אשמור לדבר. לפי הידוע מעלת הצדיקים מה שהם עושים למטה הם מעוררים רחמים וחסדים למעלה. וז"ש לו אותו תעשה להביא הדיבור לידי העשי' כנ"ל. ודרך רשעים באפילה. והוא אמר אותו אשמור לדבר. בדיבור לבד ולא יעשה פרי למעלה. גם הש"י אמר לו אותו תעשה. גם אתה מקודם צריך לעשות טוב. והרשע הזה לא רצה להטיב מעשיו רק אמר אותו אשמור לדבר לישראל ולא לעשות בעצמו:
<b>אמרתי כבד אכבדך והנה מנעך ה' מכבוד.</b> הנה בזה מורה לנו התורה דרך לעבודת הבורא באמת. ונקדים לפ' הפ'. ולך ה' החסד כי אתה תשלם לאיש כמעשהו. עפ"י המשנה במס' אבות אל תהיו כעבדים המשמשים את הרב ע"מ לקבל פרס. אלא הוו כעבדים המשמשים את הרב ע"מ שלא לקבל פרס. ידוע כי כל פעל ה' למענהו כמ"ש לכבודי יצרתיו אף עשיתיו וכל בריאת העולם הי' רק בשביל בנ"י לעבדו. וא"כ איך יעלה על הדעת בן אדם לבקש שכר פעולתו כמ"ש מי הקדימני ואשלם. אמנם אם האדם עושה המצוה בשלימות לשמה אין ערך לקבל שכרה כי הוא בלי גבול ותכלית וגם שכרה הוא בלי גבול ותכלית שמור לעוה"ב. אך כאשר מכנים תשוקתו בדבר שיש בו גבול הוא בחי' פרם לשון פרוסה. כי באמת בעוה"ז איננו מגיע לו שכר פעולתו כי הוא מחויב לעשות רצון בוראו. וזה יפה שעה אחת בתשובה ומעש"ט בעוה"ז מכל חיי עוה"ב כי מה שאדם עושה טוב בעוה"ז הוא תענוג הבורא ב"ה מן האדם העושה רצונו. אכן בעוה"ב הוא התענוג להצדיקים היושבים בג"ע ועטרותיהם בראשם. אך להבורא ב"ה אין מגיע מהם עוד שום תענוג. ולזה אומרים אין ערוך לך ה' אלהינו בעוה"ז ואין זולתך מלכנו לחיי עוה"ב. כי אין כוונותינו בעבדות הבורא רק לעשות רצון קונו שלא ע"מ לקבל פרס לא בעוה"ז ולא לעוה"ב כי הכל הוא בחי' חסד כמ"ש ולך ה' החסד כי אתה תשלם לאיש כמעשהו:
<b>תמות נפשי מות ישרים כו'.</b> הערו המפרשים ובס' לקוטי תורה מהאר"י ז"ל שלא נתקיים דבר זה והאיך כתבה התורה דברים בטילים חלילה. אך האמת הוא כן שהסט"א כל מגמתם להחטיא בנ"י וגדול המחטיאו כו'. ובזה יהי' להם אחיזה להיות תחת ידם. וז"פ אמר אויב ארדוף אשיג אחלק שלל תמלאמו נפשי אריק חרבי תורישמו ידי. הפי' בזה שהסט"א רוצה שיהי' להם שלל רב כמ"ש ודי זהב. תמלאמו נפשי. נפש הוא פי' רצון כמ"ש אם יש את נפשכם כו' ונפש כי תחטא. שהסט"א מביא רצון והתאוה לבנ"א. ובזה תורישמו ידי ויהיו כפופים תחת ידם. ולזה אמה"כ נשפת ברוחך כו' היינו בחי' הרוח כמ"ש אל אלהי הרוחות לכל בשר. ורוח כל בשר היינו שהקב"ה לוקח בחי' הנפש מבנ"י ונותן להם בחי' הרוח. וזהו רוח הקודש ורוח טהרה איש אשר רוח בו. ובחי' הרוח הוא גבוה מאד אשר אין להם עוד שליטה להחיצונים ואין להם שום אחיזה בבנ"י. וז"ש נשפת ברוחך כו'. וזה ששלח בלק לבלעם הנה עם יצא ממצרים וכסה את עין הארץ. פי' שהיו נשמרים מאד בפרט בחי' הראות שהוא עיקר הקדושה כמ"ש הקדשה היא בעינים עיקר הקדושה הוא בעינים. לכן היו אותם הרשעים מחפשים עילה להכנים בהם תאוות היצר בדבר המותר להם אם לא יתקדשו בהם כראוי בעניני תאוות המאכל ומשגל בקדושה וטהרה כמ"ש אולי אוכל נכה בו ואגרשנו מן הארץ. לשון מאכל. ומשגל נקרא ג"כ כן כמ"ש כי אם הלחם אשר הוא אוכל. ואגרשנו מן הארץ ע"י הארציות שהוא ההכרח אל האדם עי"ז אגרשנו מקדושה ע"י הסט"א להיות להם אחיזה בו. וז"ש מלך סדום אל אברהם תן לי הנפש והרכוש קח לך. מלך סדום הוא היצה"ר. תן לי הנפש הוא הרצון שלי ע"י הרכוש אשר תקח לך בעניני תבל ואוציא ממך נפש הקדושה ר"ל. אולם העצה היעוצה לזה להציל את נפשו מרדת שחת. להיות תמיד במס"נ כמ"ש דוד המלך ע"ה אליך ה' נפשי אשא ואז בטל ממנו תאוות הנפש מסט"א ומכניס א"ע בבחי' הרוח כנ"ל רוח טהרה ועי"ז יבא ג"כ לידי שמירת הברית. לכן בכל תפלות בשבת קודש אומרים בלשון קדושה ועל מנוחתם יקדישו את שמך. כידוע ענין שבת הוא רומז לבחי' יסוד צדיק בחי' יוסף לכן שמירת שבת ואב"ק הוא ע"י מס"נ כמ"ש ועל מנוחתם יקדישו את שמך. ומסיים מקדש השבת. ונחזור לענינינו. תמות נפשי מות ישרי"ם. ר"ת "יהא "שמי' "רבא "מברך. תמות נפשי פי' מיתה הוא בחי' ביטול. נפשי לשון רצון. ור"ל תמות נפשי שיתבטל הרצון שלי אשר אני רוצה להכנים בהם תאוות הגופניות תתבטל ט"י מות ישרים. מה שבנ"י הם הולכים תמיד במס"נ כידוע בספרים הקדושים כי קודם הגאולה השלימה ב"ב ישובו ויחזרו כל החיים לעפרם שעה אחת לטעום טעם מיתה ואח"כ יחיו המתים ויבולע המות לנצח. לכן מה שאנו אומרים אמן יש"ר מברך הוא מס"נ הגמור כנ"ל כי מה שאדם מצפה על הגאולה בקרוב הוא מצפה ע"י מס"נ כנ"ל. וז"ש בגמ' כל העונה איש"ר בכל כוחו כו' כי זהו כל כוחו ע"י מס"נ ועי"ז הוא מבטל כח היצר מתאוות הגופני ויבא לבחינת רוח הקדושה כנ"ל:
<b>אראנו ולא עתה.</b> כתיב רחוק מרשעים ישועה. אצל הרשעים הוא רחוק אבל אצל הצדיקי' הוא קרוב כמ"ש בגמ' כל העומד לזרוק כזרוק דמי ובפרט ביום ש"ק כי אז נעשה היחוד בעולמות העליונים והוא בחי' קירוב הגאולה יחוד קב"ה ושכינתי'. וכן אי' בזוה"ק מאמר רשב"י וד"ל. וידוע מאמר חכז"ל בדורו של יחזקאל בשעת חורבן בהמ"ק ששאלו עבד שמכרו רבו כו' והשיב להם יחזקאל אם לא ביד חזקה אמלוך עליכם. כידוע פעולת היצה"ר ותחבולותיו מביא את האדם לעצבות ומ"ש מחמת שרואה בעצמו הסיבות והתלאות העוברים עליו ומניעו' רבות בעבודת הבורא ב"ה ועלה על לבו כי אין חפץ ורצון הבורא ב"ה עוד בעבודתו ובמצותיו שעושה כי הוא מרוחק מאד ומתועב בעיני הש"י ב"ה. וזה שאמרו דורו של יחזקאל עבד שמכרו רבו כלום יש לו עליו. והשיב להם הנביא אם לא ביד חזקה אמלוך עליכם. פי' אף שהוא ביד חזקה ובכבידות הגדול מחמת התלאות רבות. אמלוך עליכם עוד עול מלכותי עליכם וכל התורה ומצות שאתם עושים המה לרצון לפני. וגם עתה הנה אף שהבהמ"ק חרב בעונינו. יש כח ביד הצדיקים לעשות יחודים כמו בשעה שהי' בהמ"ק על מכונו. וז"ש התקין ר"ג ביבנה. התקין ר' יוחנן בן זכאי ביבנה. לשון תיקן ביבנה במהרה יבנה. שגם בחורבנו הי' עושה תיקונים גדולים שיהי' יכול מהרה להבנות. ומה עשו האבות הקדושים א"א ע"ה שלא הי' לו בהמ"ק שקראו הר. ואמר אשר יאמר היום בהרה' יראה. פי' בכל יום אנו אומרים בהר ה' יראה:
<b>וירא פינחס כו' ויקם מתוך העדה ויקח רמח בידו.</b> הנ"ל דהנה אמנם כי במס"נ של הצדיקים הוא נעשה ובאה ע"י קדושת עשיית המצות לנכון הנה בכל יום מתרבה בהם הקדושה עד שתכלה נפשם על קדוש השם כי פשטה הקדושה בכולה ונעשה כולו קודש לה' עולה. ועד"ז אומרים אשר קדשנו במצותיו מכח המצוה נעשה לנו קדושה יותר ויותר כנ"ל וכ"נ קדשנו במצותיך. וזה ענין מצוה גוררת מצוה. ושורש הקדושה הוא מס"נ כמ"ש בפ' אמור ושמרתם מצותי כו' ונקדשתי בתוך בנ"י. וכן בברכת אהבה רבה קודם ק"ש אומרים ודבק לבנו במצותיך וכו' כי כל זה הוא הכנה לק"ש שהוא מס"נ של ק"ה. וז"ש נפשי בכפי תמיד תורתך לא שכחתי. פי' ע"י המס"נ תורתך לא שכחתי. נמצא כל עשיית המצות הוא רק הכנה והקדמה למס"נ על ק"ה. וז"ש ושמרתם מצותי ועשיתם אותם עי"ז תבואו ותגיעו למדריגת מס"נ כרל. וכן בפ' והי' אם שמוע כו' לאהבה כו' ולעבדו בכל לבבכם ובכל נפשכם. לכן במצות שבת שהיא שקולה ככל התורה כולה כתיב לדעת כי אני ה' מקדשכם. כמ"ש יעקב ובניו ינוחו בו ועל מנוחת' יקדישו את שמך הרמז כנ"ל. וז"ש כאן בענין מס"נ של פנחס ויקם מתוך העדה הנה המדריגה זאת באה לו מקדושת המצות שקדמו לו בעשייתן בקדושה. וז"פ ויקח רמ"ח בידו פי' הם רמ"ח מ"ע שעשה וקיים כל הימים לקח קדושתן בידו עמו ויקח המס"נ הזאת ויכפר על בנ"י כנ"ל:
<small>(מכי"ק)</small><br>א"י <b>ויקח רמח בידו.</b> רמח חסר וי"ו. דהנה הראשונים הרעישו בזה שמבואר בזוה"ק ובסה"ק שכל נשמה ונשמה צריכה לקיים רמ"ח מ"ע ואם לאו צריכ' להתגלגל עוד על זה. ובפרט בגלות שיש לנו רק שליש מכל התרי"ג מצות. אך האמת הוא כשאדם מקבל עליו עול מלכות שמים דהיינו מצות קידוש השם אזי הוא כאלו קיים כל המצות. וזה הפי' בק"ש שמע ישראל וכו' ואהבת את ה' אלהיך כו' והיו הדברים האלה אשר אנכי מצוך היום כו' היינו כאלו קיים כל הדברים וכל התורה. וכן בפ' השני' והי' אם שמוע תשמעו אל מצותי כו' לאהבה כו' ולעבדו בכל לבבכם ובכל נפשכם היינו אם מקבל עליו עול מלכות שמים אזי שומע לכל המצות. וכן בפ' ציצית למען תזכרו ועשיתסאת כל מצותי והייתם קדושים לאלהיכם. וידוע כי פי' קדושים הוא מס"נ כמבואר בש"ם ונקדשתי בתוך בנ"י זהו קדוש השם וזהו מובן עפ"י הזוה"ק איפא היית. שיש מצות התלוין בעיינין ויש באזנין ויש בידין. ושורש בנ"י הוא חזר לכלל ולדבקה בו. ואם הוא חסר מצוה אזי אינו יכול לדבק בקב"ה כמבואר בסה"ק ולכן מי שמוסר נפשו לקב"ה אזי נדבק נשמתו בגופא דמלכא. וז"פ בר"ע שיצאה נשמתו באחד אשריך ר"ע שיצאה נשמתך באחד. וידוע שפנחס שמסר נפשו במעשה זמרי לכן נאמר ויקח רמ"ח בידו. כל המצות נתקיימו בידו:
<b>עוד י"ל ויקח רמח ביד"ו.</b> יו"ד רומז לעולם החכמה. ר"ל שהי' מעלה כל רמ"ח איבריו ורמ"ח מ"ע אל עולם החכמה כנ"ל:
<b>בהפטרה עמי זכר נא מה יעץ בלק מלך מואב ומה ענה אותו בלעם בן בעור מן הגלגל עד השיטים למען דעת צדקות ה'.</b> הזוה"ק הפליג מאד מעת הצרה שהיו אז בנ"י ע"י מה שנתחברו ב' הרשעים הללו בלעם ובלק עד שהחליט כי ביציאת מצרים ובקריעת ים סוף וחטא העגל לא היו בנ"י בסכנה גדולה כזו. הענין בזה עפ"י מ"ש למעלה מדוע בפעם הראשון נאמר לו לא תלך עמהם וכאשר באו השלוחי' השניים הורשה לילך כאמור אם לקרא לך באו האנשים קום לך אתם. גם צריך להבין הלא התורה היא נצחית ולמה נאמר על הרשע הזה את אשר תברך מבורך איפא הם ברכותיו. אכן הנה ידוע מאמרם ז"ל בנשיאת כפים ואני אברכ' לכהנים טוב עין הוא יבורך וכל המברך מתברך. אך באופן שהמברך הוא לשם שמים ע"מ שלא לקבל פרם רק להשפיע טוב לבנ"י כמו ר"ח בן דוסא שכל העולם ניזון בשבילו ור"ח ב"ד די לו בקב חרובין כי לארצה להנות ואז סוף הכבוד לבא מדה כנגד מדה גם שכרו בלי ערך וברכותיו הם כמעיין המתגבר כי יותר מה שישאבו ממנו יותר יגדיל להשפיע וכנהר שאינו פוסק לעולם. אבל כאשר יהי' כוונתו ע"מ לקבל פרם היינו פניות או גאוה וכבוד לא יפעול מאומה כי כאשר עושה ע"מ לקבל פרס זה שכרו בהכבוד או בגיאות שנהנה ממנו והוא לשון פרוסה כמ"ש פריסת מלכותך. חלק משכר האמת ולא יושפע לו השפעות חדשות. לכן בתחלה הי' ברצונו הרע לקלל בנ"י שלא ע"מ לקבל פרס ובאמת הי' בבחינ' אשר תברך מבורך ואשר תאור יואר ואז ח"ו לא היה תקומה לבנ"י חלילה. אך כאשר השיב בלעם מאן ה' לתתי להלך עמכם. ורש"י ז"ל מפ' מחשבות הרשע הזה אלא שרים גדולים מכם והי' רודף אחר הכבוד ובא לבחי' ע"מ לקבל פרס. לכן כאשר באו השלוחי' השניים והבטיחו לו כבד אכבדך מאד. נאמר לו קום לך אתם כי לא תוכל לפעול עוד מאומה ולשוא הי' תקותם. וז"ש כי אמרתי כבד אכבדך מאד והנה מנעך ה' מכבוד. זאת היתה לך לפוקה מה שהבטחתי לך כבוד ע"מ לקבל פרם. לכן כשאמר לו ברח לך אל מקומך בלא שום כבוד ושכר. אז מצא הרשע המזוהם הזה ליעצו כמ"ש איעצך ומה היא העצה אלהיהם של אלו שונא זמה הוא כו' ובעוה"ר עלתה בידו להכשיל'. וזה שרמז לו ג"כ בלעם הנה ברך לקחתי וברך ולא אשיבנה. ר"ל אם היה הולך במדריגתו הראשונה שלא ע"מ לקבל פרם הי' בבחי' מעיין המתגבר להוסיף לו השפעות חדשות כנ"ל. אכן עתה בעבור רדיפת הכבוד הוצרך ע"כ לברך אבל זאת אמר ולא אשיבנה היינו לא תשובלי עי"ז מאומה השפעה וברכה יותר:
<b>מן השטים עד הגלגל למען דעת צדקות ה'.</b> הרמז בזה חסד עליון וטובו לבנ"י לבל ידח ממנו נדח. מן השטים ר"ל אף אם האדם עושה מעשה שטות וחוטא ח"ו. עד הגלגל. פי' יש לו עוד תיקון ע"י הגלגולים לתקן הכל. ובמהרה יקבץ נדחי ישראל מארבע כנפות ארץ:
א"י <b>למען דעת צדקות ה'.</b> הנה האל הטוב ברחמיו וחסדיו על ברואיו רוצה בתשובת רשעים לבל ידח ממנו נדח כידוע מכתבי האר"י ז"ל שנשמת הבל חלקו הטוב הי' במשה רבינו ע"ה וניצוצות חלק הרע שבו הי' בבלעם הרשע ע"כ הי' זה לעומת זה לא קם כמשה כו' בישראל לא קם ובאומות קם ומנו בלעם. ולכך משה בקדושתו לא הי' גדול ממנו והוא הי'עניו מכל אדם ולכך הי' דבק בהש"י כמ"ש אני אשכון את דכא. ולעומת זה בלעם בטומאה לא נמצא גאותן גדול כמוהו בעולם. ולכך הנה הי' בו הרבה ני"ק בקרבו שבלע וזה שאמרו אדם שכחו בפיו מכח הני"ק שבפיו ובעבור זה נתגלה הש"י לדבר עמו כדי להוציא הני"ק שבפיו ולכן נקרא בלעם שבלע עם הם ני"ק מברי. וכל דבור ודבור שיצא מפיו יצאו הר"ק ממנו. ולזה כאשר הרשה אותו ללכת עם שרים הנכבדים צוה אותו את הדבר אשר אדבר אליך אותו תעשה היינו הני"ק שתוציא מפיך לא הביט און ביעקב כי לא נחש ביטקב וכדומה. צוה לו שיקיים מוצא שפתיו כמ"ש לו אותו תעשה בעצמך אבל הרשע המזוהם הזה לא רצה לעשות כלל המצות רק ישמור לדבר אבל לא לעשות. גם הדבור הי' בהכרח שנתן לו ה' רסן וחכה בפיו כאדם הפוקם בהמה בחכה לא רצה להוציא הדבורים רק ע"י חיל בלע ויקיאנו הם הני"ק כאשר העיד על עצמו את אשר ישים ה' בפי אותו אשמור לדבר. וכאשר קאה הני"ק נשאר ריקם מכל מחמת שהי' ע"מ לקבל פרם כנ"ל. וז"ש הנני הולך לעמי ופרש"י כשאר עמי שנסתלק הקב"ה ממנו לא כן משה רבינו ע"ה צדקות ה' עשה שלא ע"מ לקבל פרס ע"כ לא נסלחה. ומשפטיו עם ישראל עד עולם. אמן:

פנחס

<b>פינחס בן אלעזר כו' לכן אמור הנני נותן לו את בריתי שלום. </b>ואמרו חכז"ל לא נתכהן פנחס עד שהרג לזמרי. לכאורה צריך להבין כי בכל מקום מצינו שהקב"ה משלם לאיש כמפעלו מדה כנגד מדה ממש השכר כנגד המעשה שעשה הצדיק. א"כ הכא מהו ענין השכר הזה שנתכהן פנחס למה שהרג לזמרי וקנא קנאת ה' צבאות. אכן יבואר עד"ז דהנה יש צדיקים הששים ושמחים לעשות רצון קונם למסור א"ע על קדוש השם וממציאין א"ע ברצון למקום סכנה כדי להראות חיבתם לרבים איך שמוסרים א"ע בשבילו ית"ש וכמ"ש במרדכי הצדיק שהי' בידו להיות יושב בביתו ולא יצא לחוץ בשעה שהמן הולך אל המלך וכל עבדי המלך כורעים ומשתחוים להמן. אך הוא רצה להראות לכל שהוא לא יכרע ולא ישתחוה. ואף כי מן הדין אסור להכניס עצמו לסכנה מ"מ הצדיקים הם אנוסים בדבר זה ויצרם הטוב אונסם מחמת גודל הצער מתשוקתם למסור נפשם על קדוש השם. וכן מצינו בחנני' מישאל ועזריא שבאו למלך ואמרו לו כי לא ישתחוו להצלם של נ"נ ואף שהמלך בוודאי לא גזר שיתקבצו כולם מביתם אל מקום הצלם רק מי שעומד אצלו יכרע וישתחווה ואם לא יהי' נידון בנפשו א"כ הי' בידם להיות כלוא בבית שלא יבואו לידי כך אך מגודל תשוקתם מעודם מתי יגיע העת אשר יכלו למס"נ עבורו ית"ש לא יכלו להתאפק והלכו במכוון לשער המלך כדי להראות לעיני כל אהבתם להשי"ת ב"ה בכל נפשם. והנה הזוה"ק הקשה איך זכה פנחס לכהונה עבור שהרג לזמרי הא קייל"ן כהן שהרג את הנפש לא ישא את כפיו. אכן יבואר כנ"ל שהצדיקי' רצונם לקיים רצון הבורא ית"ש אף כי בהמעשה הזאת יפסידו ג"כ חלק עוה"ב מ"מ כל זה אין שוה להם כדי שימסרו נפשם עבור זה בשעה זו אף כי יודעים כי מן הדין אסור למסור נפשו ברצון במקום סכנה ואפי' היכא דאפשר לברוח ולא יסתכן מ"מ אף שיודעים שלא יקבלו שכר עבור מס"נ הזה ואדרבא יפסידו ג"כ חלקם הצפון להם לעוה"ב מ"מ אינו פועל התרגשות בנפשם. וז"ש דוד המלך ע"ה אליך ה' נפשי אשא. פי' אע"פ שאני יודע שאפסיד שכר הרוחני המכונה לנפש מ"מ רצונו למסור נפשי להש"י. מעתה יבואר דאדרבא זה הי' שכרו של פנחס אף שידע זאת כי אם יהרוג את הנפש יפסיד כהונתו דהא גם קודם לזה הי' כהן הדיוט עכ"פ וידע כי עפ"י זה יפסיד כהונתו דהא כהן שהרג את. הנפש לא ישא את כפיו מ"מ כל זה איננו שוה לו ורצה למסור נפשו לפגוע בהפושעי' ומורדים למען כבודו ית"ש. והשתא ניחא כי בשכר הזה זכה לכהונה גדולה ואדרבא כיון שרצה למסור עצמו לעשות רצונו ית"ש אף כי יפסיד כהונתו ע"י זה לכן אמר לו הקב"ה הנני נותן לו את בריתי שלום וכו'. (וכן הוא הענין שנאמר אצל אברהם אבינו ע"ה יען אשר עשית את הדבר הזה כו' ארבה את זרעך כו'. כי גם זה הוא מדה כנגד מדה). ועפ"ז נוכל להבין המשנה במס' אבות אל תהיו כעבדים כו' אלא הוו כעבדים המשמשין את הרב שלא ע"מ לקבל פרס ונוסחא אחרינא ע"מ שלא לקבל פרס. והתוספת י"ט נדחק בזה ולפי הנ"ל אתי שפיר. והבן: 
<b>א"י פנחס בן אלעזר בן אהרן הכהן כו' והיתה לו ולזרעו אחריו ברית כהונת עולם כו'. </b>ופרש"י לפי שהיו השבטים מבזים אותו כו' בא הכתוב ויחסו אחר אהרן. יל"ד מי לא ידע בכל אלה שהוא בנו של אלעזר ובן בנו של אהרן ומה חדש לנו בסדר היחוס הזה. אך הנה ברמז הענין ע"ד שבארנו מאמר חכז"ל שאמרו הוה מתלמידיו של אהרן. וכן אמרו מי שיש בו שלשה דברים הללו הוא מתלמידיו של א"א כו'. ויש להבין למה דוקא בשני הצדיקים הללו יחסו להם תלמידים ולא בזולתם. אכן הנה כבר בארנו בדברי רש"י בפ' ויחי שפי' חסד שעושים עם המתים הוא חסד של אמת. הכוונה היא בבחי' סוד העיבור כאשר האדם עושה מצוה לשמה נתעבר בו נשמה מצדיק הקודם בדור שלפניו כידוע מבעל ספר מדרש שמואל שנתעבר בו נשמת ר"פ בן יאיר על ידי מעשה הצדקה שעשה באותו היום נדבק בו נשמת בעל החסד. ועל פי הרוב בחי' העיבור הוא ע"י מעשה הצדקה וחסד כי הוא הנקרא מים להיותו מתפשט ויורד להאיש החפץ חסד לדבוק בו נשמה קדושה כנ"ל. והנה האדם הזוכה לבחי' עיבור נשמה הם המסייעי' אותו לכל דבר מצוה אך טוב וחסד ירדפוהו כל ימי חייו בדביקות נשמות המתים עמו כנ"ל וזהו חסד שעושי' עם המתים בסיוע שלהם הוא חסד אמת כי אינם מצפים לתשלום גמול. וז"ש ברות שאמרה לה נעמי רומז לעולם הבינה ויהי נועם ה' כו' יעשה ה' עמכם חסד כאשר עשיתם עם המתים. ר"ל לעתיד תזכו שיעשה ה' עמכם חסד שיהי' ה' עמכם בעזרכם ועמכם בעשיית החסד כמו שעשיתם עד עתה עם סיוע הנשמות המתים כנ"ל. והנה ע"ז הוא שאמרו חכז"ל הוה מתלמידיו של אהרן ותלמידיו של א"א ר"ל שיזכה לדביקות נשמת אהרן ושל א"א ע"ה כי הם בחי' בעלי החסד כנודע בחינת א"א מדת החסד. ובאהרן כתיב ג"כ איש חסידך. והצדיקים הללו בעלי החסד באים ומלמדים לאדם לעשות חסד כל הימים והאדם צריך להיות תלמידם ממש ללמוד מהם כנ"ל. והנה פנחס כשעשה מעשה החסד ההוא שעצר המגפ' מעל בנ"י זכה להיות מתלמידיו של אהרן ממש ונמשך אחריו. וזה שפרש"י בא ויחסו אחר אהרן להיו' נמשך אחריו ותלמידו ממש. והנה זהו הדבר שנאמר בו והיתה לו ולזרעו אחריו ברית כהונת עולם כי פנחס זכה שכל הכה"ג יוצאים ממנו. ומאז שעשה אותו מעשה נעשה הוא בעל החסד ונדבק בזרעו אחריו להיותם נמשכים אחריו. והי' מלמדם לעשות חסד עם ישראל כמוהו. וכן אמרו ז"ל הני כהנא שלוחי דרחמנ' הם פי' שלוחים לעורר הרחמנות על בנ"י. וכן ניתן להם פטר כל רחם. פט"ר רומז לתיקון רפ"ח נצוצות עה"כ. רח"ם לעורר הרחמנות. וז"ש ויעמוד פנחס ויפלל ותעצר המגפה ותחשב לו לצדקה בכל דור ודור. פי' ע"י שעמד פנחס ויפלל ועצר המגפה מעל בנ"י כן תחשב לו לצדקה בכל דור ודור עד עולם כי במעשה החסד ההוא נדבק ונתעבר בו ובזרעו אחריו וצדקתו עומדת לעד גם עתה עודנו עומד ומתפלל להפיק רצון וחסד על בנ"י. אמן: 
<b>א"י פנחס בן אלעזר כו' בקנאו את קנאתי בתוכם כו'. </b>פרש"י שהיו השבטים מבזים אותו כו' ובא הכתוב ויחסו אחר אהרן. קושי' הראשוני'שחקרו לדעת מה זה גודל העובדא של פנחס שזכה ע"י זה לברית כהונת עולם לו ולזרעו אחריו. אכן הנ"ל עפ"י מ"ש בזוה"ק משה שושבינא דמלכא אהרן שושבינא דמטרוניתא הפי' בזה כי משרע"ה בכל ימיו הי' הולך בבחי' זו להגדיל מעלת הבורא ב"ה להכניס אהבתו בלב כל ישראל לעבדו בלבב שלם. ואהרן היה שושבינא דמטרוניתא להגדיל ולהרים מעלת בנ"י לפני השי"ת ב"ה כמ"ש ונשא אהרן את שמות בנ"י על לבולזכרון לפני ה' להעלות זכרונם לטובה ובכח הזה היה נכנס לפני ולפנים בי"כ וזהו בחי' כה"ג להשפיע טובות וחסדים על כנ"י במדת החסד ולזה נקרא שושבינא דמטרוניתא הם כנ"י להיותם אהובים לפני ה' ית"ש ולעורר רחמים עליהם. וז"ש במעלת פנחס בן אלעזר בן אהרן הכהן. יחסו אחר אהרן מחמת שהתעורר מדמו של אהרן. השיב את חמתי מעל בני ישראל. פי'שלא היה צריך להפציר בתפלה עבורם ולעורר זכו' אבות רק בזה גופא השיב את חמתי מהם כי הם בני ישראל האהובים לפני המקום ב"ה ואיך ישחית חבל נחלתו עם קודש ובזה לבד הועיל לעורר עליה' חסדי' ולהשיב חמתי מהשחיתם. ועוד גם זאת פעל יותר במעלה בקנאו את קנאתי בתוכם ולא כליתי כו' שעשה היחוד בבחי' יסוד יוסף יוס"ף בגימט' קנא"ה כמ"ש ויקנאו בו אחיו ואביו שמר את הדבר. כי בחי' קנאה היא למעלה מבחי' אהבה. וז"ש כי אותו אהב אביה' מכל אחיו. כי בחי' האהבה הי' ג"כ ע"י בניו. אך יוסף הי' בחי' היסוד וזהו כי אות"ו אהב אביהם. וזהו בחי' קנאה יותר ממדריגת האהבה וז"ל הזוה"ק פ' ויחי דרמ"ה ע"א. קשה כשאול קנאה כל מאן דרחים ולא קשיר עמי' קנאה לאו רחימותי' רחימותא כיון דקני הא רחימותא אשתלים וכו'. ובזוה"ק פ' ויקהל דרי"א כדין נשמתין סלקין בהאי פתחא עד דסלקין לגו עגולא דסחרא בההוא נקודה כדין חמאין מה דחמאין ומגו נהירו וחדותא מההוא דחמאן סלקין ונחתין קרבין ורחקין ואיהו תאיבא לגבייהו ומתקשטא בנהירו כדין אלביש קנאה חד צדיק עלאה ואסתכל בנהירו ושפירו דהאי נקודה ובתקונהא ואחיד בה וסליק לה לגביה ונהיר נהורא בנהורא והוי חד. כל חילא דשמיא פתחי בהאי שעתא ואמרי זכאין אתון צדיקיא נטרי אורי' זכאין אינון דמשתדלין באורייתא דהאי חדותא דמאריכון הוי בכו דהא עטרא דמאריכון מתעטרין בכון. כדין כיון דנהרין נהורא בנהורא תרין נהורין מתחברן כחדא ונהרין לבתר אינון גוונין נחתין ואסתכלן לאשתעשעא באינון נשמתין דצדיקיא ומתקני לון לעטרא לעילא וכו' ע"ש. וז"ש כי עזה כמות אהבה ואח"כ במעלה יותר קשה כשאול קנאה היא מדריגה יתירה בבחי' קנאה רשפי אש שלהבת י"ה. וז"ש ויקנאו בו אחיו שהביאו לבחי' קנא"ה בחי' יסוד צדיק גימ' יוסף. ואביו שמר את הדבר. השכינה הקדושה נקראת דבר ואז הוא היחוד בשלימות בחי' יסוד. וז"ש אח"כ לך נא ראה את שלום אחיך וכו' כי אתה ראוי להיות מנהיג הדור בחי' צי"ע הנקרא שלום כמ"ש משים שלום בבית רומז לבחי' היסוד כנ"ל. וזה הענין הרמוז כאן בפנחס שהי' לו ב' המעלות כנ"ל לעורר רחמים על בנ"י מחמת שהם בני ישראל. ועוד זאת שעשה היחוד בבחינת היסוד. בקנאו את קנאתי בתוכם שהביא אותם לבחי' קנאה אשר היא למעלה מבחי' אהבה כנ"ל. ועכ"ז ולא כליתי את בנ"י בקנאתי. לשון כלתה נפשי. כי מגודל האהבה במס"נ עד כלות הנפש עכ"ז השפיע להם חיות לבל תצא נפשם מגודל האהבה כמ"ש במתן תורה נפשי יצאה בדברו שפרחה נשמתן עד שהתורה בקשה עליהם רחמים. וזה הענין הנאמר במתאונני' כי שם קברו את העם המתאוים כמ"ש בס' ברית מנוחה שיצאה נשמתם מגודל האהבה והדביקות. וז"ש אלמלא מוראה איש את רעהו חיים בלעו ואי' בספר עבודת ישראל כי לולא היראה שמושך את האדם מעט מעוצם הדביקות. איש את רעהו פי' מגודל האהבה הגדולה חיים בלעו הוא כלות הנפש אך היראה מושך מעט להיות נשאר בחיים. וזה היה מעלת פנחס שהי' מכנים אותם לגודל האהבה ודביקות ועכ"ז ולא כליתי כנ"ל. לכן אמור הנני נותן לו את בריתי שלום כי הוא הראוי להיות בחי' צי"ע בחי' השלום כו': 
<b>א"י פנחס בן אלעזר בן אהרן הכהן השיב את חמתי מעל בנ"י ולא כליתי את בנ"י בקנאתי לכן אמור הנני נותן לו את בריתי שלום תחת אשר קנא לאלהיו ויכפר על בנ"י. ושם איש ישראל המוכה כו'. </b>הדקדוקים בכפל הל' מבו' במפרשים אכן הנ"ל דהנה כתיב אחר מעשה העגל שימו איש חרבו על ירכו עברו. ושובו משער לשער במחנה כו' ויאמר משה כו' מלאו ידכם היום לה' כי איש בבנו ובאחיו ולתת עליכם היום ברכה. הנה לכאורה אין להבין מה רצה באמרו מלאו ידכם כו' ומה מסיים כי איש בבנו ובאחיו אין לו ביאור. אולם נקדים מאמר הכתוב השמרו לכם פן יפתה לבבכם וסרתם ועבדתם וכו' ואבדתם מהרה כו' ושמתם את דברי אלה על לבבכם וקשרתם וכתבתם כו'. הכוונה בזה שהזהיר הכתוב ושמתם את דברי אלה היינו הדברים האמורים למעלה דבור הוא לשון קשות היינו הדברים הקשים האמורים למעלה וחרה כו' ואבדתם כו' הנה על הדברים האלה צריך לשום לב במה שכן עברו על הדורות הראשונים שעבדו ע"ג ונתקיים בהם כן שנאבדו בעוה"ר מעל הארץ הטוב'. אך אע"פ שהקציף הקב"ה עליהם ויאבדם הנה בכ"ז כשכבר קבלו עליהם עונש חטאותם הנה צריך לזכור כי אלה הם אבותינו אשר מעולם וצריך א"כ להתפלל עליהם לתיקון נשמתם לבל ידח ממנו נדח ולהוציאם מאפילה לאורה לבל יאבדו ח"ו לעולם. כאשר הנה זה כן הוא עבודת הצדיקים כל הימים לתיקון הנשמות לבד מה שמתפללים על החיים הנה עבודתם על המתים להחיות נשמתם להעלותם לפני ה'. וזהו החסד שעושים עם המתים בחי' תחיית המתים כנ"ל על הנשמות שכבר מתו מכמה מאו' שנה כנודע זה מספרי' הקדושים. והנה זהו שהזהיר הכ' ושמתם את דברי אלה שעברו על הנפשות האלו לרחם עליהם להעלות נשמתם כי זהו באמת רצון הש"י ב"ה לבל ידח ממנו נדח. וזהו וקשרתם וכתבתם ולמדתם כו' ע"י התורה והמצות ומעש"ט שלכם תוכלו להעלותם בסוד מ"נ כמבואר בסה"ק. וכל הכתובים האלו הם נמשכים אחר ושמתם את דברי אלה האמור תחלה שתכוונו בהיחודים בכוונ' בתורה ומצות עד"ז להקים מעפר נשמת הדל ולהרים מאשפות הנשמה האביון להושיב' עם נדיבים כו'. והנה זה שאמר להם משרע"ה מלאו ידכם היום לה' כו'. היינו שהזהירם על דרך העלאת תיקון הנשמות האלו שנהרגו על ידם ביום ההוא. וזהו מלאו ידכם היום לה' היינו מלואים להתקדש ולטהר במעשי ידכם לה' להעלות נשמות ההרוגים האלה כי כן נכון עפ'י דרך התורה כמ"ש. ועוד אמר להם כי איש בבנו ובאחיו היינו עפ"י המבואר במקובלים כי נפש ההרוג תדבק בהרוצח ההורגו ורודפת אחריו כל הימים ותוכל להזיק לו מאד כמבואר בזוה"ק. הנה זה שאמר להם כי איש מן ההרוגים האלה שנאבדו על ידכם הוא נדבק בבנו ובאחיו ההורגו כמ"ש האומר לאביו ולאמו לא ראיתיו שהרגו את קרוביהם לכך הזהירם משרע"ה כשנפשות האלו נדבקו בכם יוכלו להרע לכם ונכון לכם לתקנם ולהעלותם כנ"ל ועי"כ יבוא עוד עליכם שפע טוב על ידי העלת מ"נ וזהו ולתת עליכם היום ברכה. וזהו שנאמר ג"כ כאן אצל פנחס שתי המעלות אלו. האחת שהשיב את חמתי מעל בנ"י כנ"ל. והשנית אשר קנא לאלהיו ויכפר על בנ"י. היינו אחר שהרגם הנה התפלל עליהם לתיקון נשמת' וזהו ויכפר על בנ"י שכפר על נשמתם והעלם לה' בתוך בנ"י. וזהו שסמך ויכפר על בנ"י ושם איש ישראל המוכה היינו אחר שכפר עליו נתעלה והחזיר שמו בתוך קהל ישראל. אבל בשעת החטא כתיב והנה איש מבנ"י בא לא נזכר שמו עד שפנחס תיקן נשמתו ויכפר על בנ"י מיד ושם איש ישראל המוכה והנה הוא ביחוסו נשיא בית אב לשמעוני כנ"ל: 
<b>א"י פנחס בן אלעזר בן אהרן הכהן כו' תחת אשר קנא וכו'. </b>הנראה לבאר בענין הזה במעלת פנחס מה שהכתוב מפאר אותו בזה. ונקדים הפ' בתהלים ל"ב עלזאת יתפלל כל חסיד אליך לעת מצוא רק לשטף מים רבים אליו לא יגיעו. עפ"י דברי הס' מקדש מלך פ' תזריע דף ס"ו. גמלתהו טוב ולא רע. וז"ל והוא כי אמת הוא שהניצוצות הם בקליפות נוגה מעורבת טוב ורע וא"כ האדם יכול לחשוב שכאשר הוא מעל' שללה אל בעל' יהיה בו ערבוביא של טו"ר שאינו כן אלא גמלתהו טוב ולא רע תחת הכח שנותן בה הוא טוב ולא רע שאע"פ שמושבה במקום עה"ד טו"ר. והטעם מפני שיש עלי' עץ החיים הידוע ומשם נמשך לה כח לעשות הבירור והזיווג בשלימות. וז"ל ס' באר מים חיים בפ' לך לך בפ' וגם ללוט ההולך את אברם וכו' וז"ל. אכן הידוע מדברי האר"י ז"ל מה שפי' בסוד רגלי' יורדת מות כי רגלי הקדושה הם היורדי' לתוך הקליפות והקליפות מסבבי' אותה ועי"ז נעשה הקליפה שומר לפרי. והנה הקליפה הראשונה הוא קליפת נוגה מעורבת טו"ר ואח"כ הולך ומתעבה למטה למטה עד שנעשה קליפה עבה רעים קשים ומרים. ושורש הענין כי אם תניח דבר מר אצל מיני מתיקה הנה הם מקבלי' קצת טעם וריח וכשלוקחין דבר המר הזה הוא הנה בתחלתו מתוק קצת ממעט הדבש שמקבל אבל אחר כך הוא מר בתכלית המרירות ומין המתוק הנה בתחלתם הוא מר קצת ואחר כך הוא מתוק וטוב כאשר הוא וכו' ע"ש. וזה ידוע לי"ח שכל עבודת האדם בעוה"ז הן בתורה ותפלה או באכילה הוא העיקר העלאת הני"ק להחזירם להקדושה ולזה צריך האדם שמירה יתירה להנצל מהם לבל ידבק בו דבר רע מגודל תשוקתם להיות נאחזי' אפם מה בצד הקדושה. כידוע המעשה מהבעש"ט ז"ל פ"אלא היה רוצה להיות משובתי שבת בעיר אחת מפני כי ראה ברוח קדשו כי הניצוצו' רבו מאד בעיר הזאת והי' ירא לנפשו לבל יהי' להם אחיזה בו להפרידו מקדושתו הגדולה כי לגודל מעלתו היו רודפים אחריו ביותר עצמו מספר כדי להעלות' לזאת היה צריך שמירה יותר להנצל מהם. ובזאת יגדל מעלת האדם האוכל בקדושה יותר ממעלת המלאכים. וז"ש במד"ר שהשיב משה להמלאכים בשעת מתן תורה כלום אכלת' אצל א"א. וז"ש ואקחה פת לחם וסעדו לבכם אחר תעבורו. פי' עתה תראו מעלת האדם בעוה"ז האוכל בקדושה ומפריד הקליפה מן הקדושה. וז"ש אחר תעבורו. שתעבור הסט"א יתפרדו כל פועלי און ויחזור הני"ק לשרש' למקור הקדוש' והעבוד' הזאת אינו שייך אצל המלאכים. ונחזור לעניננו. על זאת יתפלל כל חסיד אליך לעת מצוא. ר"ל שצריך להתפלל על דבר זה לעת מצוא הוצאות הני"ק הן בתו"מ או באכילתו כנ"ל. רק לשטף מים רבים אליו לא יגיעו. הם המים הזדוני' הסט"א הרוצים להתדבק בו אליו לא יגיעו שלא יהיה להם שום אחיזה בצד הקדושה שלא יבלבלו אותו בעת עסקו בתורה. כי הם הם המחשבות זרות המבלבלי' את האדם בתפלתו מחמת כי רצונם לאחוז בקדושה. ובזה פרשתי טובי' מאורו' שברא אלהינו כו' כח וגבורה נתן בהם להיות מושלי' בקרב תבל. מלאים זיו ומפיקים נוגה. לפי הידוע מאורות רומז לצדיקים הם המושלי' בקרב תבל לשון תבל עשו מעורב טו"ר והם המושלי' לברר הטוב מרע. מלאים זיו ומפיקים נוגה. שהם המוציאי' הני"ק מקליפת נוגה לבל יהיה להם אחיזה בגבול הקדושה ולא יבלבלו אותו בשעת העבודה. כמבואר בדברי הרמב"ן בפירוש לשיר השירים כי זה עבודה הגדולה כל ימיו להיות תפלתו נקי' וצלולה בלי מחשבת פסול ע"ש. וז"פ הפ' תהלים ל"ח ואויבי חיים עצמו ורבו שונאי שקר ומשלמי רעה תחת טובה ישטנוני תחת רדפי טוב. פי' מאשר כי רצוני להעלות הני"ק שנפלו בעומק רע ואני רודף אחריהם להעלות' כאשר זה טובתם באמת להפריד הרע מטוב הם ישטנוני לבלבל אותי במחשבות זרות. וזה ג"כ בתהלים ק"ט כי פי רשע ופי מרמה עלי פתחו דברו אתי לשון שקר. פי' בשעת התפלה הם דוברי' אתי לבלבל מחשבתי תחת אהבתי ישטנוני ואני תפלה. בשעת התפלה המה שוטני' אותי להביא בקרבי מחשבות זרות כנ"ל. וזה שמסיים ילבשו שוטני כלימה כו' אודה ה' מאד בפי ובתוך רבים אהללנו. ר"ל כאשר אנצל ממחשבות' הרע אזי בתוך רבים אהללנו בלי שום מחשבה זרה רק בכוונה הרצויה בשלימות לנכון. וזש"א במעלת פנחס בקנאו את קנאתי בתוכ'. אשר באמת כולם היו יראי' לעשות בו נקמה מפני כי ידעו כי יש בו רציצות רבי' מאד להוציא יקר מזולל ויראו לנפשם לבל יאחזו בו לכן גם משרע"ה לא היה פוגע בו. אך פנחס שם נפשו בכפו אשר קנא לאלהיו. לכן הנני נותן לו את בריתי שלום כי זהו שלימות הנכון כי נתפרדו פועלי און ויכפר על בני ישראל: 
<small>(מכי"ק)</small><br><b>אמרינן בגמ' עולין אין מבטלין זא"ז. </b>וכן מצינו בגמ' מצות אין מבטלין זא"ז. דהנה כן מבואר בזוה"ק ובספרי' כי יש במצוה שורש וענין מה שאין בחברתה לכן כוונת המצות אין יכולין לבטל זא"ז כי המעלה והתיקון שיש בעולמות העליוני' ע"י מצוה זו אין בזולתה. כמו שבת ור"ח אף ששבת הוא גדול מר"ח מ"מ יש עליות בעולמות העליונים בר"ח מה שאינו בשבת וכן בשבת וי"ט. וכן בחנוכה ופורי' יש בהם עליות העולמות מה שאינו בשבת כמ"ש בכתבי האר"י ז"ל. וכן בבנ"י יש מעלה באדם זה מה שאינו בחבירו אף שהוא גדול ממנו. ויש רשעים שמגיע אליהם כמעשה הצדיקי' שנזדמן להם מצות מה שאינו לצדיקי' גמורים לעשות ומכ"ש לצדיקים שהצדיק זה עושה מה שאין הגדול ממנו עושה ואינו יכול לעשו'. וכמו שהיה מעשה זה אצל פנחס בקנאו את קנאתי בתוכם ומשה לא עשה זאת בשעה ההיא. וכן מצינו בדניאל וראיתי אני את המראה ואיהו לאו נביא וראה כל זה כמבואר בגמ' במס' מגלה דף ג' ע"א: 
<b>תחת אשר קנא לאלהיו ויכפר על בנ"י. </b>הראשוני' כתבו ברמז פנחס זה אליהו כאשר תיבת לאלהי"ו אותיות אליה"ו. הנ"ל עפ"י מ"ש בגמרא כל האומר ויכולו נעשה שותף להקב"ה במעשה בראשי'. כי יש ב' מיני צדיקים. הא' הוא המיחל ומצפה על גדולת הבורא ב"ה יהי כבוד ה' לעולם בביאת משיח ב"ב וזהו בחי' נדב ואביהוא בקרבתם לפני ה' שהיו נכנסים רק בבחי' זו לבדו ולא השגיחו כלל על טובת בנ"י לכן לא הי' להם עוד חיות בעוה"ז וז"ש בקרבת' לפני ה'וימותו. גם אצל אליהו כתיב קנא קנאתי כו' כי עזבו בריתך כו' וכתיב אח"כ ואת אלישע בן שפט תמשח לנביא תחתיך. וזה הרמז בכתבי האר"י ז"ל אנא ה' הושיעה נא. אנ"א אותיות ר"ת "אליהו "נדב "אביהוא הם היו בבחי' זו לבקש רק ה' הושיעה נא שיהי' השם מלא וכו'. אולם יש בחי' אחרת בצי"ע להיות דורש טוב לעמו אשר בזה בחר ה' כי חפצו ורצונו ית"ש להיות צדיק כזה להשפיע טוב לבנ"י כאשר הי' תיכף כוונת הבריאה בזה כמ"ש צור כלהעולמי' צדיק בכל הדורות. דור דור ודורשיו שיהיה המנהיג סובל הדור ומרחם עליהם ולהמתיק הדינים מהם. וז"ש כי בו שבת מכל מלאכתו אשר ברא אלהי' לעשות פי' לתקן מדה"ד להמתיק הדינים מהם. וז"ש לתת שכר טוב לצדיקי' שמקיימין את העולם ע"י תפלתם וזהו כבוד הבורא להטיב לברואיו עם בנ"י. וז"פ לאל ברוך נעימות יתנו למלך אל חי וקים כו' כי הוא לבדו מרום וקדוש. פי' גם המלאכי' שלמעלה אינם יכולין לספר שבחו כי הוא לבדו מרום וקדוש ומי יוכל להשיג רוממותו ית"ש. אך זאת יתנו גודל שבחו כאשר רואי' בטובת בנ"י בזה יכירו כח גבורתו ית"ש כמ"ש להלן פועל גבורות עושה חדשות בורא רפואות כו' וכ"ז ע"י הצדיקים שלמטה אשר מעוררי' חסד עליון ע"י תפלת' במס"נ עבור בנ"י. וז"ש כל האומר ויכולו פי' שמוסר נפשו עי"ז הוא שותף לקב"ה במע"ב ויכולו הוא ל' כלתה נפשי כנ"ל ובזה מקיים העולם כולו. וזהו לה' הישועה על עמך ברכתך סלה. זה הוא הישוע' כביכול לה' כאשר יבואו הדברות לבנ"י. וז"ש כל הדן דין אמת לאמיתו נעשה שותף להקב"ה במע"ב. פי' שדן בעצמו דינם של בנ"י ומקבל על עצמו מס"נ עבורם אז הוא שותף להקב"ה במע"ב. וז"ש וישב משה לשפוט את העם. פי' שלקח המשפט על עצמו בעבור בנ"י. ויעמוד העם על משה. אז הי' לעם תקומה ע"י משה. וז"ש ואת הדבר הקטן ישפוטו הם. וז"ש בשופטים וכי הקים להם ה' שופטים. אוי לדור ששופטים את שופטיהם. פי' שהדור גרמו לזה להיות צריכין השופטי' לשפוט א"ע עבורם. כי אם עשו הטוב והישר לא נצרכו השופטי' למס"נ עבורם. וזהו עיקר מעלת הצי"ע להיות במס"נ עבורם. ונחזור לעניננו כי זה מעלת פנחס זה אליהו שהי' מוסר נפשו עבור בנ"י תחת אשר קנא לאלהיו ויכפר על בנ"י כנ"ל. ולזה והיתה לו ולזרעו אחריו ברית כהונת עולם בחי' צי"ע להשפיע תמיד חסד לבנ"י כי ע"י הכהנים יורדי' כל החסדים לכן כל הכה"ג יצאו מזרע פנחס. וזה מדה כנגד מדה כי קנא לאלהיו. ועוד זאת ויעמוד פנחס ויפלל כו' ויכפר על בנ"י לכן הוא ראוי למתנה זאת להיות צי"ע צנור כל השפעות והחסדים: 
<b>הנה אנכי שולח לכם את אליה הנביא לפני בוא יום ה' וכו'. </b> הנ"ל לבאר עפ"י מ"ש בנוסח התפל'. ואל יאבד גוי קדוש המשלשים בשלש קדושות לקדוש. ענין שלש הקדושות מה המה. לרמז בזה כי יש ג' בחי' בענין מס"נ אשר זה עיקר הקדושה של בנ"י כמ"ש ונקדשתי בתוך בנ"י. הא' הוא בק"ש בכל יום ערב ובקר באומרו שמע ישראל וכו' ואהבת כו' לקבל עליו במס"נ על ג' דברי' שאמרו חכז"ל יהרג ואל יעבור כו'. הבחי' השנית במעלה יתירה להיות מצפה כל ימיו למס"נ עבור כבוד הבורא כמ"ש בר"ע כל ימיו היה מצטער כו' אע"פ כי עפ"י הדין איננו מחויב להכניס א"ע במס"נ רק ר"ע היה במחשבתו לפנים משורת הדין ולזה לא אמר דבר זה להלכה לפני תלמידיו עד שבא לידו כידוע. ועוד בה שלישית במעלה יותר בחי' יצחק אבינו ע"ה כמ"ש בתיבת יצחק ק"ץ ח"י פי' שהיה קץ בחייו כאשר ראה ענין המכעיסים הבורא ב"ה כמ"ש ותכהין עיניו מראות. ח"ו לא מחמת שהיה בו מום בעיניו רק שכהו עיניו שלא היה יכול לסבול ברעת המכעיסים ועוברי' רצונו בעשנן של אלו לע"ג. ולזה תקנו ברכת מחיה מתים נגד יצחק שלא מצא מרגוע לנפשו והשליך כל ימי חייו מנגדו רק היה מצפה שיהי' תחיית המתים בימיו ולהעביר גלולים מן הארץ. וגם ברבקה כתיב קצתי בחיי כו' למה לי חיים. וזה הענין בכל הדורות בחי' צדיקים כאלו בבחי' יצחק ורבקה ההולכי' במס"נ כזה. וזה ג"כ פינח"ס גימט' יצחק. ק"ץ ח"י כאשר ראה מעשה זמרי. וז"ש הנני שולח לכם את אליה הנביא כו' שמחנו ה'באליהו הנביא עבדך הפי' העבדו' של אליהו הנביא כנ"ל בבחי' מס"נ במעל' השלישי' קנא קנאתי כו': 
<b>בזבחים דף מ"ג ע"ב אמר ר" יצחק א"ר יוחנן הפגול והנותר והטמא שהעלן לגבי המזבח פקע איסור מהן א"ר חסדא מרי דיכי מזבח מקוה טהרה אמר ר' זירא שמשלה בהן האור ע"ש. </b>הנראה לרמז בענין הזה ללמוד מכאן בחי' הצדיק הדור והאנשים הנלווי' אליו הנה בחי' המזבח והזבח הוא בחי' רמז על צדיק הדור שהוא בסוד מזבח מכפר על בנ"י וכן הוא בזוה"ק. וכן המזבח נקרא אריאל וגם הצדיקים נקראים כן אריאל כמבואר בישעיה. והוא בחי' הזבח האמיתי שהוא במס"נ עבור בנ"י עומד לזביחה תמיד על קדוש הש"י וישראל עמו וכמ"ש וכי תזבחו זבח תודה לרצונכם תזבחוהו. זבחי אלהים רוח נשברה בבחי' הקרבן תמיד על גבי מזבח לכפר. על בנ"י . לכן גם האנשים הנלווים ומחוברי' עמו יעלו ג"כ עמו לרצון לקרבן לה' וכל המחובר לטהור טהור וגם הקרנים והטלפי' המחוברי' עמו יעלו עמו כנודע. והנה זה הרמז בדבריהם ז"ל הפגול והנותר והטמא רומז על הנלווים לצדיק שיש בהם פגול ונותר וטמא חלילה אעפ"כ כשהעלן ע"ג מזבח עם הצדיק פקע איסור מהם כי כן כל הנשמות הפסולין יש להם עלי' ע"י הצדיק כמבואר בספרים. ומקשה הגמרא וכי מקוה. טהרה היא. ומשני כשמשלה בהם האור. רמז עפ"י דברינו הוא על בחי' הצדיק שהוא בחינת מזבח מכפר והוא כן בחי' מקוה טהרה לישראל. דהנה כן כתיב יקוו המים מתחת השמים אל מקום א'. הרמז בזה על בחי' מים הם החסדים והתורו' כנודע. כי אמנם כל מע"ב הוה מורה על הצדיקי' כנודע שהם נקראי' שותפי' במע"ב. והנה אחרי כי ביום הראשון אמר יהי אור של הצדיקי' כנודע ואח"כ הם עושים שמים וארץ ומבדיל בין מים למים כמבו' במ"א ע"ש נא' עוד יקוו המים מתחת השמים אל מקום אחד. ר"ל שכל החסדים ומעש"ט והתורות של ישראל הם צריכי' להמקוה לאסוף אל צדיק הדור והוא יעלה אותם אל מקום א' ה' א' ושמו א' שהוא בחי' המקוה הנאספי' אליו כולם לטהר אותם עלידו כאשר הנלווים אליו הם תמיד על דעתו הקדושה הם מתקדשי' על ידו ועולים יחד אתו לה' כמ"ש. וז"ש בגמ' מקיש אוהלים לנחלים מה נחל מעלה מטומאה לטהרה אף אוהל כן. וז"ש על הצדיק ולמקוה המים קרא ימים והוא בחי' המקוה מטהר והוא נקרא י"ם. וע"ש זה נקרא ים התלמוד כי כבר אמרו כל שבים טהור כן כל מי שהוא לומד ועוסק בתלמוד הוא טהור כי דברי תורה אינם מקבלין טומאה. והנה הצדיק נקרא מקוה ישראל מושיעו בטת צרה כמבואר בספרים וכאשר שאר העם הם מחוברים עמו הם נטהרים עמו כמו מי מקוה בחי' השקה אצל המקוה שהוא טהור כהמקוה כנודע. וז"ש ר"ע אשריכם ישראל לפני מי אתם מטהרים ומי מטהר אתכם אביכם שבשמים. הנה מי נקרא הצדיק בחי'מי כמבואר בספרים וזהו אם עונות תשמר י"ה אדנ"י מי יעמוד. ר"ל הצדיק יעמוד כמ"ש ויעמוד פנחס ויפלל ותעצר המגפה. וז"ש ר"ע לפני מי אתם מטהרין הוא הצדיק. ומי הוא הצדיק מטהר אתכם תחלה ואח"כ אביכם שבשמים. וזהו שמדייק מהאי קרא מקוה ישראל מושיעו בטת צרה כנ"ל. וזהו רמז הכתוב בפרשה זו שלפנינו אצל פנחס תחת אשר קנא לאלהיו. קנאה גימ' מקו"ה לאלהי"ו אותיות לאליה"ו כי אליהו בא לטהר את ישראל ב"ב כטדע. וכן פנחס הצדיק קנא לאלהיו ר"ל טהר את ישראל בשביל אלהיו כמ"ש ויכפר על בנ"י. וזש"ה וידבר משה ואלעזר הכהן בערבות מואב כנ"ל. דהנה ענין מקוה טהרה של הצדיקים לישראל הוא על ידי שמתקנים אותסבבחי' הדעת שלהם שהם תמיד בתוך הדעת של הצדיק לכן בהנשא הדעת של הצדיק ינשאו גם הם לעומתו וכאשר יעשה הצדיק מצות ומעש"ט הנה הוא עושה בצירוף כל ישראל חברי' עמו לכן כאשר במעשה פעור נפגם הדעת של ישראל וצוה המקום ב"ה שאו את ראש כל עד"ת הוא הדע"ת להרים הדעת שלהם למעלה ראש. אמר הכתוב בזה וידבר משה ואלעזר הכהן אותם שיש לדקדק למה לא נאמר אליהם מהו אותם אך הנה הכוונה כנ"ל כשנדברו משה ואלעזר הכהן בערבות מואב שהוא המקום שנשנה שם כל התורה הנה דברו אותם ר"ל עמהם שהיו עמהם בדעתם בצירוף עמהם בדבור כל התורה הזאתועי"כ נתקדשו ונטהרו עמהם כנ"ל. הנה זהו הפי' הגמ' הנ"ל. וכי מזבח מקוה טהרה הוא כנ"ל. ומשני כשמשלה בהם האור ר"ל כשמשלה בהן האור הוא באמת מקוה טהרה וכדברינו הנ"ל שרמז על הצדיק שהוא מקוה טהרה ומזבח ועליו אמרו שהוא מקוה טהרה לכל הנלווים אליו כשמשלה בהן האור זרוע לצדיק כשבחי' האור זרוע של הצדיק מושל בכל גבולו סביב הם נעשים קדושים וטהורים כמוהו. והבן: צרור 
<b>צרור את המדינים והכיתם אותם. </b>פרש"י כמו זכור ושמור וכו'. נקדים לפר' הפ' רבות מחשבות בלב איש ועצת ה' היא תקום. עפ"י המובא בספרים ענין אור המקיף. כי דרך הסט"א כאשר האדם רוצה לגשת אל התורה ומצות המה אורבי'עליו ללכדו במצודתם להכשילו בדבר קל אשר האדם דש בעקביו ועי"ז עבירה גוררת עבירה להפילו לרדת שחת וכמעט כל העצות ותחבולות לא יועילו אך זאת תורת האדם בעשותו המצות אשר הם סגולות בבחינת אור המקיף להנצל מן החיצוני' כמ"ש במצות ציצית בטלית גדול והטלית יפרוש כנפיו עליהם להיות אור המקיף בעמדו בתפלה. גם מצות תפלין הוא תועלת לטהרת המחשבות. וז"פ רבות מחשבות בלב איש ועצת ה' היא תקום הם המצות כמ"ש בזוה"ק תרי"ג מצות הם תרי"ג עיטין כי הם הנותנים עצה נכונה להנצל מיד הקמים עלינו לבקש את נפשותינו כדרך שבארנו בפ' בלק בפ' עתה ילחכו הקהל את כל סביבותינו כמ"ש סביב רשעים יתהלכון. לכן כאשר ראו אז במעלת בנ"י שהי' להם אור המקיף ע"י משה ואהרן וענני כבוד ולא יכלו לגשת אליהם וז"ש ילחכו הקהל את כל סביבותינו הם הסט"א כנ"ל. וז"ש ירושלים הרים סביב לה וה' סביב לעמו להיות להם אור המקיף. וכדומה לזה הוא ענין קדושת יום השבת להיות ג"כ לבנ"י אור המקיף כמ"ש בזוה"ק כד עייל שבתא איהי אתיחדת ואת פרשת מסט"א וכל דינין מתעברין מינה וז"ש בכניסת ליל שבת מזמור שיר ליום השבת כו' יתפרדו כל פועלי און כי בליל שבת הוא עליות העולמו' למעלה לכן גם המה רוצים לעלות למעלה להתדבק עם בנ"י ולזה אומרים יתפרדו כל פועלי און וכו'. וז"ש אש לפניו תלך ותלהט סביב צריו. כמ"ש בשיר השירים רשפיה רשפי אש שלהבת י"ה קאי על שבת שלהב"ת אותיות שב"ת ע"י שם י"ה השורה עליהם בבחי' אור המקיף לבל יכלו לנגוע בהם החיצונים. וז"ש אש לפניו תלך בש"ק ותלהט סביב צריו הם הסט"א יתבערו מן הארץ כקש לפני האש. ונחזור לעניננו צרור את המדינים. ל' צורר אדם כו' אדם עולה מ"ה פי' ע"י שם מ"ה תצרור את המדינים. לקחת אותיות דינים בין ב' אותיות מ"ה. כי השם מ"ה הוא בחי' אור המקיף ועי"ז ממילא והכיתם אותם ויתפרדו כל פועלי און. וזה שפרש"י כמו זכור ושמור. פי' כמו בש"ק הוא האור המקיף כן אתה תצרור את המדינים ע"י שם מ"ה תמתיק הדינין. וז"פ בתהלי' ה' לי לא אירא מה יעשה לי אדם. פי' כל הבריא' הי' למען יתקן ע"י שם מ"ה בחי' אדם עולה מ"ה: 
<b>מן המצר קראתי י"ה ענני במרחב י"ה. </b>דהנה כשאדם הוא ח"ו בצרה אז כל חפצו ורצונו רק לצאת לרווחה. אך השי"ת בחסדו מרבה להטיב להושיעו במרחב י"ה ששורה עליו שם י"ה כמו בפנחס דכתיב ויעמוד פנחס ויפלל וכו' וה' עשה עמם טובה יתירה להיות שורה עליהם שם י"ה החנוכי הפלואי אשר מקודם לא זכו לזה רק אחר מעשה פנחס שהמשיך עליהם שם י"ה כנ"ל: 
<b>שאו את ראש כל עדת בנ"י מבן עשרים שנה ומעל' כו' כל יוצא צבא בישראל. </b>הנ"ל דהנה בכל פעם שהוצרך לישא את ראש בני ישראל הוא היה הכוונה לתיקון אחר מעשה שעבר עליהם כידוע למעיין. והנה גם בזה אחר שנפגמו מחשבות' בעביר' בבעל פעור השכיל הקב"ה להפר מחשבות רשעים הזונים מישראל כמבואר בזוה"ק שאותן כ"ד אלף שנפלו משבט שמעון היו מערב רב שנתערבו בשבט שמעון מבחינת שכם כנודע. וזה שצוה לשאת את ראשם כמ"ש שאו את ראש כל עדת הוא הדע"ת להרים הדעת מישראל בקדושה. מבן עשרים שנה ומעלה. מב"ן הוא השם ב"ן במלכות. עשרי"ם גימט' כתר. שנה בגימ' ספיר"ה. פי' להרים הדעת מבחי' מלכות עד בחי' כתר. ומעלה לבית אבותם הם שלמעלה. כל יוצא צבא בישראל. פי' כל הוא בחי' יסוד צדיק וכן הוא אומר הזן את הכל ואח"כ נאמר על הארץ ועל המזון ואח"כ רחם נא כו'. פי' כי דרך השפע מלמעלה בא לבחינת כל וממנו על הארץ שלמעלה ואח"כ יורד לעוה"ז על ישראל עמך ועל ירושלי' עירך. וז"ש הכ' כל הוא יסוד צדיק הוא היוצא צבא בישראל שמשפיע הטוב לישראל טמו: 
<b>לרב תרבו נחלתו ולמעט תמעיט נחלתו. </b>הנה כבר בארנו בפי' כל המתענגים בה יזכו לרב שמחה כל הוא בחי' היסוד המתענגים ב"ה הוא היחוד יסו"מ ברמז כלה יזכו לרב שמחה. לר"ב גימ' ד' צרופי שמות הוי' ע"ב ס"ג מ"ה ב"ן עולה רל"ב נגד ד' עולמות אבי"ע כי הצדיקים המתקנים בחי' היסוד ועושים היחוד גורמים השמחה בכל העולמות והוא שאמר בזוה"ק ואנת הוא ממלא כל שמהן וכד אנת תסתלק מנהון אשתארו כולהו שמהן כגופא בלא נשמתא. פי' כי במעשה הצדיקים הם ממשיכי' חיות ונביעו מרצון הבורא ב"ה לכל הספירות ולכל העולמו' בחי' נשמה ונשמה לנשמה ובזה הוא ממלא כל שמהן שבכל העולמות וכד אנת תסתלק מינייהו ח"ו ע"י פגם החחתונים חלילה אשתארו כולהו כו'. נמצא על ידי מעשה הטוב של הצדיקים הם הגורמים היחוד ושמחה ועלי' לכל העולמות וז"ש אומרים והתקין מאורות משמח עולמו אשר ברא כי הלומד תורה לשמה הוא משמח המקום ומשמח את הבריות ישמח ה' במעשיו. וזה כל המתענגים בה' הוא היחוד כנ"ל יזכו לרב שמחה לר"ב הם ד' שמות כנ"ל. וז"ש לרב הם הד' שמות כנ"ל תרבו ותמשיכו שפע משם נח"ל. "נוצר "חסד "לאלפים. פי' לאלפים הם הלומדים הצדיקים כמ"ש ואאלפך בינה להם הציווי להמשיך הרצון משם נוצ"ר. ולמעט תמעיט נחלתו. פי' להסט"א תמעיטו ותבטלו החיות ויניקה שלהם שיהיו בטלין ומבוטלין לא שרירין ולא קיימין: 
<b>ותקרבנה בנות צלפחד וכו'. </b>וכן בענין פסח שני כתיב ג"כ בלשון ויקרבו. וכן במטה בני יוסף נאמר ויקרבו. יש להבין טעם קריבה זו בשלשה מקומות הללו מה שלא מצינו בכל התור' כולה דוגמתה והול"ל ויבואו לפני משה. אמנם הנה כתיב והיו הדברים האלה אשר אנכי מצוך היום על לבבך והפי' של היום הוא החדושי דאורייתא היורדים בכל יום כמ"ש המחדש בטובו בכל יום תמיד מע"ב. בטובו הוא התורה ובהם מחדש בכל יום מע"ב שהם צורך קיום העולם כידוע ואמה"כ כי הדברים האלה אשר אנכי מצוך היום בכל יום ויום יהיו בעיניך כחדשים יהיו על לבבך כמ"ש כלהו סתימאי אליבא דר"ע שהיו על לבבו כולם ע"י מס"נ שלו כל הימיכ. כי הנה כן יש בחי' נר"נ בהאדם בחינת נפש הוא ממעש"ט של האדם בעשי'. ובחי' הרוח הוא בג"ע התחתון ע"י התורה בחי' יצירה. ובחי' נשמה הוא מכוונת המצות בבריאה כמבואר בזוה"ק זכה יתיר יהבין ליה רוח זכה יתיר יהבין ליה נשמה עד נשמה לנשמה. והנה בחי' נפש הוא בכל אדם לפי בחי' שלו כמבואר בספרים אך בחינת הרוח לא יכול לכנוס לאדם רק כאשר נתקן הנפש שלו תחלה. ותיקון הנפש הוא כמ"ש נפש כי תקריב במס"נ כי יש נפש כי תחטא ובתיקון הנפש הוא בא בחי' הרוח ואז וקרא איש אשר רוח בו ונאמר בו אשר יצא לפניהם במס"נ ועל איש כזה נאמר רוחי אשר עליך ודברי אשר שמתי בפיך לא ימושו מפיך כי בחי' הרוח הוא בחי' התור' כנ"ל וזהו אחר תיקון נפשו במס"נ כמ"ש אליך ה' נפשי אשא וז"ש נעשה ונשמע נעשה הוא בחי' העשיה של הנפש כמ"ש ובתיקון הנפש נזכה ונשמע התורה בבחי' הרוח וזה ענין הקריבה של מעמד הר סיני שנאמר ותקרבון ותעמדון תחת ההר וההר בוער באש שענין הקריבה הוא על בחי' הקרבן מס"נ שהי' בשעת מ"ת כמ"ש חכז"ל פרחה נשמתם מהם. וזהו וקרבנו לפני הר סיני. וכן וקרבתנו מלכנו לשמך הגדול במס"נ לחזור ולהתדבק בשרשו כמ"ש אליך ה' נפשי אשא שבמעמד הר סיני נקרבו כולם במס"נ כקרבן לפני ה' וז"ש עולת תמיד העשוי' בהר סיני כנ"ל. והנה עד"ז הוא ענין כוונת ברכת התורה בכל יום עפ"י דברי הטור א"ח וז"ל יכוון בברכתו על מעמד הר סיני אשר בחר בנו מכל העמים הקדמונים וקרבנו לפני הר סיני ונתן לנו את התורה. וזהו ענין זכירת מעמד הר סיני בכל יום שהוא מורה על מס"נ שהי' להם לישראל בשעת מ"ת וכן צריך בכל יום על קבלת התורה והמצות להש"י כמ"ש אשר יצא לפניהם ואשר יבא לפניהם שהוא יציאת הנפש מנרתק שלה במס"נ ועד"ז ניתן התורה בהר סיני וז"ש ונהי' אנחנו וצאצאינו כנ"ל הוא יציאת הנפש במס"נ. וז"ש אלו קרבנו לפני הר סיני ולא נתן לנו את התורה דיינו. לכאו' מה המעלה שהי' לנו בקריבות הר סיני לולא התורה שנתן לנו. אך הפי' אלו קרבנו לפני הר סיני הקריבה לבד שהי' במס"נ הי' די לנו המעלה הזאת כדי להשיג התורה כמו א"א ע"ה כמובא במד"ר. וז"ש בגמ' על שלא ברכו בתורה תחלה שהוא במס"נ בברכת התורה כמ"ש. ולזה הסדר ברכות אלהי נשמה קודם ברכת התורה בסדור האר"י ז"ל מורה על מס"נ המחזיר נשמות לפגרים מתים במס"נ ומחזיר נשמתן כמו במ"ת באופן הנעלה. ולזה בשלשה מקומות הנ"ל נכתב לשון קריבה כי בכ"מ שנכתב לשון קריבה הנה הוא עבור חדושי הלכות והתורה שנאמרו אז לכך הוצרכו מס"נ תחלה כדי להפיק הדינין והתורה שנתחדש בהם ע"י כענין בנות צלפחד הלכות נחלות. וענין פסח שני. ולמטה בני יוסף גם כן חדושי הלכות כנ"ל. והנה זה שאמר ויצו משה את בנ"י לאמר כן מטה בני יוסף דוברי' זה הדבר אשר צוה ה'. לכאו' קשה הלא מטה בני יוסף שואלים מאתו הי' הנכון להשיב להם ומהו ענין הדבור לבנ"י. אך הנה משרע"ה הורה לנו לבנ"י דרך הזה של מס"נ ממטה בני מנשה שע"כ השיגו התורה חדשה כהיום הזה הנה כן נכון לעשות בכל יום ויום אשר אנכי מצוך היום תורה חדשה של כל יום על לבבך במס"נ כמ"ש. וזהו כן מטה בני יוסף דוברים. וכן בנות צלפחד דוברו' והשיגו תורה חדשה כמו כן תעשו גם אתם לכן נא' בזה ויצו משה את בנ"י שהוא מפי עצמו אמר ולא נאמר וידבר ה' אל משה שזהו מוסב על הוראת הדרך הנ"ל. עוד י"ל בדרך הנ"ל ותקרבנה בנות צלפחד ותעמודנה לפני משה כו'. הנ"ל לרמז כי בענין הקרבנות העיקר הוא מס"נ בשעת הקרבן כמ"ש והבל הביא גם הוא מבכורות צאנו. כי לא חפץ זבח ובקר רק הרצון של האדם להביא א"ע והקרבן יכפר עליו וז"ש אלה תעשו לה' במועדיכ' לבד מנדריכ' ונדבותיכ' פי' הקרבנות האלוהם לבד והעיקר המס"נ בדרך נדבה הרי זו להיות מוכן תיכף במס"נ. וז"ש ג"כ כאן ותקרבנה בנות צלפחד ותעמודנה לפני משה כו' שהקריבו א"ע במס"נ עבור משה ובנ"י. וכן מ"ש ויעמוד פנחס ויפלל שהי' עומד במס"נ כמ"ש משה ואם אין מחני כו' וכן דרך כל הצדיקים. וגם באהרן נא' ונשא אהרן את משפט בנ"י על לבו כמבואר במ"א. וזה שהשיב להם הש"י כן בנות צלפחד דוברו'. פי' ההנהג' שלהם הוא טוב וישר ועולה על כל הקרבנות לרצון: 
<b>ויקרב משה את משפטן לפני ה'. </b>ויאמר ה' אל משה כן בנות צלפחד דוברות. יל"ד מהו לשון כן הול"ל אמת בנות צלפחד דוברות. אכן הנה כבר ידוע כי כל שאלת האדם בצרכיו מאת השי"ת ותפלותיו הרבים לא נכון להם להתפלל עלצרכי עצמו בעניני עוה"ז רק לכוון בהם להיות בזה כבוד שמים בכל דרכיך דעהו שיהיו כל עניני האדם רק לכבוד הש"י ב"ה על אחת כמה וכמה בשעת התפלה צריך לכוון לבו רק לשמים וממנו בא הישועה גם לעוה"ז כמ"ש ויזעקו אל ה' בצר להם וממצוקותיה' יושיעם. פי' שיהי' כל כוונתם אל ה' שהוא כביכול בצר להם עמהם ממילא ממצוקותיהם יושיעם. והנה עד"ז הוא פי' כל הברכות שבש"ע אע"פ שהם שאלת צרכיו רפואה וברכת השנים הכל הוא למעלה כיל"ח וצריך לכוון להש"י כשמתפלל בהם ליחוד שלמעלה וע"י כן שלום על ישראל. והנה לפעמים מי שאין בו דעת לכל אלה להתפלל על ה' כנ"ל. הנה זהו העצה נכונה כשבא אל הצדיק הדור הנה הוא מליץ טוב בעדו כי גם הוא כוונתו רק לשמים ומקרב את עניניו וצרכיו שהוא ג"כ לצורך גבוה ית"ש. וז"ש בגמרא מי שיש לו חולה בתוך ביתו ילך אצל חכם ויבקש עליו רחמים כי הצדיק הוא היודע להמליץ עליו רחמים בתפלתו וע"ז הבטיח הש"י למשרע"ה וחנותי את אשר אחון ואמרו חכז"ל אעפ"י שאינו הגון ואינו כדאי הפי' שאין כוונתו רצויה להתקבל למעלה אני אעביר כל טובי על פניך שיהיה בך כח כזה להטיב לברואיו להמליץ טוב בעדם וללמד זכות עליהם עי"כ וחנותי את אשר אחון. וז"פ הנה אנכי בא אליך בעב הענן בעבור ישמעו העם בדברי עמך כו' וישב משה את דברי העם אל ה'. ר"ל גם דברי פשוטי העם שאינם יודעים להתפלל באמת ברצון ובכוונה למעלה עכ"ז יעלו לרצון על ידי הצדיק. וזה הענין כשבאו בנות צלפחד לתבוע נחלה בא"י תחלה הנה יש לפרש בזה כוונה פשטיות שרצו בתחלה כדרך הארץ. ויש לפרש בהם עוד שהיה כוונתם על קדושת הארץ שהיו מחבבות הארץ ולכן כשבאו לפני משה ויקרב את משפטן לפני ה'. שהי' מקרב וממתיק אותם שתביעתן הוא ג"כ למקום ב"ה כדרך הנכון להצדיק לקרב את בנ"י לפני הש"י ולזה השיב לו הקב"ה כן בנות צלפחד דוברות אינך צריך עוד להמתיק ולתקן דבריהם בכוונתם. כן בנות צלפחד דוברות מתחלה רק לרצון הש"י: 
<b>ונאספת אל עמך גם אתה כאשר נאסף אהרן אחיך. </b>ופרש"י מכאן שנתאוה משה למיתתו של אהרן. יש לפרש דהא דכתיב ובמותו לא כהתה עינו. פי' גם לאחר מיתתו זכור הוא את בנ"י להמשיך להם השפעות טובות ולהמשיך עליהם אור התור' כי כל צדיק הדור הוא בחי' משה רבינו כמ"ש (משה) שפיר קאמרת. ואהרן הוא הכה"ג בחי' החסד הוא ג"כ בכל דרא. וז"ש ונאספת אל עמיך כו' שתהי' נאסף אל עמך בתוך עמך תהיה תמיד להשפיע להם כמ"ש ונתתי מטר ארצכם כו' דהול"ל ונתן מטר ארצכם כו' אך כל זה הוא בזכות משה תמיד לשון הוה כי זכותו עוד עמנו. וזה שהי' משה מתאוה למיתתו של אהרן שיהי' זכותו ג"כ עומד תמיד עמנו כנ"ל וזה לא כהת' עינו כו': 
<b>יפקוד ה' אלהי הרוחות לכל בשר איש על העדה אשר יצא לפניהם ואשר יבא לפניה' ואשר יוציאם ואשר יביאם. </b>יל"ד למה נאמר אלהי הרוחות ולא אמר אלהי כל בשר וכן ביהושע כתיב איש אשר רוח בו מה כוונתו ברוח הזה. אכן הנה כבר נתבאר רמז בדברי חכז"ל הנטוע לרבים פטור כו' לרמז על הצדיק הדור שהוא הנטוע לרבים שכל ביאתו לעולם הוא רק לצרכי הרבים לתקן נשמות מבנ"י ואין לו בעוה"ז צורך עצמו כלל כי כבר הוא זכאי שלים בבחי' נר"נ אך הוא שליח צבור מעולם העליון להוציא רבי' מידי חובתן לתקנם ולהעלות' והצדיק הזה יכול להושיע את בנ"י אבל מי שהוא מחויב עדיין בדבר ובא לתקן ג"כ לצורך עצמו מה יכול לעשות לזולתו. אכן הצדיק הנ"ל הוא הנקרא איש אשר רוח בו כי כן כתיב נשמת כל חי כו' ורוח כל בשר תפאר ותרומם. פי' ע"י זה אשר הצדיק כבר נשלם בחינת" נפש הגשמי מעוה"ז וכלתה נפשו לה' במס"נ כמ"ש נפשי בכפי תמיד. נפשי לה' וכו' לכן אין לו זולת תואר רוח ונשמה אשר בקרבו והוא כולו לה' וז"ש נשמת כל חי כו' ורוח כל בשר. ר"ל שכל חיותו הוא רק בחי' נשמה וכל בשרו אינו רק בחי' רוח לכן נקרא נשמת כל חי כי הוא השליט והוא כל חי ורוח השליט בכל בשר מפני כי אינו דבוק כלל בעניני הגשמי של עוה"ז אך הוא תברך את שמך לעד לעתיד. והנה כזה היה ענין מעלת משה רבינו ע"ה ביתר שאת ויתר עוז כי כל ענינו בעוה"ז הי' רק מבחי' הטוב ולא נהנה מעץ הדעת כנודע ועיקר תולדתו הי' רק לצורך בנ"י והוא אשר נתנבאה מרים עתידה אמי שתלד בן מושיע את ישראל. וכל חיותו לא הי'מחיו' הגשמי בעוה"ז כי לא בא לתקן לצורך עצמו כלל רק כמו החמה שהיא נבראת להאיר על פר הארץ וז"ש פר משה כפני החמה. ועל דרך זה מצינו במפרשים הראשונים שפירשו. ונאספת אל עמיך גם אתה. מהו גם אתה. אך הנה שאר הצדיקים אשר נאספו אך בחי' הרוח ונשמה נאסף אל מקומו אבל הגוף והנפש נשארו בעוה"ז כנודע ענין הלבוש של הצדיקים בג"ע כיל"ח אבל משרע"ה נאסף גם בחי' הגוף והנפש אל האלהים כי כולם לה' ולכך כל ימיו הי' משתוקק במס"נ לשוב אל המקום אשר לוקח משם. והאמנם כי עד"ז הוא כל הצדיקים האמיתים שהם כל ימיהם במס"נ על כבודו של מקום ועל כבודן של בנ"י שיהיה שלום ביניהם לבין אביהם שבשמים והם מניצוץ של משרע"ה כי כלתה נפשם לה' לכן הם נחשבים רק בחי' רוח ונשמה. כמו שנשמע מאת הרב הקדוש האלקי מו"ה אלימלך וזולתו (כמו שנדפס בהקדמה בנו"א). ואיש כזה הוא נאה ויאה להיות מנהיג הדור צי"ע. והנה ע"ז הוא שהתפלל משה רבינו ע"ה יפקוד ה' אלהי הרוחות לכל בשר. פי' שיהיה בבחי' רוח קדוש כזה בכל בשרו שאינו כלל מתאוות העוה"ז וכן יהושע הוא אשר רוח בו אשר יצא לפניהם שכל יציאתו לעוה"ז הוא רק לפניהם לצרכיהם. ואשר יבא לפניה'. פי' שהוא במס"נ עבורם כי ביאה היא מס"נ. ואשר יוציאם. שמוציא נשמות לעוה"ז כנודע הענין שהצדיק הוא כמו האילן והנשמות שבדור הם הענפי' התלוים בו ועל ידו יוציאו ויעשו פרי כמו שמצינו במשרע"ה שהיה כולל כל הששים רבוא נשמות שבדור ההוא. וזהו ואשר יוציאם ואשר יביאם בזכיותיו כי הצדיק הוא המטהרומקדש לנשמות בנ"י הדבקי' בוולהשיב' אל מקומם בקדושה וטהרה. וזהו ואשר יביאם בזכיותיו אל מקומם לעלות בשלום אל אביהם שבשמי'. והבן: 
<b>א"י יפקוד ה' אלהי הרוחו' לכל בשר כו'. </b>פרש"י להודיע שבחן של הצדיקים כשנפטרים מן העולם מניחי' צרכן ועוסקין בצרכי צבור. דבריו אינם מובני' מפני מה דוקא בשעת פטירתם הלא גם בחייהם עוסקים בצרכי צבור להשפיעם טובות וברכות. ונקדים לשון הגמ' במס' ברכות דף ג' ע"ב נכנסו חכמי ישראל אצלו ואמרו לו עמך ישראל צריכין פרנסה וכו'. יש לדקדק בזה הרבה. הא' מפני מה דוקא בבקר ולא כל היו'. הב' מהו לשון עמך כו'. הג' מפני מה נכנסו דוקא החכמים ולא העניים הצריכים לפרנסה. אכן הפי' בזה עפמ"ש בתהלים ק"ו מי ימלל גבורות ה' ישמיע כל תהלתו אשרי שומרי משפט כו' זכרני ה' ברצון עמך כו'. המשך הפסוקים כך ידוע כי הצדיק נקרא מי. וזהו מי ימלל גבורות ה'. כי כח ביד הצדיק לבטל הדינים והגבורות. אשרי שומרי משפט. פי' ששומרים את בנ"י לבל יבא עליהם שום משפט ויסורי'. עוש' צדקה בכל עת. ע"ד שאמרו בגמ' עושה צדקה בכל עת זה המפרנס אשתו ובניו. וכ"ש הצדיק אשר בזכותו משפיע לכל העולם כמ"ש בגמ' על ר' חנינא בן דוסא כל העולם ניזון בשביל חנינא בני וחנינא בני די לו כו'. שהי' מסתפק בעצמו אבל בשביל הדור הי' משפיע להם כל טוב. כמ"ש מה דסני לך לחברך לא תעביד. האמנם כי הצדיק נמאס בעיניו כל תאוות העוה"ז עכ"ז חפצו ורצונו להשפיע לכל העולם רב טוב. וכבר פרשנו במס' אבות הקנאה והתאו' והכבוד מוציאין את האדם מן העולם. ר"ל כשהצדיק רואה שמבלבלין אותו עניני עוה"ז כגון הקנאה והתאווה וכבוד אם הוא מסלק א"ע וכל מחשבתו מעוה"ז ומסתלק בעולמות העליונים. וזה שמוציאין אתה אדם מעוה"ז לעלות במדריגה ומעלה העליונה. וזה שהי' כוונת חכמי ישראל שהבינו כי מעלת הצי"ע שכל ההשפעות עוברים על ידו ולזה יראו לנפשם כאשר יסתלק דוד המע"ה מכל עניני עוה"ז לעלו' במדריגה ומעלה העליונה ישכח מלוח לבו צרכי עוה"ז בשעת התפלה ולכן נכנסו אצלו בבקר דוקא טרם הכינו לתפלה להזכירו צרכי בנ"י המרובים. וזה שאמרו החכמים הנ"ל עמך ישראל צריכים פרנסה. מאשר החכמים הקדושים הבינו כי דוד המע"ה הוא המשפיע לכל דור ההוא וכולם הם עמך התלויים בך וכולל כל השפעות. וז"ש בספר תהלים זכרני ה' ברצון עמך בשעת התפלה תזכירני צרכי בנ"י המרובים. וזה גם כן כוונת רש"י בלשונו כשנפטרין מן העולם. פי' כשהם מסתלקים מעוה"ז לעלות בעולמות העליונים בשעת התפלה מניחין צרכן ועוסקי' בצרכי צבור להשגיח עליהם בהשפעות טובות. וזה שהי' משרע"ה מתפלל להש"י יפקוד כו' איש על העדה אשר יצא לפניהם להביא להם השפעו' טובות אף אם יצא לפניה' להסתלק למעלה יהיה לפניהם להיות על לבו זכרונם לטובה. וממילא אשר יבא לפניהם להביא להם למטה השפעות טובות. ולא יהיה עדת ישראל כצאן אשר אין להם רוע': 
<b>זה האשה אשר תקריבו לה' כבשים בני שנה תמימי'. </b>הנ"ל לרמז כבשים לשון כובש את יצרו. בני שנה. שיהי' כבן שנה בלא חטא. תמימים יהיו. ע"ד שנאמר תמים תהי' עם ה'. וזהו עיקר הקרבן:  

מטות

<b>וידבר משה אל ראשי המטות לבנ"י לאמר זה הדבר כו' לא יחל דברו ככל היוצא מפיו יעשה. </b>הנ"ל עפ"י מ"ש הקב"ה למשה מזה בידך ויאמר מטה. ויש לדקדק מה זה ששאל לו הקב"ה מזה בידך הלא ראה שיש בידו מטה. אך מפני כי הקב"ה הי' מצוה למשרע"ה להנהיג הדור והי' משה ירא לנפשו פן לא ישמעו אליו בנ"י. לכך אמר לו הקב"ה מזה בידך. פי' איזו כח אתה רוצה שיהיה בידך להנהיג הדור ויאמר מטה. פי' שיהי' ביכולתו להטות לבבם לטובה. וזה ג"כ פי' הכתוב כאן וידבר משה אל ראשי המטות לבנ"י הם המנהיגים הדור שיהי' ביכולתם להטות לבבם של בנ"י. זה הדבר אשר צוה ה' כו' ככל היוצא מפיו יעשה. היינו אפי' שהוא אומר זה הדבר אשר צוה ה'. אעפ"כ לא יחל דברו שיה' שומר פיו כראוי אך אז יכול לומר תורה לפני זולתו. וצריך להיות גם הוא בבחי' כל היוצא מפיו יעשה גם הוא: 
<b>א"י ככל היוצא מפיו יעשה. </b>שישמעו דבריו בנ"י ויעשו כל היוצא מפיו ודבריו יעשו פרי למענם. גם י"ל ככל היוצא מפיו יעשה. כי אז ממילא כל היוצא מפיו של הצדיק בתפלה ותחנונים יעשה הקב"ה כרצונו כמ"ש הקב"ה גוזר והצדיק מבטל: 
<small>(מכי"ק). </small><br><b>נקום נקמת בנ"י מאת המדינים כו' אלף למטה לכל מטות ישראל. </b>הנ"ל לרמז בזה דהנה מאת הוא אותיות מ"ת רק הא' שבתוכו מפריד והוא נותן חיים לבני אדם וכן בתיבת אמת בלא אל"ף הוא מ"ת כנ"ל. וזהו מיחד אלוף יראה מאורות כי כתיב ואאלפך חכמה והחכמה תחיה את בעליה. וזהו ועושה חסד לאלפים לאוהבי ולשומרי מצותי ששולח האלף לאוהביו וזה לאלפי"ם. וזהו יראה מאורו"ת כי הנה בתיבת מאורות הר"ת וס"ת עולה מ"ת רק תיבת או"ר מפריד ביניה' ואל"ף הוא אור. וזהו שבתפלה אנו מתחילין יוצר אור לשון יחיד ומסיים יוצר המאורות דהיינו שהאור בא לעוה"ז ע"י הפרוד בין שתי האותיות מ"ת ונעשה מאור"ת ונעשה חיים. וזה נקום מא"ת המדינים העיקר להוציא מהם האל"ף כנ"לוישארו מ"ת כנ"ל. וזהו אלף למטה לכל מטות ישראל שהאלף ילך למטות ישראל להיות חכמה וחיים לעולם. והבן: 
<b>א"י נקום נקמת בני ישראל מאת המדינים אחר תאסף אל עמיך. </b>הנ"ל ברמז הכתוב דהנה מבואר בהאר"י ז"ל כי כל כוונת המצות ומעש"ט בעוה"ז להעלות הברורים מני"ק שנפלו אחר הקלקול של אדה"ר אשר מהם נתערבו בגוים ועשוקי' ביניהם ומהם בדצמ"ח וזהו ענין העבודה של אדם בעוה"ז להעלותם. אך לפעמים יש איש אשר ע"י שנדבק בו מניצוצות האלו הוא נתקלקל עוד כי ידבק בו מקליפ' הניצוץ היוצא אליו באשר שבא מבחי' הרע שהיה דבוק בו קודם לכן ולזה צריך שמירה יתירה למעלה לבל יתקלקל ח"ו. וכמובא זה באו"ח פ' אחרי ע"ש. והנה זה הענין שהי' בכוונת מלחמת מדין שאמה"כ לעיל בפ' פנחס צרור את המדינים והכיתם אותם כי צוררים הם לכם בנכליהם אשר נכלו לכם על דבר פעור כי ענין רמז המדינים הוא מ"ה דיני"סשהדינין יניקתם משם מ"ה ולמטה וזהו ענין קליפת המדינים שהחיצונים האלו הם המובלעים מניה"ק הצרורים ועשוקים בקרבם וצריך להעלותם מהם וע"י שיש להם בליעת הני"ק יש להם כח לפגום חלילה מחשבותם של בנ"י וזהו שאמר הכתוב צרור את המדינים הם החיצונים האלו כנ"ל כי צוררים הם לכם בנכליהם אשר נכלו לכם ר"ל הם פוגמים לכם במחשבתם וגרמו לכם עסק בעל פעור ע"כ צריך להוציא מהם הני"ק ולהחזירם לקדושה. וזהו שפרש"י כמו זכור ושמור. דהנה כל ענין זכור ושמור של שבת הוא על ידי כי בעש"ק כל הדינין מתעברין מינה ובע"ש הוא העלאת ני"ק כידוע בכוונת הודו של מנחה ולכך בשבת הוא זכור ושמור בחי' היחוד דו"נ בדבור אחד כי על ידי העלאת הני"ק נעשה ונגמר היחוד ה' אחד ושמו אחד שישוב הכל אל מקום אחד להקדושה. וז"ש במזמור שיר ליום השבת כי הנה אויביך ה' כי הנה אויביך יאבדו יתפרדו כל פועלי און ותרם כראם קרני. כי בליל ש"ק בעליית העולמות למעלה גם הם רוצים לעלות יחד עם הקדושה. אולם כאשר כל הדינין מתעברין מינה כמ"ש כי הנה אויביך ה' כי הנה אויביך יאבדו יתפרדו כל פועלי און ולא יהיה להם שום חלק בהקדושה אז ותרם כראם קרני וכו'. והנה גם בזה אמר נקום נקמת בנ"י מאת המדינים ולהלן הוא אומר נקמת ה' במדין כי כן הוא באמת החיצונים האלו הם אויבי ה' וישראל. והנה זהו הענין נקמה כמ"ש אל נקמות ה' אל נקמות הופיע רמז נקמו"ת הוא קנ"ו מ"ת ר"ל להחזיר ליסוד מה שיצא לבחי' המתים האלו קנ"ו הוא גימט' יוסף וזהו אך כשיצאו ני"ק אל נקמות הופיע כי הופיע עליהם אור ה' בשובם אל הקדושה וז"ש מאת המדינים מ"ת וא' ביניהם המאירה בתוכם כי יש להם יניקה מהקדושה וז"ש אחר תאסף אל עמיך. פי' בחי' יניקת אחר ניה"ק שיש בין רשעים האלו תאסף אל עמיך אל הקדושה. אמנם הנה כבר נתבאר לעיל כי גם אחרי כלות ואיבוד החיצוני' להוציא בלעם מפיהם צריך שמירה מעולה לבל ידבק בהם מקליפה הרע שלהם כשיצאו ניה"ק וישובו לצדיקים והנה זה שנאמר יראו מה' כל הארץ ממנו יגורו כל יושבי תבל ה' הפיר עצת גוים הניא מחשבות עמים. ר"ל ייראו מה' כל הארץ כי ענין העלאת הני"ק הוא ע"י היראים וזהו ממנו יגורו ויתאספו כמ"ש אוגר בקיץ. והקב"ה מפיר עצת הקליפה לבל ירעו לישראל וכן נאמר אבדו גוים מארצו ה' הפיר עצת גוים סמיכת הפסוקים כי הפיר עצת הקליפה הניא מחשבות' לבל יפגמו במחשבת בנ"י. וזהו ענין הפגם שהי' בבעל פעור שאמה"כ הן הנה היו לבנ"י בדבר בלעם למסור מעל בה'. כי הנה ידוע בהמקובלים כי בלעם הי' בסט"א לעומת משה רבינו ע"ה בהקדושה לכן נקרא בשם בלעם שבלע הרבה ניה"ק וזה הי' כל כחו שהתפאר בוועלהני"ק הוא שבא הדבור אליו ויקר ה' אל בלעם כדי להוציא הני"ק בלעו מפיו שהיו בכחו בפיו לכן עקם הקב"ה את פיו עדשדבר כל הדבורים האלו ונשאר אחר כך כאלם לא יפתח פיו. וזהו שפרש"י בפר' בלק ועתה הנני הולך לעמי הנני כשאר העם שנסתלק הקב"ה מעליו הפי' כנ"ל כי כשיצאו הדבורים האלו מפיו נשאר כשאר הטמאים האלו. והנה אמנם אע"פ שיצאו הני"ק מפיו ע"י ברי מ"מ אחרי אשר היו במקום של פי הרשע הזה לא יצאו טהורים לישראל לכן פגמו דבריהם מני"ק האלו לבנ"י ובאו עי"כ לידי זנות בעל פעור כי נטמאו ברוח פיו של הרשע הזה וז"ש הן הנה היו לבנ"י בדבר בלעם ר"ל הלא עיקר הפגם בא לבנ"י ע"י דבר בלעם שהיו דבריו בטומאה לכן אע"פ שיצאו דבורים הגבוהים האלו מפיו אך ברוח פיו ימית הרשע הזה והם גרמו למסור מעל בה' וכו'. וז"ש החלצו מאתכם אנשים לצבא. וכן אנשי הצבא בזזו איש לו. כי ענין הצבא הוא מורה על השם צבאות נה"י שצריך להחזיר ני"ק לשרשם ולכך יצאו צבאות ה' מארץ מצרים הרמז ג"כ על ניצוצות האלו. וזהו אנשי הצבא בזזו איש לו ני"ק השייך לו לכל אחד וז"ש אחר המלחמה ואתם חנו מחוץ למחנה וכו' אתם ושביכם הם הני"ק האלו שהיו בין העכו"ם האלה שבוי' ביניהם עד היום ההוא צוה משה לבל יבואו מיד אל המחנה לבל יתערבו מיד בין בנ"י פן יקלקלו אותם כנ"ל רק יטהרו מקודם מחוץ למחנה וזהו וכבסתם בגדיכם וכו' ואחר תבואו אל המחנה. פי' בחינת האחר הוא הני"ק מהאחרים תבואו אל המחנה. וזה הי' ענין הקרבנות של אנשי הצבא לכפר טל נפשותינו שפרש"י מידי הרהור לא יצאנו. כי הניצוצו' האלו הרעו מחשבותם. וז"ש מיד אח"כ שצוה משה להם לטהרם אתם ושביכם וכו' נאמר מיד ויאמר אלעזר הכהן אל אנשי הצבא הבאים למלחמה וכו'. ולכאורה קשה הלא באו עתה מן המלחמה ולא למלחמה. אך רמז להם כי אנשי הצבא בהוצאת הני"ק האלו לדבק בהם באים עתה למלחמה חדשה עמהם לבל יפגמו אותם. וז"ש להם זאת חוקת התורה כלומר זאת היא הכוונה בכל ענין ת"ת להעלות הני"ק כי זה כל האדם בכל מעשיו כנודע. וזהו שנאמר אצל בני גד ובני ראובן ואנחנו נחלץ חושים לפר בנ"י. למסור נפש עבור בנ"י למלחמה. אך משרע"ה השיב להם כי יש דרך אחרת בזה ועבר לכם כל חלוץ וכו' לפני ה' למלחמה היא העלאת הני"ק לתיקון כבוד שלמעלה אז ונכבשה הארץ לפני ה' ואחר תשובו בחי' אחר מאחרים הם החיצונים הנ"ל תשובו. אז והייתם נקיי' מה' ומישראל. וז"פ הפסוק ברוך תהי' מכל העמי'. פי' שיהי' בך הברכה מכל העכו"ם הם הני"ק שבכל העובדי כוכבים ואמר אח"כ והסיר ה' ממך כל חולי וכל מדוה מצרים הרעים וכו' לא ישימם בך ונתנם בכל שונאיך. פי' כל חולי של סיגי הקליפות המצרים הנדבקים בני"ק לא ישימם בך ונתנם בכל שונאיך ואכלת את כל העמים. פי' תעלה ני"ק מעובדי כוכבים בבחי' האכילה כידוע ואני מבטיחך כי לא תעבוד את אלהיהם לא תחוס עינך עליהם וכו': 
<b>ועתה הרגו כל זכר בטף וכל אשה יודעת איש למשכב זכר הרוגו וכל הטף בנשים אשר לא ידעו משכב זכר החיו לכם. </b>הנ"ל לרמז בזה כי אמנם ענין זה של פעור הי' ע"י שנפגם הדעת של ברי והמחשבה בזנות ר"ל כמ"ש ותהי המגפה בעדת ה' עד"ת הוא הדע"ת ועי"כ יצאו הטיפין להסט"א אשת זנונים העושקת נשמות. והתקון לזה הוא להמית אותם הגופים כדי שיברחו הנשמות מהן למקומם ע"י ק"ש שעל המטה וכיוצא מן התיקונים. לכן אמר להם ועתה אין ועתה אלא תשובה כי בתשובה תהרגו כל זכר בט"ף ר"ל באותן הטיפין וכל אשה יודעת איש למשכב זכר הרגו הוא אשת זנונים של הקליפה הידוע הרוגו. אבל כל הטף בנשים הם הטיפין בהקדושה בבחי' המלכות והן בנשים אשר לא ידעו משכב זכר החיו לכם תמשיכו להם חיות מהקדוש': 
<b>ואתם חנו מחוץ למחנה וכו' כל הורג נפש אתם ושביכם. </b>קו' הרמב"ן ז"ל ידוע מפני מה לא נכתב מצוה זו אצל מלחמת סיחון ועוג שישבו מחוץ למחנה ויטהרו מטומאת מת. אך י"ל כי כל המלחמות שהי' משרע"ה עמהם אצל המלחמה לא היו צריכי' שום כלי זיין כמ"ש בגמ' נתן עיניו בו ונעשה גל של עצמו' שהי' מוציא כל חלק הקדושה שהי' בו. אך עתה במלחמה זו לא הי' משרע"ה עמהם כמ"ש וישלח אותם ואת פנחס ולא היו במדריגה גדולה כזו אך הם הוצרכו להוציא חלקם בניצוצות הקדושה שהי' נתערב בין העכו"ם וז"ש אנשי הצבא בזזו איש לו כמ"ש וקבצנו והצילנו מן הגוים כי חלק איש ישראל מעורב בין הגוים ולזה בזזו איש לו חלקו המעורב ביניהם. וזה ידוע כי דרך הקליפות וסט"א אף כי נתבטל לפי שעה נתבטל אך לא לגמרי כי אח"כ הולך ומתגבר ומבקש לאחוז בקדושה. לכן הוא טומאת מת בישראל כי ביציאת נשמתו נאחזו החיצונים בגוף האדם ומבקשים להסתפח בו. לכן במלחמה זאת היו בנ"י טמאי מתים כי חלק החיצונים שהיו מבוערים לפי שעה נאחז בם וזהו כל הרג נפש אתם ושביכם. מה שנשבה מהם בין החיצונים לכן ג"כ הוצרכו לישב מחוץ למחנה ולהטהר. והבן: 
<b>ויקרבו אל משה הפקודים אשר לאלפי הצבא כו' עבדך נשאו את ראש כל אנשי המלחמ' אשר בידינו וכו' ונקרב את קרבן ה' כו'. </b>ההרגש בפסוקים הללו נתבאר במפרשים. אכן הנ"ל כי אמנם כבר כתבו הראשונים ז"ל כי כל תפלה וכל תחנה וכל מצוה אשר יעשה האדם בעוה"ז אין לו מבוא לעלות בית ה' זולת ע"י הצי"ע אשר אך הוא המוליך והמביא לרצון לפני ה' כל המצות ומעש"ט של בנ"י כי הוא המיחד ומקשר כל העולמות עם כל התפלות הנלווי' אליו לטובה וז"ש הכתוב במשרע"ה ויגד משה את דברי העם אל ה'. ויגד לשון המשכה להעלות כל התפלות והתו"מ שיהי' להם עלי' ע"י הצי"ע כמ"ש בס' נועם אלימלך מתוך שלא לשמה בא לשמה. ר"ל מהאיש הלומד שלא לשמה בא הלימוד אל הצדיק הלומד לשמה להיות לו עלי'. לכן גם דברי העם הם הפשוטי עם מגיד ומעלה אותם אל ה'. וזה שאמר גם בך יאמינו לעולם כוונת האמונה הוא היחוד אמ"ן גימט' הוי"ה אדנ"י עולה צ"א. וז"פ גם בך על ידך יהי' היחוד שלהם לעולם כי בכל דור ודור מתנוצץ בחי' משרע"ה בצדיק הדור והוא המעלה כל בני דורו עמו. וע"ז אמרו המקדיש נכסיו מעלין לו תפיליו. ר"ל כשמקדיש נכסיו להתדבק אל הצדיק הקדוש מעלין לו גם תפלותיו כנ"ל. וכזה שמענו בשם הבעש"ט ז"ל שפעם אחת אמר ביו"כ שהעלה היום בתפלותיו כל התפלו' הפסולים משמונים שנה שעמדו מרחוק ועתה העלה אותם למעלה למכונם. וז"ש בגמ' אם שגורה תפלתי בפי יודע אני שהוא מקובל ואם לאו יודע אני שהוא מטורף. לא קאי על החולה שהוא מטורף רק על האדם המתפלל שתפלתו מטורף ונחטף בידי החיצונים ח"ו. ונחזור לפרש הפ' הנ"ל ויקרבו אל משה הפקודי' הם המצות. כמ"ש פקודי ה'ישרים אשר לאלפי הצבא אשר היו טרודים במלחמה ולא הי' דעתם צלולה במחשבות טהורות לכן הקריבום לפני משה כשבאו אליו כדי להעלותם. וז"ש עבדיך נשאו אתראש אנשי המלחמה אשר בידינו. פי' העבדות שלך הוא בכח להעלות ולישא את ראש אנשי המלחמה המעש"ט שלנו אשר בידינו שנשארו למטה ואין בנו כח להעלות. כי בזמן שהיו עם משה רבינו יחד הוא הי' המוציא והמביא למעלה כל המוחין והוא כולל הדעת של בנ"י כמבואר במ"א. וזהו ונקרב את קרבן ה' איש אשר מצא כו' ויקח משה וכו. את הזהב מאתם כל כלי המעשה. זהב הוא בחי' הדינין מהסט"א כל כלי הם המחשבו' כמ. ש אשר נכלו לכם כו' וכ"כ וכלי כליו רעים והם כלי מעשה כי המחשבה רעה חלילה מביא לידי מעש'. ומשרע"ה תיקן כל הפגמים שלהם. ולא נפקד מהם איש. כי לא ידח ממנו נדח: 
<b>אנשי הצבא בזזו איש לו. </b>פי' מה שלקחו הביזה והשלל מהם זהו באמת הי' שלהם כי כל ההשפעות טובות יורדים רק בשביל ישראל כמ"ש רש"י בתחלת פ' בראשית כח מעשיו הגיד לעמו לתת להם נחלת עובדי כוכבים כי כל העולם נברא בשביל עם קדוש רק מה שנחטף להחיצונים ולזאת עתה כאשר הצילו מידם שלקחו מהם השפע מחלק שהי' להם מעצמם. וזהו בזזו איש לו מה שהגיע לחלקו הצילו מהם: 
<b>ויקח משה ואלעזר הכהן את הזהב מאת שרי האלפים. וכו' ויביאו אות אל אוהל מועד לזכרון לבנ"י לפני ה'. </b>הנ"ל עפ"י מ"ש בפ' תרומה כל איש אשר ידבנו לבו תקחו את תרומתי. כי הנה עצה נכונה לעבודת הבורא ב"ה מכל מה שהיצה"ר מושך את לבבו לתאוות העוה"ז באותו התאווה והחשק והרצון יעשה התורה ומצות כמ"ש דוד המלך ע"ה חשבתי דרכי ואשיבה רגלי אל עדותיך ע"י התאווה והרצון שהם דרכי האדם הי' מהפך רצונו לעדותיך. וז"ש ואהבת כו' בכל לבבך בשני יצריך ביצה"ט וביצה"ר וידוע כי כסף רומז לרחמים וזהב רומז למדת הדין. וז"ש ויקח משה כו' את הזהב רומז לדינין הי' מהפך לרחמים וחסד ע"י שהי' מכניס בלבבם להפוך שאותו הרצון שהי' להם לזהב להביא אותו אל אהל מועד לזכרון לפר ה': 
<small>(מכי"ק)</small><br><b>ומקנה רב הי' לבני ראובן ולבני גד עצום מאד וכו'. </b>הנ"ל לרמז ומקנ"ה אותיות מ"ה קנ"ו. גימט' יוס"ף ושם מ"ה לרמז על בחי' העלאת ני"ק רב הוא בחי' ר"ב ני"ק שהעלה יוסף ממצרים עצום מא"ד אותיות אד"ם לתיקון אדה"ר. ולסיבה זאת נשארו בני גד ובני ראובן בחו"ל כדי להעלות הני"ק שבחוץ לארץ ועי"ז יבא משיח ב"ב. וזש"א ואנחנו נחלץ חושים אותיות משי"ח. לכן גלו הם קודם שאר שבטים כדי להעלות ני"ק ועי"ז יבא משיח צדקינו ב"ב. וזהו שאליהו הנביא הוא מתושבי גלעד מבני גד כנודע וכתיב הנה אנכי שולח לכם את אליה הנביא לפני בא יום ה'. וז"ש לא נשוב אל בתינו עד התנחל בר'י איש נחלתו כל זה רומז על הגאולה העתידה. וכמו כן אמרו יוסף ויהודה שרומז על משיח בן יוסף ומשיח בן דוד. יוסף אמר לא תראו פני בלתי אחיכם אתכם. יהודה אמר כי איך אעלה אל אבי והנער איננו אתי כי בזמן הגאולה יוסף ה' שנית ידו לקבץ את כל בנ"י הנפזרים לבל ידח ממנו נדח כקטן כגדול חלילה. וז"ש ונפשו קשורה בנפשו שכן קשר של תפילין רמז על התקשרות בנ"י עם הקב"ה וכן מצינו שהקב"ה מניח תפילין. וז"ש כי עבדך ערב את הנער כי כן בנ"י ערבים זה בזה. וז"פ מעריב ערבים. שצוה הש"י שכל בנ"י יהיו ערבים זה לזה כדי שיעלו הנדחים עמהם. ומטעם זה נקרא ערב רב על שערב עליהם משרע"ה כדי להעלותם ולכן נשאר בתוכם כמבואר בזוה"ק. והבן: 
<b>ויאמר משה אליהם אם יעברו בני גד ובני ראובן אתכם וכו' למלחמה לפני ה'. </b>יל"ד בשינוי הלשון מה שנכתב מקודם שאמרו בני גד ובני ראובן ואנחנו נחלץ חשים לפני בנ"י. וכאן נאמר למלחמה לפני ה'. יבואר עפ"י מ"ש בגמ' כל היוצא למלחמת בית דוד גט כריתות כותב לאשתו. יבואר עפ"י דברי הרמב"ם ז"ל בפ"ז מהלכות מלכים וז"ל. ומאחר שנכנס בקשרי המלחמה ישען על מקוה ישראל ומושיעו בעת צרה וידע שעל יחוד שמו הוא עושה מלחמה וישים נפשו בכפו ולא יירא ולא יפחד ולא יחשוב לא באשתו ולא בבניו אלא ימחה זכרונם מכל דבר למלחמה. הרמז בזה בדברי קדשו כי מלחמת בית דוד הוא העלאת הני"ק שנפלו בקליפות והם עומדים לתיקון עד ביאת הגואל ב"ב והתיקון הוא ע"י ק"ש ותפלה להעלות רפ"ח ני"ק לכן אז העת להעביר האדם מלבו כל המסכים המבדילים וכל הדאגות וטרדות מאשתו ובניו ולא יעלה אותם על זכרונו מאומה רק כל מגמתו ישים במלחמתו להעלות ניה"ק ולהחזיר העטרה ליושנה יהי כבוד ה' לעולם. וז"ש יביאהו עד הטרפה לא ישלם. ע"ד רומז לק"ש כמבואר במ"א ואז הטרפה לא ישלם לא יהי' עוד שלימות בסט'א ויתפרדו כל תועלי און והני"ק יעלו לשרשם במקום העליון. וזה ג"כ הפי' בגמ' כל היוצא למלחמת בית דוד גט כריתות כותב לאשתו עפ"י דברי הרמב"ם הנ"ל לבלתי העלות על זכרונו בלבו בגשתו אל הרנה ותפלה וק"ש הרמוז למלחמת ב"ד וכל מגמתו לכבוד הבורא להתגדל ויתקדש שמי' רבא. וזה הרמז ג"כ בפסוקים הנ"ל כי בני גד ובני ראובן אמרו ואנחנו נחלץ חושים לפני בנ"י ומשה השיב להם לא כן הדבר רק תשימו כל מגמתכם על כבוד שמים. וז"ש להם אם יעברו ב"ג וב"ר למלחמה לפני ה'. פי' שיהי' כל כוונתם רק לפר ה' להעלות הני"ק כנ"ל: 
<b>ונכבשה הארץ לפני ה' ואחר תשובו. </b>הנ"ל לרמז בזה דהנה ידוע כי האדם החוטא ח"ו ונתפס בעונו. תקנתו לשוב בתשובה שלימה לפניו ית"ש ולתקן מה שפגם בעונו. אך צריך התחזקו' גדול לבל ישוב לכסלה עוד ויהי' ככלב שב אל קיאו. וצריך לאחוז עצמו כיתד שלא תמוט שלא יחזור ח"ו לסורו. ובאמת צריך לזה סייעתא דשמיא. וז"ש ושב ה' אלהיך את שבותך היינו שהקב"ה יסייע אותך ויחזיק בך להעלות את תשובתך שלא תפול ממדריגתך. וזה בחי' שובה אלי ואשובה אליכם שהשי"ת ברוב רחמיו תומך ידו של הבע"ת וכמאמר חכז"ל פתחו לי פתח כחודו של מחט ואני אפתח לכם כפתחו של אולם וע"י שישוב הוא בתחלה אל ה' וירחמהו ממטון קדשו לעורר אותו שיתחזק בעבודתו ית"ש. אמנם גם לזכות לזה צריך ג"כ להכניע אח החומר שלו שלא יהי' מסך המבדיל ומחשיך ועוביו וחומרותיו עומד בין ה' ובין הבע"ת ואז השי"ת יסייע ג"כ ופותח שער לדופקי בתשובה. בזה יפורש הפ' הזה ונכבשה הארץ לפני ה'. היינו שיכבוש הארציות ויכניע חומרו לפני ה' היינו קודם שהקב"ה יסייעו בתשובתו ואחר תשובו. ר"ל אחר כל זה תשובתכם קיימת ותעלו בכל יום למעלה למעלה בעבודת ה'. אבל מי שאינו עושה כן אף ששב בתשובה שלימה ונדמה לו כי תשובתו הרמתה לסוף נופל ממדריגתו וכ"ז שלא הכניע התאוה. וז"פ הפ' ויסעו ממדבר סיני ויחנו בקברות התאוה. ר"ל אף כי במדבר סיני שם זכו למעלה היקרה וקבלו התורה מפי הגבורה מ"מ לבסוף הסיעו עצמם לקבור את התאוה בחשכות החומר כנ"ל: 
<b>ושב ה' אלהיך את שבותך. </b>ר"ל דידוע מכל הספרים הקדושים דהאדם השב ומתאונן על חטאיו צריך לשתף עצמו עם השכינה מה שהשכינה כביכול הוא ג"כ בהגלות ולאוקמא יתה מעפרא וסוד התשובה תשוב ה' אל מקומה כמבואר בזוה"ק היינו מה שאדם עושה ח"ו הפירוד בין הדביקים בשמו הקדוש. וצריך לתקן שתשוב ה'. וזה שאמר ושב ה' אלהיך את שבותך. שהקב"ה ישוב ג"כ אל מקומו הראשון וזה תשובה עלאה כנ"ל: 
<b>א"י ונכבשה הארץ לפני ה' ואחר תשובו. </b>הנ"ל לבאר עפ"י דברי האר"י ז"ל בתיקון חצות בד"ה השיבנו ה' אליך ונשובה. וז"ל הנה בכל לילה עולם הנשמות בסוד מ"נ אל המלכות והוא מחדש אותם בבקר בסוד "חדשים "לבקרים "רבה אמונתך ר"ת רח"ל אבל אינם עולים למעלה אל הת"ת שאלמלא כן הי' החרטה והתשובה בהחלט גמור ולא ישובו עוד לכסלה אבל לעתיד יתגלה ויתעלה עד הת"ת לכן לא יחטאו עוד. וז"פ הפ' השיבנו ה' אליך דייקא ונשובה שיהי' התשובה שלימה ולא יחטא עוד ואז יתחדש ימינו כקדם עכ"ל הטהור. וז"פ "ונכבשה "הארץ ר"ת ו"ה בסוד היחוד יסוד ומלכות הארץ רומז לשכינה הקדושה וזה ונכבשה הארץ לפני ה' שיהי' היחוד בשלימות לפני ה'. ואז ואחר תשובו יהי' התשובה בשלימות שלא ישובו לכסלה עוד. וזה והייתם נקיים מה' ומישראל. פי' שיהיו נקיים לגמרי בלי שום שמץ עון וחטאת דוגמת האשה המטהרת לבעלה שצריכה ז' נקיים לגמרי בלי שום הפסק ראי' בנתים כי אם תראה פעם אחת סותרת כל מנינה כן יהיו בנ"י לעתיד נקיים מכל לגמרי כי יהי' התשובה שלימה בהחלט גמור כנ"ל: 
<b>א"י ונכבשה כו' והייתם נקיים מה' ומישראל. </b>הנ"ל עפ"י מ"ש בפ' ק"ש ואהבת את ה' אלהיך כו'. ובפ' השני' והי' אם שמוע כו' השמרו לכם. לרמז הענין כי אהבת הבורא ב"ה ואהבת ישראל כאחד שווים לטובה. ולזה בפ' הראשונה לא נרמז רק אהבת הבורא ב"ה בכל לבבך וכו'. ובפ' השני' כתי' השמרו לכם כו' וסרתם וכו' והיו הדברים האלה לשון קשות העונש הראוי לבא על בנ"י ח"ו יקבל עליו במס"נ עבורם (כמבואר בח"א במגלת אסתר). וז"ש כאן והייתם נקיים מה' ומישראל שיהי' בלבבכם יחד אהבת הבורא ואהבת ישראל יחד: 
<b>נחנו נעבור חלוצים לפני ה' ואתנו אחוזת נחלתנו מעבר לירדן. </b>הנ"ל לרמז בזה עפ"י הידוע מספרים שכל העולם ניזון מתמצית של ארץ ישראל כמ"ש מציון מכלל יופי כי הוא נקודת הארץ כמ"ש יברכך ה' מציון כל ההשפעות הם מציון. וז"ש בני גד ובני ראובן נחנו נעבור כו' ואתנו אחוזת נחלתנו מעבר לירדן להביא עמהם השפע גם לעבר הירדן חו"ל. וזה שאמה"כ ופנית בבקר והלכת לאוהלך. בקר הם החסדים בחי' אברהם מדת החסד. והלכת לאהלך להביא עמו השפע טוב לביתו ואהלו: 
<b>א"י נחנו נעבור חלוצים לפני ה' ארץ כנען ואתנו אחוזת נחלתנו מעבר לירדן . </b> כבר בארנו במ"א בגודל מעלת משרע"ה שהוא הי' בחי' נאמן שלא הי' מצפה לתשלום גמול לא בעוה"ז ולא בעוה"ב כמבו' בתד"א שהי' מצפה תמיד על כבודן של ישראל שיהי' שלום ביניהם לבין אביהם שבשמים. וז"ש ישמח משה במתנת חלקו כי רק זה חפצו ורצונו תמיד לטובת ישראל בלי שום קבלת פרס עבורו. וזה ג"כ מעלת ר"ח בן דוסא כל העולם ניזון בשביל חנינא בני וחנינא בני די לו כו' לכן אמר אם שגורה תפלתי בפי יודע אני שהוא מקובל. לשון שגר אלפיך שהנקבה משגרת ממעי'. וגם בזה שלא יהי' לו שום צד נגיעה אפי' בקניות שם לעצמו כי הוא הי' הפועל בתפלתו לכן הי' תפלתו מתקבלת לרצון למעלה לפניו ית"ש. וזה אשר התורה משבחת את משרע"ה במדת הענוה מפני כי כל חפצו לטובת כלל בנ"י כנ"ל. וז"ש בגמ' (סוטה סוף פרק א') וכי לאכול מפרי' הוא צריך אלא שהי' יודע כמה מצות התלויות בארץ והי' רוצה שיתקיימו על ידו. הפי' בזה כפי הנראה כי כל המצות שהם חובת הגוף ואינם תלוים בארץ כגון תפילין ומזוזה וסוכה וכדומה הם אינם בטילים לעולם. הענין בזה כי מחמת גודל קדושת משרע"ה בעשותו אז אחת מכל מצות ה' בכוונה הראוי' ונכונה למען כבודו ית"ש בלי שום קבלת פרס לכן הם חיים וקיימים לעד ולנצח כמ"ש וצדקתו עומדת לעד. לכן הי' חפצו ותשוקתו של משרע"ה לבא לא"י לעשות שם גם כל המצות התלוים בארץ כי ידע אשר אם הוא יעשה שם אותם המצות יהיו גם הם קיימים לעד ולנצח בכלל בנ"י ולא יהיו גולים מארצם ויושבים לבטח תמיד בא"י כדי לקיים כל המצות התלוים בארץ כמו שמקיימים מצות התלוים בחובת הגוף כתפילין ומזוזה וכדומה. וז"פ הגמ' כדי שיתקיימו כולם על ידו לשון כוחו ועצמותו כמ"ש על פי ה' ביד משה שכל התורה הוא הי' בכוחו של משה ובידו לעשות הכל רק למען כבודו ית"ש לזאת פי' כל חפצו ורצונו של משה לבא לארץ הקדושה לטובת בנ"י לקיים כל התורה כולה. ונחזור לביאור הכתוב. נחנו נעבור חלוצים לפני ה'. פי' כל כוונתינו הוא ללכת למלחמה בעבר הירדן רק לפני ה' לרצונו ית"ש ולא למעננו מאומה. כאשר כבר באה אחוזת נחלתנו בעבר הירדן ואין לנו עוד שום צד נגיעה עבור עצמנו רק לפני ה'. ולזאת ויאמר אליהם משה אם יעברו בני גד ובני ראובן כו' למלחמה לפני ה' ונכבשה הארץ לפניכם. פי' אם האמת אתכם שתלכו למלחמה לפני ה' רק בכוונה הראוי' בלתי לה' לבדו. אזי ממילא ונכבשה הארץ לפניכם ותצליחו בכל אשר תפנו במלחמתכם כי לא למענכם תעשו רק לפני ה' כו': 

מסעי

<b>אלה מסעי בנ"י אשר יצאו מארץ מצרים כו' ביד משה ואהרן. ויכתוב משה את מוצאיהם למסעיהם על פי ה' כו'.</b> ההרגש בפסוקים הללו מבואר במפרשים ע"ש. אכן נ"ל לבאר עפ"י מה שפרשתי בפי' הפ' וישב משה את דברי העם אל ה'. כי זהו מעלת צדיקי הדור להעלות גם כל התפלות ומעש"ט של פשוטי העם להעלותם למעלה. וזהו וישב משה שהשיב למעלה את דברי הפשוטי עם להעלותם אל ה'. והנה זהו האמור כאן אלה מסעי בנ"י שהי' נסיעתם ממדריגה למדריגה בהקדושה כי בהיותם במצרים היו משוקעים בשערי הטומאה וכשיצאו מאפילה לאור גדול היו נוסעים בכל יום והולכים בהקדושה למעלה למעלה. וז"ש הכ' אלה מסעי בנ"י אשר עלו בנ"י במדריגה הזאת למעלה ואשר יצאו ממצרים לצבאותם להיות צבאות ה' הכל בידי משה ואהרן שהצדיקים האלו נשאו והרימו בנ"י לפני ה'. וז"ש ויכתוב משה את מוצאיהם למסעיהם כו' ר"ל שהוא הי' פועל כל זאת שכל מוצאיהם ומסעיהם הכל הי' לשם שמים למסעיהם על פי ה' להיות עולה למעלה תמיד. ואלה מסעיהם למוצאיהם הם מ"ב מסעות רומז לשם מ"ב כיל"ח הכל הוא ביד משה ואהרן:
א"י <b>אלה מסעי בנ"י כו' ואלה מסעיהם למוצאיהם ויכתוב משה את מוצאיהם למסעיהם על פי ה' ואלה מסעיהם למוצאיהם.</b> הנ"ל עפ"י מ"ש כי לא על הלחם לבדו יחיה האדם כי על כל מוצא פי ה' יחיה האדם. ר"ל שעיקר חיות האדם אם הוא זוכה לזה שיאמר הקב"ה תורה משמו כמ"ש בגמ' כשעלה משה למרום מצאו להקב"ה שהי' אומר אלעזר בני אומר פרה בת שתים שכך הי' כתוב במרום משמו של ר"א כמ"ש שנו חכמים בלשון המשנה ברוך שבחר בהם ובמשנתם. שגם לשון החכמים ושמותם היו שונים במרום מפיהם. ובדרך זה פרשנו לעיל בפ' בהעלותך על פי ה' יחנו ועל פי ה' יסעו. כמ"ש חכז"ל הצדיקים אין להם מנוחה לא בעוה"ז ולא בעוה"ב משום שכל מה שמשיגים יותר ויותר עד שמגיעים למעלה זו שיאמר הקב"ה התורה משמו אז יש להם לד"ת חני' ואז מביא עוד שפע תורה חדשות כמעיין הנובע. וזה הכח שנתנו החכמים במשנה ועי"ז נתרבה כח התורה שבע"פ גם לגמר' בדור האמוראים שלאחריהם. אך סוף האמוראים נקרא חתימת התלמוד כי פסק כח ההוא רק ליחידי סגולה שבדור. וז"פ כי על כל מוצא פי ה' יחיה האדם כי זה עיקר החיות של האדם שיהי' מוצא פי ה' כנ"ל. שכביכול יאמר תורה מפיהו. ונחזור לעניננו. ואלה מסעי בנ"י כו' ואלה מסעיהם למוצאיהם. ר"ל שע"י שמוציאים ד"ת מפיהם ממילא על פי ה' נסעו שהלכו בחורה עד למוצאיהם דהיינו שהקב"ה יאמר תורה מפיהם כנ"ל. וז"ש ויכתוב משה את מוצאיהם למסעיהם על פי ה' כנ"ל ואלה מסעיהם למוצאיהם. פי' שהיו מוציאים שפע חדש כח התורה כמ"ש ובטובו מחדש בכל יום תמיד כמבואר במ"א:
<b>וי"ל אהרן הכהן אל הר ההר על פי ה' בחדש החמישי באחד לחדש.</b> הנראה לרמז בענין זה שהזכיר הכתוב יום מיתתו של אהרן בחדש ההוא ולא נאמר כן יום מיתת שאר הצדיקים בתורה . דהנה אנו אומרים בזמירות ליל שבת נהרא לה ימטא וברכאן דנפישין קריבו שושבינין עבידו תיקונין כו'. הרמז נהר"א הוא אותיות אהר"ן כי כבר נודע שאהרן הוא שושבינא דמטרוניתא ומשה שושבינא דבעלה. והוא כאשר אהרן הי' אוהב שלום ורודף שלום כל ימיו שהכוונה בזה שהי' אוהב תמיד לקרב השכינה אל דודה ולקשטה בתיקונין להיחוד והשלום. והי' רודף ומבטל השלום דסט"א יתפרדו כל פועלי און כמ"ש הטרפה לא ישלם בחי' הטרפה והסט"א לא יתן להם שלימות. הנה לכך ע"י תיקון והיחוד של השכינה הי' ממשיך לה רב ברכות ממקור העליון כן משרע"ה כל ימיו הי' מחכה ומצפה שיהי' שלום בין ישראל לאביהם שבשמים והוא הי' ממשיך ומעורר הרצון העליון והשפע מלמעלה מבחי' יסו"ד להשפיע למלכות נמצא ע"י שניהם נעשה היחוד שלם. וזה הרמז ע"י אהר"ן נהר"א לה ימטא וברכאן דנפישין אור העליון והחסדים ימטי להשכינה וברכאן דנפישין בבחי' כה תברכו כנודע. ולכך אמר קריבו שושבינין גם שניכם משה ואהרן עבידו תיקונין כו' לקרב היחוד מבחי' מ"נ ומ"ד כנ"ל. והנה גדולים צדיקים במיתתן כמו שאהרן הכהן העלה מ"נ בחייו אל השכינה לקבל החסדים והשפעות טובות כן ביום מיתתו העלה יותר ויותר בנפשו כנ"ל והמשיך שפע החסדים והשפעות טובות מלמעלה להשכינה בעת ההיאבחודש החמישי באחד לחדש. וזאת המעלה והזכות עומדת לעד שגם ביום הזה בחדש המר הזה בין המצרים שהשכינה מתרכת חלילה מבעלה הנה זכות אהרן הכהן שנתעלה ביום הזה יעמוד לנו להמשיך חסדים ושפע להשכינה ומתוך צרה יצא הרוחה וימציאחנינה ולכך נכתב יום ההוא לזכרון לדורות עולם כנ"ל:
<b>והתאויתם לכם גבול קדמה.</b> פי' לשון תאוה הכתוב מרמז לנו כי גם זה הוא טובה לאדם שיש לו עכ"פ תאוה ללכת בדרך הישר ומצפה על הגאולה שיהי' בזמן קרוב כמ"ש ציון דורש אין לה מכלל דבעי דרישה שהאדם צריך לדרוש ולבקש על הגאולה. והעזר הוא רק מהשי"ת בעצמו כי יחיש פדותנו. אך בשבת הוא פטור מלהתאבל על חורבן הבית. וז"ש אוהבי ה' המחכים בבנין אריאל ביום השבת שישו ושמחו כו'. ע"ד שפרשנו מאמר הגמ' יכול יהי' בנין בהמ"ק דוחה שבת ת"ל אך את שבתותי תשמורו. כו עיקר מעלת הבהמ"ק שיהי' השכינה שורה בישראל וביום השבת גם עתה בזמן הגלות השכינה שורה בתוכנו. וז"ש אך לשון מיעוט ר"ל אף שבנ"י הם במדריגה התחתונה אעפ"כ השכינה שורה עמנו. לכן הגם שאמרו בגמרא כל המתאבל על ירושלים זוכה ורואה בשמחתה. אמנם מחמת כובד הגלות ועמל הפרנסה אנו חשובים כאנוסים בדבר זה שאין אנו מתאבלים על חורבנו ואונם רחמנא פטרי' מן העונש. אמנם לפי סברת הר"ן בקדושין פ' האומר אף דאמרינן אונם רחמנא פטרי'. אך זאת לא אמרינן שע"י האונס יתחייב צד שכנגדו. וא"כ האיך במה יזכה האדם לראות בנחמה אם אינו מתאבל על ירושלים כנ"ל. אך העצה לזה לבל ידח ממנו נדח כמ"ש בגמרא כל המענג את השבת נותנין לו נחלה בלי מצרים. כי מחמת המצוה של עונג שבת בהיותו מאמין בזה שהשכינה שורה בישראל הנה זה שכרו נחלה בלי מצרים. וז"ש שלא תהא צרה ויגון ביום מנוחתנו וסמוך לי' והראנו ה' אלהינו בנחמת ציון עירך וכו' היינו אם אנו פונים מדעתינו כל צרה ויגון ביום השבת עי"ז נזכה והנחילנו כו'. וזה ג"כ סמיכת הדברים הפורס סכת שלום עלינו כו' ועל ירושלים ושמרו בנ"י את השבת לכך נסמך זה לזה כי ע"י שמירת שבת יהי' שלום עלינו ועל ירושלים כנ"ל:
<b>והיו הערים להם לשבת ומגרשיהם כו' ואת הערים אשר תתנו ללוים את שש ערי מקלט כו' ועליהם תתנו ארבעים ושתים עיר כו'.</b> הנ"ל עפ"י מ"ש אם נצחו מוטב ואם לאו יקרא ק"ש. וזהו הרמז ללוים הם הנלווים אל ה' שש ערי מקלט תהיינה הם שית תיבין של שמע ישראל. ועליהם תתנו ארבעים ושתים עיר הם מ"ב תיבות שבפ' ואהבת כו' וע"י הק"ש יהי' נפילה לסט"א. וזה הרמז מגרשי הערים. פי' שמגרש הסט"א. וכן אמה"כ והיו הערים להם לשבת. רמז ליום השבת. דהנה כתיב והכינו את אשר יביאו הוא לשון ביאה הוא היחוד הנעשה בשבת ע"י ההכנה תחלה. והנה כד עייל שבתא איהי אתיחדת ואתפרשת מסט"א וכל דינין מתעברין מינה וזהו הרמז והיו הערים לשבת לשבת בהיחוד הנ"ל ואת מגרשיהם ע"י שמגרש הסט"א אז תבוא ההשפעה לבהמתם ולרכושם ולכל חייתם חיות הקודש שיהי' בקדושה בשלימות כנ"ל:
<b>כן מטה בני יוסף דוברים זה הדבר אשר צוה ה' לבנות צלפחד לטוב במיניהם תהיינה לנשים אך למשפחת מטה אביהם כו' ולא תסוב נחלה כו'.</b> יל"ד למה בשני המקומות הללו שילה הכ' לומר כן בנות צלפחד דוברות כן מטה בני יוסף דוברים. ולמה לא באה אליהם המצוה כמו כל המצות שבתורה. גם למה הוצרך לומר לטוב בעיניהם הלא בוודאי לא יקחו להם אשר לא ייטב בעיניהם כדרך כל הארץ. אמנם הנ"ל בהבנת הענין כי הנה כבר נודע בחי' יוסף הצדיק מורה על בחי' יסוד דהקדושה. והנה גם זרעו אחריו המה ידועים בדרך קדושת אביהם היותם קדושים צדיקים בבחי' יסוד אב"ק. והנה מתנאי אב"ק העיקר להיות מחשבתו טהורה לשמור פיו ולשונו כי ברית הלשון הוא מכוון נגד ברית המעור. לכן הצדיק השמור בכל דברי פיו בקדושה דבריו נשמעים למעלה והוא נקרא אומר ועושה כי הקב"ה מקיים דברו וממשיך על ידו שפע טובה לבנ"י. וז"ש כל שומר שבת מחללו שכרו הרבה מאד על פי פעלו. כ"ל הוא הצדיק שומר שבת מורה עלבחי' היסוד מחללו. שכרו הרבה מאד על פי פעלו. יכול לפעול כל טוב כי דבריו נשמעים למעלה. וזה הרמוז בדברי הנביא. אשרי אנוש יעשה זאת ובן אדם יחזיק בה. זאת היא השכינה. ובן אדם יחזיק בה. ר"ג הצדיק המתקן יחוד זו"נ. שומר שבת מחללו הוא השומר אב"ק. ושומר ידו הוא היו"ד. מעשות כל רע הוא הוצאת ז"ל חלילה כמ"ש ויהי ער בכור יהודה רע כידוע. ואמר הכ' כה אמר ה' לסריסים אשר ישמרו את שבתותי הם היסודות ובחרו באשר חפצתי ומחזיקים בבריתי כנ"ל ונתתי להם בביתי ובחומותי יד ושם טוב כי כן כתיב בכל ביתי נאמן הוא הצי"ע כיל"ח. והנה זהו האמור בבנות צלפחד ובני יוסף כן דוברים. ר"ל אחרי שהם היו ג"כ בהקדושה ושומרים ברי"ק בחי' היסוד. וכן מובא במד"ר שאותן בנות צלפחד היו כבנות שבעים שנה ולא נתנו עיניהן באיש לכן כל דבריהם היו בקדושה ובמעלה יתירה עד שהודה הש"י לדבריהם כי כאשר דוברים כן הי' הסכמת הקב"ה ועל פיהם פעלו כל טוב כנ"ל. וזה ג"כ י"ל לשון דוברות לשון הנהגה כמ"ש ידבר עמים תחתנו. כי כן ענין המנהיג הדור להיות שלם בבחי' אב"ק ובחי' שלימות הדיבור והוא הממשיך הנהגת הטוב לבנ"י והוא הנקרא דבר אחד לדור כמאמרם ז"ל. [וז"ש אלה תולדות יעקב יוסף יעקב ויוסף הם גופא חדא קדישא ויוסף הוא הברית כמבואר בזוה"ק ובספרי הקבלה ולזה שמר הברית המעור ואביו שמר את הדבר. וז"פ ויצו משה את בנ"י על פי ה'] והבן. והנה מ"ש הכ' לטוב בעיניהם אהיינה לנשים. הרמז כי ראשית שמירת הברית הוא בעינים כמ"ש הקדשה היא בעינים הקדושה הוא בעינים. אשר ע"כ זרעא דיוסף לא שלטא בהו עינא בישא כי לפי שהם שומרים עיניהם לבל יסתכל בסט"א לכן לא תשלוט עליהם עין דסט"א להסתכל בהם לרעה ח"ו. וז"ש לטוב בעיניהם פי' לצדיקים הללו שהם שומרים ברי"ק תהיינה הצדקניות הללו לנשים כי לא יתכן להם להנשא זולת לצדיקים וקדושים כמוהם והם ממטה יוסף זרטא קדישא כנ"ל. וזהו ולא תסוב נחלה ממטה למטה אחר פי' לא תסוב מהם ההשפעה שנקרא נחל"ה משם נח"ל לא תלך למטה אחר לסט"א כי צריך שמירה מהחיצונים לבל ינקו ממנה והוא כמ"ש על פי פעלו על ידי הצי"ע אשר עפ"י פעלו איש על מחנהו ואיש על דגלו הוא הולכת השפע רק למחנה בנ"י על מחנהו ועל דגלו כמ"ש משוך חסדך ליודעיך כמבואר במ"א. והבן:
א"י <b>כן מטה בני יוסף דוברים.</b> הנ"ל דהנה אצל יוסף הצדיק כתיב עד עת בא דברו אמרת ה' צרפתהו. ר"ל שהקב"ה הי' מצפה לדיבורו של יוסף הצדיק מפני שהדיבור שלו הי' בקדושה. ואפי' בשעה שהי' בבית הסהר לא רצה להתפלל על הישועה שיצא חפשי כמאמרם ז"ל אצל אלישע שלא רצה להטריח קמי' מארי'. אך הקב"ה מצפה לתפלתן של צדיקים וז"ש ואביו שמר את הדבר הוא הדיבור שלו לכן אמר לו לך נא ראה את שלום אחיך. פי' להשפיע להם בדיבורך אל ישראל. וז"ש כאן כן מטה בני יוסף דוברי' כן עם האותיות גימט' ע"ב כמנין חס"ד אשר הצדיק ממשיך בדיבורו וז"ש דוברים הוא ההנהגה והמשכה בעוה"ז לבנ"י כנ"ל: א"י כן מטה בני יוסף דוברים כו' ולא תסוב נחלה ממטה אל מטה כו' ולא תסוב נחלה ממטה אל מטה אחר. עיין באוה"ח שהקשה על כפילת הדברי' בפסוקים ולא תסוב כו' ע"ש. עוד י"ל בפ' הראשון לא נאמר אל מטה אחר ובפסוק השני נאמר למטה אחר. אכן הנה זה מרמז על מעלת קדושת ארץ ישראל וירושלים תובב"א. כי הנה צריך כל איש להשתוקק בכל לבבו על א"י וקדושתה כמ"ש שאלו שלום ירושלים ציון דורש אין לה מכלל דבעי דרישה וענין התשוקה היא מועלת בעצמה על הגאולה העתידה ב"ב והיינו כשישים האדם על לבו דברי הכתוב של לא תסוב נחלה ממטה למטה כי הקפידה התורה שלא תסוב נחלה ממטה למטה אחר אעפ"י שכולם י"ב שבטי י"ה כולם קדושים ומה חילוק בין זה ל"ה אעפ"כ הקפידה התורה ע"ז מכ"ש בזמן הזה אשר בעוה"ר כל ארץ הקדושה היא תחת יד הישמעאלי' ויבלעוה זרים ויירשוה והנה באו גוים בנחלתך טמאו את היכל קדשך שמו את ירושלים לעיים מכ"ש שצריך לקרוע לבב איש לצעוק ע"ז אל הקב"ה לעורר רחמי' על הארץ ועל קיבוץ גליות לתוכה בשמחה במהרה. והנה ההתעוררת הלזה של תשוקת הארץ כשתהיה באמת מעומק הלב שיאדיב באמת בנפשו על כבוד ארץ הקדושה הנה בזה מעורר למעלה הרחמי' והרצון על הגאולה במהרה כמ"ש שאלו שלום ירושלים עי"כ ישליו אוהביך ב"ב. וכן מצינו זה בבני יוסף שמכח תשוקתם לא"י עד שהרע בעיניהם שתסוב נחלה כמו שאמרו. הנה עי"כ המשיכו הציווי מה' לא תסוב נחלה ממטה למטה כנ"ל ואם לא הי' תשוקתם כל כך לא השיגו הציווי בזאת. וכן מצינו הדומה לזה בענין פסח שניבמאמר האנשים הטמאים שהיתה תשוקתם גדולה מאד לעשות הפסח ומקירות לבבם צווחו למה נגרע מלהקריב קרבן ה'. ע"כ נעתר להם ה' ונתן להם מצות פסח שני. כי ע"י תשוקתם הנכונה לפני ה' המשיכו הלכות חדשות הנ"ל. הנה כמוהם אם תגבר התשוקה בלב איש מבנ"י אל הארץ ובנין בית המקדש הלא חיש מהר יעתר להם כי הלא הוא בנוי ועומד הוא למעלה רק שצריך לבקש עליו להורידו כמ"ש לשכנו תדרשו ובאת שמה. וכמ"ש דוד המע"ה שהתעורר מעצמו על בנין בהמ"ק ויעתר לו ה' כמבו' בכתוב ועל שם זה נקרא דביר ביתך לשון דבור שצריך לבקש מהש"י עליו להבנות במהרה וכל המתאבל על חורבן ירושלים זוכה ורואה בנחמתה כי כל האומר כן באמת בתפלה ולירושלים עירך ברחמים תשוב הנה פועל באמת זה למעלה על קירוב הגאולה כנ"ל. הנה זה שאמה"כ ולא תסוב נחלה ממטה אל מטה כי כן הוא באמת לכל שבט ושבט יחם פרטי לגבול חלקו בארץ כמבו' בס' טוב הארץ וז"ל התורה וא"י וישראל יש להם יחום בשביל נשמתם והראי' מיחזקאל שחלק א"י לי"ב שבטים ויחס כל שבט ושבט בגבול אחד ולפי יחום השבט כן משכנו במה שהוא נגדו לגבול אשר הוא שם אצילות אותו השבט בנשמתם ע"כ. ולכך כאשר צוה לחלק א"י התעוררו מטה בני יוסף עם גודל תשוקתם על הארץ וקדושתה הנה המשיכו המצוה הזאת של לא תסוב נחלה שהוא נכון לכוונה זו שבארנו. אבל אח"כ אבדו אותו החשק לכך אח"כ הותרו השבטים לבא זה בזה שלא נצטוו לא תסוב נחלה רק לאותו הדור לבד והוא הטעם כמ"ש. ומעתה נכון מאמר הכתוב שנית ולא תסוב נחלה ממטה למטה אחר הוא כמ"ש כי מענין הסבת נחלה משבט אל שבט אחר נוכל להבין להקפיד על הסבת נחלה זהו ירושלים הקדושה ביד האחרים הישמעאלי' היושבי' עליה בעוה"ר וצריך להתעורר בתשוקה להמשיך הדין הזה להתקיי' לא תסוב נחלה למטה אחר הם הישמעאלי' כנ"ל. ועי"כ במהרה יתקיים הדבר כי איש בנחלתו ידבקו בנ"י והוא שכת' ואמר הדור האחרון בניכם אשר יקומו מאחריכם על מה עשה ה' ככה לארץ הזאת. שיש להבין למה תלה הכתוב דוקא בדור האחרון ולא ישאלו זה קודם לכן. אך הנה כמו שבארנו כי הדור ההוא אשר יתנו עיניהם ולבבם לשאול ע"ז והם ידאבו על חורבן הארץ וירושלים כנ"ל ועל ידי תשוקתם ודאבון נפשם על הארץ הנה יתעוררו הגאולה והם יהיו הדור האחרון קודם הגאולה כנ"ל והוא שכתוב ופחדו אל ה' ואל טובו באחרית הימים כו' ע"ש ברש"י. והבן:
<b>כאשר צוה ה' את משה כן עשו בנות צלפחד.</b> עיין באור החיים שהקשה מה נשתנה הכתוב הזה שהזכיר תחלה הציווי ואח"כ המעשה ובכ"מ כתיב תחלה המעשה כמ"ש ויעשו בנ"י כאשר צוה ה' כו'. הנ"ל לפרש דהנה איתא במד"ר למה זימנו למשה באחרונה כדי שלא יראה משה בעצמו שפירש מן האשה מ' שנה הודיעו הקב"ה באלו לומר הרי הנשים שלא נצטוו לא נשאו אלא להגין להם. ובמ"א אמרו חכז"ל שהיו בנות שבעים שנה ולא נשאו ע"ש. הנה זה שאמה"כ כאשר צוה ה' את משה דהנה משה רבינו ע"ה נצטווה על הפרישה מאשה כמ"ש ואתה פה עמוד עמדי ובנות צלפחד שלא נצטוו עשו זה מעצמ' וזה כן עשו בנות צלפחד בלי שום צוואה לא נשאו עדיין. וק"ל:
<b>וכל בת יורשת נחלה ממטות בני ישראל לאחד ממשפחת מטה אביה תהי' לאשה למען יירשו בנ"י איש נחלת אבותיו. ולא תסוב נחלה וכו' ממטה אל מטה.</b> נקדים הפ' ואברהם זקן בא בימים וה' ברך את אברהם בכל. דרשו חז"ל בת היתה לו לא"א ובכל שמה. עפ"י מ"ש המקובלים שהיסוד נקרא כל כמבואר בזוהר כמה פעמים ולא ראיתי צדיק נעזב ואימתי שהברכות יורדים ליסוד הולכים לשכינה שנקראת בת כמבואר בספרים שהשכינה נקראת בת. ולזה דרשו חכז"ל וה' ברך את אברהם בכל היינו היסוד שלו קבל כל הברכות מלמעלה ט"ז אמרו בת היתה לו וכמבואר ברמב"ן שם על פסוק זה. והנה ידוע שהשכינה מקבלת הברכות ע"י הצדיקי' שבעולם שהם מושכים הברכות לשכינה ואיתא בזוהר פנחס ר' יצחק אמר כל בר נש דאית ליה אולקא בההוא צדיק ירית להאי ארץ שנאמר וצדיקים יירשו ארץ והפי' בזה ע"ד ארון נושא את נושאיו הצדיקים מורישים לשכינה הנקרא ארץ ואח"כ השכינה מוריש' לצדיקים (וע"ז סובב פי' הפסוק הרל וכל בת יורשת נחלה ממטות בני ישראל):

דברים

<b>אלה הדברים אשר דבר משה אל כל ישראל ויהי בארבעים שנה כו' דבר משה אל בנ"י ככל אשר צוה ה' אותו אליהם.</b> יש להתבונן טעם כפל הדברים אחרי שכבר נאמר אלה הדברים אשר דבר משה ומה זה שנאמר עוד ויהי בארבעים שנה דבר משה כו'. אך הנ"ל כי הורה לנו בזה על מעלת הלימוד תורה לשמה אשר אחז"ל הלומד תורה לשמה זוכה לדברים הרבה רצונם ז"ל בזה כי בענין תורה לשמה יש דברים הרבה אשר האדם העוסק לשמה צריך לשום אל לבו לכוון לדברים הרבים האלה ובהם יזכה לחזות בנועם ה' ולבקר בהיכלו כל הימים. וז"ש זוכה לדברים הרבה. והנה לבאר זה אשר הלומד תורה לשמה צריך ראשונה לכוון בלימודו ליחדא שמא דקב"ה ושכינתיה לאוקמי שכינתא מעפרא לבל יהי' פירוד בין הדבקים כמש"א ולמלשינים אל תהי תקוה תי"ק ו"ה תי"ק לו"הרק ותקוה טובה לדורשיך. וכמ"ש איזה ספר כריתות אמכם אשר שלחתי' כי כן אמרו חכז"ל גט בידה "ומשיחה" בידו ר"ת וס"ת ו"ה משיח באמצע. ולכך הלומד לשמה צריך לכוון ליחד זו"נ ולהביא משיחנו ב"ב. עוד מכוונת הלימוד לשמה הוא ע"ד שסדרו חז"ל אנשי כה"ג בסדר אהבה רבה שהוא ברכת התורה ונאמר שם ותן בלבנו להבין ולהשכיל לשמוע ללמוד וללמד כו'. ויש להתבונן בפי' ללמוד וללמד וכי על זה ישים האדם כל מגמתו שיזכה ללמד ולהיות נקרא בשם רב וכדומה. אך הנ"ל בכוונת דבריהם ז"ל כי האדם צריך לכוון בכל המצות ומעש"ט שעושה הוא רק להכלל בשם כל ישראל ר"ל להתפלל ולצפות שיזכו כל ישראל לעסוק בתורה ומצות לשמה שיהי' נ"ר להבורא ב"ה מכל העבדות ותורה ומצות שלהם וז"פ לשם יחוד קב"ה בשם כל ישראל שיעשו גם הם כמוהו וכמו שאנו מתפללים וינוחו בו כל ישראל מקדשי שמך וכמהו הרבה תפלות. וזה ות"ת כנגד כולם ר"ל שצריך ללמוד תורה כנגד כולם שילמדו כולם כאחד וכמו שהתפלל אליהו זכור לטוב אבי שבשמים יהי לך קורת רוח מטמך בנ"י וכו' וז"ש ותן בלבנו בינה ללמוד וללמד שיהי' כח בלימודנו לעורר גם את הרבים ללמוד לשם ה' כמוני. וז"ש חכז"ל במשנה מספיקין בידו ללמוד וללמד לשמור ולעשות כי הצדיק כזה אשר כוונתו רק לזכות הרבים שיעבדו את הש"י באמת מספיקין בידו ובכח התורה שיכול לעורר הרבים לתורה ולתפלה לרצון לפני הש"י וזהו ללמד לאחרים כנ"ל. וז"פ כל הלומד תורה לשמה זוכה לדברים הרבה ר"ל שגם אחרים רבים ילמדו על ידי ההתעוררות אשר הביא בלבבם ללמוד ג"כ לשמה. וזהו שכל העולם כולו כדאי הוא לו כי הוא הנותן כח לעשות חיל בתורה. וזהו משמח את המקו' משמח את הבריות בעסקם בתורה שהיא משמחת הלב. וזהו שרוח הבריות נוחה ממנו ר"ל הבריות יש להם נייחא בתורה על ידו כנ"ל ורוח המקו' נוח' הימנו שיש לקב"ה נ"ר הימנו. וז"ש פי' מאמרם ז"ל בענין הפלוגת' תלמוד גדול או מעשה גדול עד שנענו כולם ואמרו תלמוד גדול שמביא לידי מעשה. אכן כדברינו ניחא כי רצונם לומר שהתלמוד גדול בעת שמביא בלבם הערה האלקות לעסוק בתורה כנ"ל. וז"פ ותן בלבנו בינה ללמוד וללמד לשמור ולעשות שיעשו כל ישראל עמנו. עוד מכוונת התורה לשמה ויחד לבבנו לאהבה וליראה את שמך ר"ל שיהי' עסק לימודנו לזכות בכל יום למדריגה יותר באהבה וביראה כמ"ש למען תלמד ליראה. והאדם צריך להיות בבחי' הולך בכל יום ביראה ובאהבה. עוד מכוונת התורה לשמה ורחמיך ה' אלהינו וחסדיך אל יעזבונו. ר"ל להמשיך חסדים ורחמים בעולם. עוד מכוונת הלימוד מהר והבא עלינו ברכה ושלום וכו' ושבור עול הגלות מעל צווארינו הוא בחי' הלימוד התורה של ר"ע כמובא בספרים ע"ש. עוד מענין לימוד תורה לשמה וקרבתנו מלכנו לשמך הגדול והוא בחי' התקרבות שלעתיד בחי' העבדו' שאין להם סוף כמ"ש קריבו לי חזו חילי והוא באמת ובאהבה להודות לך. והבן. והנה משרע"ה בהיותו שלם בכל בחי' וכוונת עסק התורה גבוה מעל גבוה הנה במדת טובו וענוותנותו לא רצה להחזיק לעצמו כל דבר ככל הסודות התורה והיחודים והכוונות רק הכל מסר לבנ"י וכמ"ש חכז"ל משה קבל תורה מסיני ומסרה ליהושע ולא נאמר ונתנה ליהושע רק ומסרה כשליח שמוסר דבר שנשתלח לבעליו אבל אלו נאמר ונתנה ליהושע הי' משמעש נתן דבר משלו. רק באמת משרע"ה לא רצה וחפץ על ידה שום מעלה ולא זכות רק להאיר עיני ישראל עמו וכמ"ש ישמח משה במתנת חלקו ר"ל עיקר השמחה הי' למשרע"ה כשנתן לישראל גם את חלקו שבתורה ושיעבדו את ה' בתורה באמת ובתמים. והנה זה שאמה"כ אלה הדברים אשר דבר משה ר"ל אלה הם הראוים להיות דברים והם נקראי' הדברים הידועים בשם. ואמר הטעם כי הם דברי תורה אשר דבר משה אל כל ישראל הוא הי' מתכוון להיות דברו אל כל ישראל כולם להיות כולם כאחד מדברים אלה הדברים לשמה כמוהו כי באהבתו את בנ"י הי' נכנם בלב כל איש ואיש בדברים האלה להחזיקם ולעורר לבבם ברוח ה' כמוהו. וזה שאמר הכתוב עוד דבר משה אל ישראל ככל אשר צוה אותו אלהים ר"ל לא אלה הדברים לבד הוא שדבר משה בבחי' הנעלה הזאת כי גם את כל אשר צוה ה' אותו מסר אליהם הוא גם בדברו אליהם התורה והמצות התכוון להיותם כולם כאחד זוכים להקים את כל התורה הזאת לבל יפול מהם דבר חלילה וכמו שבארנו הפי' בשם כל ישראל. וזהו כל אשר צוה ה' אותו מסר והתכוון רק אליהם כנ"ל:
א"י <b>אלה הדברים כו' דבר משה אל בנ"י ככל אשר צוה ה' אותו אליהם.</b> הנה יש להעיר ולשום לב על ענין הזה שבאה בתורה כמה פעמים להודיע לנו כי משרע"ה דבר אל בנ"י כל הדברים אשר צוה ה' אותו וכי בלתי זאת לא נדע כי משרע"ה לא חסר מכל מצות ה' כחוט השערה להודיע את הכל לישראל כללותיהן ופרטותיהן ודקדוקיהן וא"כ מה ספר לנו בזה כי דבר משה אל בנ"י ככל אשר צוה ה' אותו כאומר שלא חסר לעצמו דבר. וכן למעלה נאמר ויאמר משה אל בנ"י ככל אשר צוה ה' את משה. וכן בהרבה מקומות בכתוב ומה משמיענו בזה. אכן יבואר בשנקדים דבריהם ז"ל בגמ' עירובין דנ"ד. א"ר אסי מאי דכתיב כי נעים כי תשמרם בבטנך יכונו יחדיו על שפתותיך אימתי ד"ת נעים כי תשמר'בבטנך ואימתי תשמרם בבטנך בזמן שיכונו יחד על שפתותיך ע"כ. הנה דבריהם ז"ל בזה אינם מובנים ומהו ענין יחום ד"ת אל בטנך. אמנם הנה כבר נתבאר כי סדר בריאת העולם וקיומו ואור העליון המאיר בו הוא דרך השתלשלות העולמות העליונים וצמצומים רבים זה אחר זה דרך עילה ועלול וירידת המדריגות עד עולם העשי' הזה הגשמי. והנה אמנם בהשפעה הבא מאור א"ם ב"ה הגם שלמעלה היא רוחנית זכה וטהורה ובהירה דקה מן הדקה בכ"ז בעברה דרך העולמות למטה ממדה למדה דרך הצנורות הנה מקבל בכל עולם הבחי' של העולם שעובר בו עד שנתעבה מעט מעט עד עולם העשי' הזה שנעשה ממנו דבר גשמי ממש לחם או מזון או שאר דבר טוב לקיום עוה"ז עד שברוב ההמשכות והתפעלות יתהוה ממנו בהבדלה גם דבר טמא ופסולת סיגים ר"ל כנודע. וזה מבואר אעפ"י שאצילת האור מלמעלה הוא טהור וקדוש אין לערוך אליו שום דבר גשמי או פסול חליל'. מ"מ ע"י ריבוי ההמשכות והתמורות במעבר צמצומי העולמות ישתנה מהותו לקבל בחי' העולם העובר על ידו להיות כמהו עד בואו לעוה"ז כנ"ל. והנה מבשרי אחזה כו' הלא המאכל מהסולת המנוקה בכל נקיון וטהרה עכ"פ כשיאכלנו האדם ויתעכל במעיו הנה מהמזון הזה יתהוה פסולת הרבה ופרש הנאמר כי בשעת אכילתו אז אכל הזוהמא והפרש הזה. הלא ראינו מקודם שהי' המאכל הזה יפה ומנוקה מכל פרש וזוהמא. אך הוא הדבר שע"י שנתעכל המזון במעיו וע"י רבוי התמורות והבדלות שעובר המאכל במעיים נתברר המאכל ונעשה המותרות והפרש הזה. והנה זה הדבר מבואר בזוה"ק כי גם המלאכים היורדים לעוה"ז ישתנו לראות בלבוש עוה"ז אשר עוברים בו. וזה הי' ענין המן לחם מן השמים היורד מהאור העליון מעתיקא סתימא שכל העולמו' נזונין בו והוא לחם שמלאכי השרת נזונין ממנו כאשר ירד לעוה"ז אגליד ואשתני זיוויה ומה גם איש לפי אכלו לקטו שהי' נשתנה לפי בחי' הלוקטו לזה נתגשם יותר ולזה מעט שלכך במשרע"ה נאמר לחם אבירים אכל איש זה משה. דקשה וכי משה לבד אכל המן הלא כל ישראל אכלוהו. אך הכוונה כי באותו בחי' רוחניות שאכל משה את המן הי' בחי' של מלאכים שלא נתגשם אצלו יותר מאצל המלאכים לענין זה הי' רק משה לבדו כי הוא הי' יכול לזה כמו שנזון ק"כ יום בין מלאכי מרומים בשמים ולא כל זולתו. והנה כי כן גם בחי' האור תורה והשכל העליון הנשפע אל האדם בעוה"ז הנה גם בחי'האור הזה צריך לירד דרך כל המדות והעולמות בהשתלשלו' המדריגות להשפיע לאדם כאו"א חלקובתורה כמ"ש. אמנם כי הלא האדם עצמו הוא כלי המקבל השכל האלקי הזה הנה הוא ג"כ צריך להיות כלי טהור תוכו כברו בקדושה אז הנה לא ישתנה להמיר האור הרוחני אשר בקרבו והשוכן בתוכו כי אם בלאו הכי הנה גם בקרב האדם הגשמי יצטרך האור להתגשם יותר כמו שהי' אצל המן כמו המשל דלעיל ואז כאשר יתגשם בקרב האדם גם לימודו ודבורו אשר יצאו מפיו הנה יהפך טעמם ואין רוח בם כי נתגשמו בסיבת האדם ונפגמו. כאשר כן הי' אחרי חטא אדה"ר נשתנה התורה מבחי' כתנות אור לכתנות עור וזהו על ידי הפגם נתגשם יותר כנ"ל. אבל לא כן האיש הקדוש אשר רוח ה' נוססה בו הנה האור השכל אשר נשפע עליו לא ישתנה מקדושתו ורוחניותו וכאשר באו הדברים העליונים בקדושה ובטהרה אליו כן יצאו מפיו חיים וקיימים לפני ה' תמיד. כי לכל או"א מבנ"י יש לו חלק בהתורה כמ"ש ותן חלקנו בתורתך ומצות התורה היא ללמוד וללמד חיים הם למוצאיהם בפה ואם האדם הוא קדוש בעצמו הנה התורה העוברת בתוכו תצא מפיו כולה טהורה כמו שניתנה אליו ואם לא ישתנו הדברים בפיו ובקרבו לדברים אחרים גשמיים כנ"ל כמ"ש למעלה. והנה ע"ז הוא שנאמר ברכי נפשי את ה' וכל קרבי את שם קדשו וכן אמרו קדוש שרוי בתוך מעיו וזה ותורתך בתוך מעי כלומר שהאור התורה והקדושה הוא בתוך מעיו בקדושתו ורוחניותו כמו שניתן לו משמים ולא נשתנה בסיבתו לד"א כנ"ל וכמבואר ענין הזה באוה"ח פ' בלק בפ' וישם ה' דבר בפי בלעם ר"ל שם איזה דבר מפסיק ומחיצה בפי בלעם בינו לבין הדבור שיצא מפיו לבל יפגם בעברו דרך מבוי הטנופת הזה לצאת כלו טהור כנ"ל ע"ש. וע"ז אנו מבקשים ונהי' אנחנו וצאצאינו וכו' לומדי תורתך לשמה ר"ל שנהי' טהורי' כ"כ עד שמוצא שפתינו יהי' בקדושה שלא יפגם האור התורה בקרבנו ונהי' לומדים לאחרים תורה לשמה כמו שנתבאר כי בזה יהי' הדברים חיים למוצאיהם וז"פ והערב נא כו' לשון תערובות שיתערב דברי ה' בהתורה שבפינו וגם יצא מפינו בקדושה כמו שניתן לנו כנ"ל. וזהו הענין המבואר בדברי רז"ל כשהיו עוסקים בתור' היו הדברים שמחים כנתינתן מסיני. פי' שיצאו הדברים מפיהם באותו בחי' הקדושה והרוחניו' כמו מאז שניתנו בסירי. וזהו והיו הדברים האלה כו' על לבבך פי' שיהי' בקרבך על לבבך בבחינת הקדושה והמס"נ של אחד. ואהבת. אז אח"כ יצאו מפיך לאור ושננתם לבניך אלו התלמידים בקדושה ההיא כנ"ל. וזהו שאמרו כי שפתי כהן ישמרו דעת ותורה יבקשו מפיהו כי מלאך ה' צבאות הוא אם הרב דומה למלאך ה' תורה יבקשו מפיהו ואם לאו אל בקשו מפיהו. פי' אם שפתי כהן ישמרו דעת העליון הניתן לו משמים בקדושה ואם הוא דומה למלאך ה' שלא נשתנ' אצלו האור הרוחני אז תורה יבקשו מפיהו ואם לאו שאינו בבחי' הקדושה הזאת הנה בלי ספק נשתנו אצלו הדברים ונתגשמו בסיבתו כנ"ל לכך אל יבקשו מפיהו כי לא כן דבר ה'. והנה זה הוא ענין שבח משרע"ה שהתנבא בבחי' זה הדבר כלומר כי דבר ה' הי' בפיו ממש בלי שום שנוי ושכינה מדברת מתוך גרונו שהי' כולו קודש לה' וכשהי' משה מדבר הי' נחשב כאלו כביכול הש"י מדבר בבחי' העליונה שכתוב בו פה אל פה אדבר בו. והבן. וז"ש ישמח משה במתנת חלקו ר"ל כאשר משרע"ה הי' בצנור הרוחני ההוא שכל דברי הש"י עברו על ידו בלי שום מניעה והשתנות מצידו הנה ישמח משה במתנת חלקו שנתן כל חלקו משלם בכל התורה ומצות ולא נפגם בסיבתו לחסר מהם כחוט השערה כל הימים אשר למד את ישראל הי' בבחי' הגדולה הזאת שכל האורות העליוני' עברו עלידו בלי שום עכוב והשתנות חלילה. וזהו כי עבד נאמן קראת לו בחי' נאמן הוא שלא נשאר אצלו כלום כמו צנור ומעבר טהור ונקי להתלבש בו דבר ה' כביכול כנ"ל. והנה זהו שאמר ראה למדתי אתכם חוקים ומשפטים כאשר צוני ה'. ר"ל שלמדתי אתכם באותו בחי' אשר צוני ה' בלי שום שינוי כנ"ל. ומעתה נכון הוא מ"ש חכז"ל בפתיחתנו כי נעים כי תשמר' בבטנך יכונו יחדיו על שפתיך. שהכוונה בפסוק הוא כי תחלה צריך לשמור הד"ת בבטנך ואח"כ יכונו יחדיו על שפתיך ולזה מפרש ר' אסי אימתי דברי תורה נעים כי תשמרם בבטנך ר"ל שיהי' בבחי' קדוש שרוי בתוך מעיו ואור הנשפע האלקי הניתן לך ישתמר בבטנך שלא ישתנה ויפגם חלילה להתגשם בסיבתך כמו בחי' המאכל שנתבאר לעיל רק והיו הדברים האלה בקדושה וטהרה בתוכך כמ"ש אז יכונו יחד על שפתיך יהיו מוצאיהם על שפתיך ג"כ בקדושה ויחו"ד שזהו יכונו יחו"ד על שפתיך ואימתי תשמרם בבטנך בזמן שיכונו יחד על שפתיך ר"ל שפתיך יהיו שמורים מכל דבר רע כי גם הפה הוא כלי שרת כשלומד תורה צריך שמירה מכל טומאה אז ברוך אתה בבואך וברוך אתה בצאתך כנ"ל. והנה זהו שהעידה התורה על משרע"ה שהי' כלי מעבר הקדושה תמיד כמ"ש ויאמר משה אל בנ"י ככל אשר צוה ה' את משה כלומר שלא נתעכב בסיבתו כנ"ל. וזה הפי' בכ"מ בתורה וידבר ה' אל משה לאמר. שתיכף כשדיבר ה' אליו הי' לאמר יכול הי'לשלח הדבור לזולתו בלי שום מניע'. וז"ש כאן דבר משה אל בנ"י ככל אשר צוה ה' אותו אליהם שלא נשתנה ולא נחסר רק דבר אליהם כל הדברים בלי חסרון כנ"ל. והבן:
א"י <b>אלה הדברים אשר דבר משה.</b> כתב באוה"ח הוא ע"ד שאמרו ז"ל בגמרא ודברת בם ולא בדברים בטלים והודיע הכתוב כי אך אלה היו הדברי' אשר דבר משרע"ה כל ימיו מעצמו לבד הדברים אשר צוה ה'. ודברים האלה ידועים כי הם דברי תורה ע"ש. ויש להפליא הלא משרע"ה בן שמונים שנה הי' קודם שקבל התורה ומלך בכוש ימים רבים ואיך כל ימיו לא דבר רק ד"ת. אך הנה זה הוא ענין סוד ליראי ה' ולחושבי שמו אעפ"י שעוסקים ומדברים בדברי עוה"ז מ"מ מחשבתם קשורהודבוק' בהש"י ב"ה כל הימים וכל דבריהם בקדושה וכמו שידענו מזה מדברי איש האלקי הבעש"ט זי"ע שדיבר עם תלמידיו ספורי מעשיות מעניני עוה"ז והמה דברים גבוהים ברום עולם. וזה הוא המבואר בגמרא אמרו עליו על רב שלא שח שיחה בטילה כל ימיו איך אפשר זה אך לפי הנ"ל ניחא. והנה מ"ש בנמ' אמרו עליו על רב. הלשון אמרו עליו מוכח שרק אחרים אמרו עליו השבת הזה ולא הוא בעצמו כי לא נכון להשתבח בעצמו אף בכאלה. וכן מצינו חמשה תלמידי' הי' לו לר"י בן זכאי הוא הי' מונה שבחם הול"ל והי' מונה שבחם. אך הדיוק הוא הי' מונה שבחם אבל הם בעצמם לא ידעו להם שום מעלה או שבח. יהללך זר ולא פיך:
א"י <b>אלה הדברים אשר דבר משה אל כל ישראל.</b> יל"ד שינוי הלשון אל כל ישראל ולא נאמר אל כל בנ"י כמו בכל התורה. אכן הנה רש"י ז"ל פי' לכך כנסם כולם כל מי שיש לו תשובה ישוב. יש להבין מהו התשובה שיש להם להשיב על דבריו הטובים. אך הנראה ברמז הזה דהנה ענין אלה הדברים אשר דבר משה אל בנ"י לא לאותו הדור לבד דבר כי גם לכל הדורות וכל הנשמות העתידים להיות עד ימות המשיח והלאה. וכל ספר משנה התורה הזאת הוא מלא נביאות ועתידות לכל העתיד לבא לעולם כמו שאמר לבסוף לא אתכם לבדכם אנכי כורת את הברית הזה כי את אשר ישנו פה עמנו עומד היום ואת אשר איננו פם עמנו היום. ועתה הנה בדור האחרון הזה בעקבות משיחא הנה העיקר הכל תלוי בתשובה כמ"ש בצר לך ומצאוך כל הדברים האלה באחרית הימים ושבת עד ה'אלהיך כו' ושב את שבותך ורחמך וקבצך מכל העמים כו'. וכן אמה"כ אם תבעיון בעיו שובו אתיושזה קאי על הגלות שאמר שומר מה מליל מה יהי' מאורך הגלות ואמר הכתוב שובו אתיו בתשובה. והנה זה שאמה"כ בזה אלה הדברים אשר דבר משה על העתיד לבא בהגאולה בעת שכל ישראל יחד כאחד עומד לפני ה' שאז לא יקראו בני ישראל רק בשם ישראל יכנה. וז"ש כל מי שיש לו תשובה ישיב ר"ל כי בדור האחרון העיקר תלוי בתשובה לשוב אל ה' ושב וקבצך מכל העמים:
א"י <b>אלה הדברים.</b> אלה הם דברים קדושים שיצאו מפי משה ועי"כ דבר אל בל ישראל. ר"ל שהי' מתקן את בחי' הדבור של כל ישראל. כי כן הצי"ע אשר כל דברו אמת ובקדושה הוא המתקן בחינת הדבור של כל הדור והוא הנקרא דבר אחד לדור. וכן נא' והנה לא מת לכל בנ"י דבר ר"ל אף בחי' דבור אחד לא נפגם. וכן נאמר ה' אלהיך עמך לא חסרת דבר כנ"ל. והבן:
א"י <b>אלה הדברים אשר דבר משה אל כל ישראל בעבר הירדן כו'.</b> הנראה לרמז בזה דרך התוכחה מי שבא להוכיח את בנ"י צריך להיות נשמר מאד לבל יקטרג ח"ו עליהם בדבריו להזכיר עונם רק אחרי ראותו כי נמחק עונם ונתקן ולא נשאר רושם כלל. וזה הרמז אלה הדברים כו' בעבר הירדן. הירד"ן יר"ד דין פי' שכבר עברו וחלפו הדינין מהם ונמחק העון אזי הוכיח אותם ולא מקודם שהי' אז רושם החטא מנע א"ע מלהוכיחם לבל יהי' עליהם שום קטרוג כלל. וז"ש הוכח תוכיח את עמיתך ולא תשא עליו חטא. פי' מפני שכבר נמחל:
<small>(מכתי"ק)</small><br><b>אחרי הכותו את סיחון כו' הואיל משה באר את התורה הזאת.</b> כתי' מגיד דבריו ליעקב כו' לא עשה כן לכל גוי. מהו לא עשה כן הול"ל לא הגיד כן לכל גוי. אך בשעת מתן תורה כל העולם היו דוממים וכל האומות נתבטלו ממציאותם עד אחר מתן תורה שבאו אצל בלעם כו'. הושיענו ה' אלהינו וקבצנו והצילנו מן הגוים להודות לשם קדשך וכו' כי אי אפשר להודות להשם כל זמן שעובדי כוכבים ישנם בעולם כו'. כידוע מספרי המקובלים. והם הם המעכבים ומבלבלים המחשבה בכל בנ"י שלא יצאו הדיבורים לשם שמים רק בתערובות הרהורי העולם ולזה נכתב בתורה אז ישיר משה וכו' ולא מקודם שנעשו על הנסים שהי' במצרים רק אז היו עדיין המצרים קיימים ולא היו יכולים לומר שירה על נכון ולזאת הי' כוונת הקב"ה לשוב למצרים לפני בעל צפון כדי שיאבדו כל מצרים שהם היו משרשן. אך אחר שמתו כל מצרים ואחר שראו ישראל את מצרים מת על שפת הים ונתחברו כל הניצוצות שבהם וחזרו לישראל. אז ישיר משה וכו'. וכן אמרו ישראל שירה עלהבאר אחרי שמת האמורי וכן דבורה אחרי מיתת סיסרא וחיילותיו. וכן דוד ביום הציל ה' אותו מכף כו' ורב שירות של דוד אחרי הישועות מן העכו"ם. ולזה נאמר ויכסו מים צריהם אחד מהם לא נותר על זאת שבחו אהובים. ולזה אמרו בני בבל איך נשיר את שיר ה' על אדמת נכר. בהיותם בגלות בין העכו"ם א"א לומר שירה מחמת הניצוצות של בני ישראל אשר נתפזרו בין העובדי כוכבים ויתערבו בגוים וילמדו מעשיהם . ולזה אנו אומרים הושיענו כו' וקבצנו מן הגוים להודות לשם קדשך כו'. הבו לה' משפחות עמים. היינו העלאת. הניצוצות מהרשעים והיינו שאו מנחה ובואו לפניו השתחוו לה' בהדרת קודש. היינו שנחזור הקדושה למקומה. וזה הוא הדרת קודש. והי' אשר תותירו מהם כו'. והבן. במהרה יקוים בנו ויקבץ נדחינו וברחמיו יושיענו. אמן:
<b>ה' אלהינו דבר אלינו בחורב לאמר רב לכם שבת בהר הזה.</b> הפרשה זאת נקרא תמיד בין המצרים בשבת חזון. והיא מרמזת לנו כי ה' אלהינו דבר אלינו בחורב אף שבהמ"ק הוא חרב בעוה"ר אעפ"כ רב לכם שבת הוא שבת. כי האמנם כל המועדים הם לפי הזמנים כמ"ש מקדש ישראל והזמני' והי' לנו מצות עליית הרגל והבאת הקרבנות ובזמן הזה אין לנו דבר אבל שבת היא קביעא וקיימא גם בזמה"ז וז"ש ז"ל מתנה טובה יש לי בבית גנזי ושבת שמה. ר"ל אף שבהמ"ק נגנז אך השבת קיים לעולם. גם י"ל ה' אלהינו דבר אלינו בחורב רב לכם שבת בהר הזה. טפ"י מה דאיתא בגמ' בדברי ר"י בן בתירא שדרש ד"ת אינם מקבלים טומאה. ופרשנו לעיל מפני שר"י בן בתירא הי' דר בחוץ לארץ וגזרו שם טומאה שמונים שנה קודם החורבן והוא הי' טוסק שם בתורה הוצרך לדרוש בזה שד"ת אינם מקבלים טומאה. והטעם כי באורייתא ברא קב"ה עלמא ואיך יהי' לנו קיום בחו"ל אם לא ע"י עסק התורה (וכאשר גזרו שם כו' בלתי זאת הם בחו"ל ואיך יהי' שם קיום בלתי עסק התורה). וזה גם כן הרמז ה' אלהינו דבר אלינו בחורב. ר"ל הדברי תורה הם אלינו גם בזמן החורבן כמ"ש כי לא תשכח מפי זרעו. לכן קדושת התורה היא תמיד עמנו וד"ת אינם מקבלים שום דבר חול כנ"ל. וזה הכח הוא ע"י קדושת שבת שהיא קביעא וקיימא גם בזמה"ז השכינה שורה בישראל ביום השבת כמ"ש בפי' הגמ' יכול יהי' בנין בהמ"ק דוחה שבת ת"ל אך את שבתותי כו'. וז"פ הכתוב רב לכם שב"ת בהר הזה. השבת היא הרבי שלכם וכח התורה עמנו גם בזמה"ז בחוץ לארץ:
<b>זאת חוקת התורה ותרגום אונקלום דא גזירת אורייתא.</b> פי' שע"י התורה יחתוך ויגזור כח הטומאה גם בזמן הגלות. וז"ש בגמ' שגזרו טומאה על ארץ עובדי כוכבים פ' שנה קודם החורבן כדי לחתוך ולבטל כל הגזירות. ולזה מצינו כי כל הגזירו' שגזרו חכז"ל הי' הכל אחר החורבן כנ"ל: רב לכם שבת בהר הזה פנו וסעו לכם ובואו הר האמורי כו'. הנ"ל לפרש עפמ"ש בס' קדושת לוי בפ' זכור את אשר עשה לך עמלק כו' היינו היצה"ר הוא עמלק היושב בתוך גופך ושוכן במפתחי הלב והוא היצר והוא השטן וכו' והי' בהניח לך כו' תמחה את זכר עמלק כו' לא תשכח. ר"ל כשתגמור לבער היצה"ר אז תבין איך שנואים הרשעים כמש"א דוד תכלית שנאה שנאתים לאויבים היו לי. היינו אחר שמגרש היצה"ר אז חמתו בוערת בקרבו על הרשעים ארורים ורצונו לכלותם מן העולם. עכ"ד. ובזה יובן הפסוק הזה רב לכם שבת בהר הזה ר"ל שכבר באת' להר סיני לקבל התורה מפי הגבורה ומעתה כבר זכיתם למדה זו לשנוא העוברי רצונו. פנו וסעו לכם. לכו לפנות ולכלות הרשעים עד תומם:
<b>ואקח מכם ראשי שבטיכם אנשים חכמים וידועי' ואתן אותם ראשים עליכם כו'.</b> פרש"י ז"ל אנשים חכמים וידועי' אבל נבונים לא מצאתי זו אחת מז' מדות שאמר יתרו למשה ולא מצא כו' ע"ש. יש להעיר ולשום לב מהו שבח המדה הזאת של נבוני' שבקש משרע"ה ולא מצא. הלא בחי' נבון הוא שמבין דבר מתוך דבר וכי זה קשה הי' למצוא בדור המדבר שהיו דור דעה ולומדים מפי משרע"ה כל התורה כולה בע"פ. אך הנה אמנם זהו הדרך העולה לה' במדת אוהביו הצדיקים העובדים לפניו לנסותם בכל עת ולבחון את טוב לבבם כמ"ש ה' צדיק יבחן. והבחי'והנסיון הוא לפעמי' ע"י שמעלה אותם ומנשאם למעלה ראש במדריגות העליונות בעבודת' לה' גבוה מעל גבוה ואעפ"כ המה ישמרו את חוקם בשפל ערכם ובענוות רוחם. לא יתנשאו ולא יגבהו ואינם מתזיקי' טובה לעצמם. ובעיניהם אינם נחשבי' לכלום וכמ"ש דהמע"ה נטיתי לבי לעשות חוקיך לעול' עקב. ר"ל אע"פ שנטיתי לבי לעשו' חקיך ולקיים מצותי אעפ"כ לעול'עקב. לעולם אני בעיני בבחי' עקב ושפל המדריגה. והנה בחי' הנסיון על אופן הזה הוא שמצינו בתור' ובמעלת הצדיקים בכל דור ודור. כמו שנודע המעשה מהבעש"ט זי"ע שפעם אחד הפציר מאד באחד מגדולי תלמידיו הוא הרב הקדוש הצדיק ר' מיכלי ז"ל אשר בני העיר מאחת הערים החשובות הפצירו מאד מהבעש"ט על ככה לומר לו לקבל הרבנות ולא רצה בשום אופן עד שכעס עליו הבעש"ט ואמר לו אם לא תשמע לדברי אלה הנה תדע כי אבדת עולמך בזה ובבא. והשיב לו אף אם יהי' נאבד ח"ו משני עולמי' מ"מ לא אקבל שררות הרבנות עלי אשר לא נכון לי. אז ענהו הבעש"ט בשמחה ברוך אתה לה' וברוך טעמך זכאי חולקך בג"ע כאשר לא התנשא רוחך ולבך על כל דברי אלה כי אנכי אך לנסותך באתי לדעת את אשר בלבבך להטיבך באחריתך. והנה זה הדבר שמצינו בתורה בנסיונות של א"א ע"ה שעלה מעלה מעלה עד שלבסוף כתיב. והאלהים נסה את אברה' שלא הי' צריך עוד שום נסיון כ"א מה שנשאר לו ע"י הקב"ה בעצמו כביכול. והנה זה דרך הנסיון שמצינו בתורה אצל משרע"ה בסנה שכביכול הקב"ה הי'מפתה אותו שבעה ימים לילך בשליחות לגאול את ישראל והי' מגלה לו כל סוד שמותיו ית"ש כנודע והעלהו מעלה מעלה במדריגות העליונות ואמר לו אם אין אתה גואלם אין אחר גואלם. ואעפ"כ לא רצה לקבל עליו ובכל פעם אמר לו תירוץ אחר. וזה הי' מגודל ענוה של משרע"ה שהוא שיער בעצמו שאינו ראוי לכל זה. ויירא מאד מפני בחי' הנסיון הרל כי חשב כל זה הוא רק לנסותו אם יגבה לבבו ע"ז כנ"ל. האמנם כי אצל משרע"ה בסנה הי' רצון הקב"ה באמת שיהי' הוא הגואל אבל משה רבינו לא האמין בעצמו שהוא יהי' ראוי לכל זה מגודל הענוה שהיתה בו כמ"ש והאיש משה עניו מאד מכל האדם אשר על פני האדמ' וכמ"ש בפ' מי אנכי כי אלך אל פרעה וכי אוציא כו' וכן אמר הן בנ"י לא יאמינו לי ולא ישמעו בקולי כו'. יען כי סבר בעצמו שאין בו יראת שמים ולא יהיו דבריו נשמעים עד אחר ששם האותות בידו שוב אמר לא איש דברים אנכי כי כבד פה וכבד לשון אנכי. ר"ל כי אני לא אוכל בשום פנים לומר כי אנכי הוא גואלכם והרבי שלכם כי אינני ראוי לכך כנ"ל עד שידע הקב"ה את טוב לבבו בשפלות רוחו כי גם אחרי שהבטיח לו אנכי אהי' עם פיך לא יוכל להוציא הדברים האלה מפיו הקדוש לומר אל ישראל אני הוא גואלכם והמנהיג שלכם הנה צירף לו את אהרן ואמר לו הלא אהרן אחיך הלוי ידעתי כי דבר ידבר . הוא וכו'. ר"ל הנה הוא יאמר בשמך אל ישראל כי גואל אתה ואתה הוא הרב שלהם. וז"ש ודבר הוא לך אל העם והוא יהי' לך לפה ואתה תהי' לו לאלהים. ר"ל הוא יהי' לך לפה לומר לישראל שישמעו לקולך כי אתה הרבי שלהם ואתה תהי' לו לאיש אלהים כנ"ל. וכ"ז הי' מסרב בשליחות כי לא הי' יכול להוציא הדברים האלה מפיו הקדוש וגם אח"כ כשהלך וישב אל יתר חותנו אמר לו סתם. אלכה ואשובה אל אחי אשר במצרים ואראה העודם חיים. ולא אמר לו שום תנועה כי הולך הוא לגאלם ולא גלה לו מהמראה הגדול שראה כי לא הי' יכול להוציא דברי גדולות מפיו הקדוש להתפאר בעצמו על ככה. והנה אח"כ כשבאו אל בני ישראל כן נאמר שם וידבר אהרן את כל הדברים האלה אשר דבר ה' אל משה אבל משה לא דבר כלום מפני גודל הענוה שלא מצא עדיין לבו לדבר בראש העם וליקח עטרה עליהם רק אל פרעה דברו שניהם כמ"ש ואחר באו משה ואהרן ויאמרו אל פרעה ולבסוף גם ע"ז התלונן משה למה הרעות לעם הזה למה זה שלחתני. ר"ל בוודאי אני החייב בדבר שלא שמע פרעה אלי כי אינני ראוי לשליחות גדול כזה. ולמה זה שלחתני טוב הי' לך לשלוח איש אחר טוב ממני הי' פרעה שומע לו. וכן אמר הן בנ"י לא שמעו לי ואיך ישמעני פרעה ואני ערל שפתים. ר"ל בוודאי החסרון בי כי שפתי עדיין ערלים ולא מהלו בקדושה לכך אינני ראוי לשמוע לי כ"ז הי' טענת משה רבינו ע"ה מפני גודל הענוה והשפלות שהיתה בו כי לא האמין בעצמו שראוי לכל אלה. נחזור לענינינו הנה כן הקב"ה מתהלך בנסיונות עם עבדיו הצדיקים על בחי' הנעלה הזאת. וכן הוא ע"ד זה מה שאמר לו הקב"ה למשה ועתה הניחה לי ואכלם ואעשה אותך לגוי גדול הנה אח"כ השיב לו ואם אין מחני נא כו'כי ירא מפני הנסיון כי בודאי לא יטוש ה' את עמו אך למען נסות אותו בא אלהים אם יתפלל עליהם כנ"ל. ואם הי' משה חלילה מסכים לזה היו ח"ו נאבדים כולם עמו עפ"י דברו. וכן מצינו ענין נסיון הגדול אצל חנני' מישאל ועזרי' כשרצו להשליכם לכבשן האש באו לישאל ליחזקאל הנביא אם ינצלו ואמר להם לאו ואח"כ כשהלכו ממנו אמר לו הקב"ה כי יצילם כמבואר בזוה"ק כו'. ועיין בפנים בפר' קרח ח"א. והנה על בחי' הנסיון הזה הוא שהוכיח משרע"ה את ישראל באמרו ואקח מכם את ראשי שבטיכם אנשים חכמי' וידועי'כו' אבל נבונים לא מצאתי ר"ל זה דבר גנאי לכם שמיד קבלתם עליכם והי' לכם להבין דבר מתוך הדבר שאמרתי לכם שתהיו ראשים הי' לכם להבין מזה שלא תחפצו להיות בשררה על ישראל. וזה שאמר אבל נבונים לא מצאתי שלא הבנתם את דברי לעמוד בנסיון למאן בתחלה בשררה כמו המעש' מהבעש"ט כנ"ל:
<b>והדבר אשר יקשה מכם תקריבון אלי ושמעתיו.</b> עיין פרש"י. ונראה לרמז ע"ד שאמרו במד"ר שהלך ירמיה בשעת גזירות החורבן על קברי האבות להשתטח שם ואמרו לו שילך למשרע"ה שהוא המוציא אותם ממצרים והוא יעמוד בפרץ לבקש ולהתחנן על רוע הגזירה. וזה הרמז בדבר זה והדבר אשר יקשה מכם ר"ל אשר יקשה מכם ומכחכם שלא תוכלו עוד לסבול עול הגלות ר"ל. תקריבון אלי ושמעתיו. שתבואו אלי ואשמע רצונכם להתפלל בעדכם. וק"ל:

בין המצרים

<b>בפ' שלח ואולם חי אני כו' וימלא כבוד ה' את כל הארץ.</b> הנ"ל דהנה כל ענין הזה של גזירת המרגלים וטלטול ישראל במדבר הוא מרומז על הגלו' כידוע שמאז נגזרה הגזירה בט"ב לבכי' לדורות. ולכך הנה מיד בתחלת הגזירה הרעה הזאת על הגלות החל הזה הנה נתבשרו מיד על הגאולה והישועה של העתיד ב"ב כי כבר כל הגאולות והישועות מוכנים ועומדים להתגלות במהרה והן הנה אשר ראו הנביאי' בימיהם כאשר התנבאו הטובות על ישראל. וכן דוד משיח צדקנו ראה מיד בעוה"ז כל הגאולות והתגלות כבוד ה' העתיד להיות ב"ב כמש"א לכל תכלה ראיתי קץ ר"ל כי מיד היום ראיתי קץ העתיד לכל תכלה. וע"ז הוא שאמה"כ וראה בטוב ירושלים כל ימי חייך ר"ל מיד תראה בטוב ירושלים העתיד להיות. והנה כן דור המדבר כשהיו במדריגה הגדולה זכו לראות כל הטובות והגאולות העתידות כמו שזכו במ"ת וכל העם רואים את הקולות אך אח"כ נפלו ממדריגה זו זולת משרע"ה שזכה בחלקו כנודע ובאו רק לבחינת שמיעה לבד ולכך אמר להם שמע ישראל כו' ר"ל עכ"פ תהיו בבחי' שמיעה בבירור לכם ה' שהוא עתה אלהינו הוא עתיד להיות ה' אחד כמ"ש ביום ההוא יהי' ה' אחד ושמו אחד כפרש"י ז"ל וזש"א בשעת הגזירה של מרגלים ואולם חי אני כי אחרי כל הגלות הזה עוד חי אני אני הוא ועוד יבואו הימים במהרה אשר ימלא כבוד ה' את כל הארץ. אמן:
<b>יוסף ה' עליכם ככם אלף פעמים ויברך אתכם כאשר דבר לכם .</b> הנ"ל דהנה זה דרך הש"י ב"ה שבורא תמיד הרפואה קודם למכה. והנחמות הנה קדמו זמן רב על ידי ישעי' הנביא קודם שבאו הפורעניות וזה הוא התרופה כדי שלא תהי' המכה אח"כ חזקה כ"כ כאשר הרפואה מוקדמת לה וכמו שאמרו ז"ל בגמ' אלמלא דברי הנביאים חלילה לא הי' תקומה לישראל בגלות. וזה ג"כ הרמז כאן שזהו הבטחה לישראל וקיימת בלי ספק יוסף ה' עליכם כו' ויברך אתכם לזכות לאותה המדריגה אשר דבר לכם בהר סיני וכל העם רואים את הקולות והנה לעתיד יהי' כן וראו כל בשר יחדו כי פי ה' דבר. ואח"כ כאשר נחמם בכל זה. פתח ואמר איכה אשא הרמוז לגלו' כמבו' במד"ר:
<b>תהלים ע"ט מזמור לאסף אלהים באו גוים בנחלתך טמאו את היכל קדשך כו'.</b> הנ"ל לבאר ענין ביאת גוים במקדש וטומאתה מאין נעשה זה שיהי' להם כח לעלות ולכנוס במקדש לפני ולפנים ולעשו' בו כרצונם. אף אם חלילה גבר החטא מ"מ קדושת המקדש להיכן הלכה. הלא ע"ז מתמה הכתוב עד שאמר לא האמינו כל מלכי הארץ כי יבא צר ואויב בשערי ירושלים. אכן הנה מבואר בתיקון שלשה משמורות וז"ל. ואינון נשמתין דצדיקיא אזלין ושאטן לעילא וכו' לגו ההוא אתר דאקרי הר ה' כגוונא דרזא דהר הבית לתתא ומתמן עאלין לגו ההוא אתר דאקרי מקום קדשו וכו' דאקרי עזרת ישראל בשעתא דנשמתין קיימין תמן כדין חדוה דמאריהון לאתתקנא בהו אתר דאקרי קדש הקדשים ותמן רשימין כל עובדיהון וזכוון דלהון ע"כ. המבואר מזה כי ביהמ"ק שלמעלה מכוון נגד בית המקדש שלמטה בכל תכונתו ושם בקדשי קדשים רשימין כל עובדיהון וזכוון דלהון כנ"ל. נמצא כל המצות ומעש"ט של ישראל כולם כתובים ורשומין בבהמ"ק שלמעלה ועד שם מגיעין לזכרון בהיכל ה'תמיד למעלה ולכך היו ג"כ למטה כמ"ש הכתוב והי' המקום אשר יבחר ה' וכו' שמה תביאו את כל אשר אנכי מצוה אתכם ר"ל כי למקום הבהמ"ק שמה תביאו את כל המצות ומעש"ט שלכם ושם מקומם ותמן רשימין כנ"ל ושם נעלה ונראה לפני ה' כמ"ש יראה את כל זכורך הם המ"ע לפני ה' אלהיך והמה כתובים בק"ק לפני ה'. וז"ש בגמרא העומד בתפלה יכוון לבו נגד ק"ק כנ"ל שיטלה ויבא ג"כ לרצון לפני ה' בהיכל קדשו כנ"ל. והנה כמו שהמצות והזכיות של בנ"י המה בכל יום ויום עולים בבית ה' בק"ק לטובה הנה גם להיפך ח"ו הפגמים ג"כ נרשמים שם וכמ"ש בזוהר ותמן רשימין כל עובדיהון ואם ח"ו גוברים העונות הנה נרשמין שם והם הם המטמאים ח"ו את ביהמ"ק כנ"ל. וע"ז אמה"כ הנוגע במת בנפש האדם שהוא נוגע בנפשו ח"ו למיתה חלילה והוא נפש אדה"ר שכל אדם צריך לתקן בחי' אדה"ר. וזה הוא נפש אדם אשר ימות חלילה אם לא נתקן והאיש הפוגם מאד את נפשו חלילה את מקדש ה' טמא כי עד מקום המקדש מגיע טומאתו כנ"ל. וז"ש וכפר אל הקודש מטומאות בנ"י ומפשעיהם לכל חטאתם וכן יעשה לאהל מועד. שזה מרמז על מ"ש כי הטומאה בוקעת ועולה עד שם ח"ו. וזה שהשעיר מכפר על טומאת מקדש וקדשיו. כי מהיכן יש לחוש על כל טומאות כאלה במקדש הלא הכהנים היו נשמרים מאד מאד מכל ספק טומאה ולמה הזהיר עליהם הכתוב כמה פעמים. אך הוא מרומז על טומאת העבירות כמ"ש להלן ומפשעיהם לכל חטאתם כנ"ל. וז"ש אתה ובניך אתך תשאו את עון המקדש שהוא העון הנרשם בבהמ"ק הנה על הכהנים לכפר העון מהמקדש כנ"ל. וז"ש בבני לוי שהם ילוו אליך וישרתוך וזר לא יקרב אליהם כי הלוי' הם שומרים מבחוץ והם צריכין לתקן שלא יוכל הזר הבא מהעבירות לקרב ולכנוס לבהמ"ק וזהו והזר הקרב יומת להמית הזר היינו המקטרג שנעשה מהעבירות צריך להיות חוץ למקדש לבנ יכנום כנ"ל. וז"ש שם בשלשה משמורות בפלגא דלילא עאלת לגו ההיא נקודה דציון אתר דבית ק"ק חמית לי' דאתחריב ואסתאב אתר בית מותבא כו' ע"ש. שלכאורה מה רואה עתה יותר הלא הוא חרב מאז זה כמה מאות שנה ומה זה בכל לילה חדשות. אכן הוא כמ"ש כי בכל עת ע"י העבירות בק"ק הנה נטמא המקדש יותר ובכל לילה כנ"ל נרשמין העבירות בק"ק הנה נטמא המקדש ואסתאב אתר בית מותבא יותר ועד"ז אמרו חכז"ל במנשה שהעמיד צלם בהיכל והוא קשה להבין. אכן הוא כנ"ל שהפגם נמשןי ונרשם שם בהיכל כמ"ש. וז"ש וישם שם את פסל האשרה בבית אשר אמר ה' כו' אשים שמי לעולם שכל העבירות שעשה נכתבו בק"ק כנ"ל. וז"ש ביאשיהו ויעמוד המלך על העמוד ויכרות את הברית כו' ללכת אחרי ה' ויעמוד כל העם בברית. ויצו המלך את חלקיהו הכהן ויוציאו מהיכל ה' את כל הכלים העושים לבעל כו'. לכאור' למה לא צוה זה ראשונה להוציא כלי הבעל מבהמ"ק אך הוא כנ"ל שכל מה שעשו עבירות וכלי הבעל היו נכתבים בבהמ"ק לכן כאשר שבו בתשובה הנה צוה אז וכפר הכהן על כל הנכתב למחוק הענין הנרשם שם בבית ה' כנ"ל. וכן הוא מפורש בספר יחזקאל בראשון באחד לחדש תקח פר בן בקר וחטאת את המקדש ענין החיטוי הוא מעבירות כנ"ל. וז"ש עוד וכן תעשה בשבעה בחדש כו' מאיש שוגה ופתי וכפרת על הבית. לכאורה מה ענין שוגה ופתי לכאן. אך הוא החיטוי וכפרה של העבירות מאיש שוגה ופתי הנרשמים בבהמ"ק כנ"ל. וז"ש על נהרות בבל שם ישבנו גם בכינו בזכרנו את ציון. זכרנו הם המצות שפועלים היחוד כנודע. ואמר הכ' כאשר ע"י המצות ועליות הנשמות המובא בשלשה משמורות הנ"ל מתעוררים חדוה דמאריהון. הנה כשנרצה לעורר שם השמחה בזכרנו את ציון מצד הזכיות והמצות אז יאמרו לנו שירו לנו משיר ציון כנ"ל. אך הנה שם נרשמים ג"כ העבירות והפגמים ואיך נשיר את שיר ה' על אדמת נכר בעבירות כי טמאו את היכל קדשך אוי לאותה בושה אוי לאותה כלימה. וע"ז אמר הכ' ויצא יצחק לשוח בשדהלפנות ערב ענין שדה הוא בהמ"ק כמ"ש רז"ל יצחק קראו שדה וזה שהתפלל לפנות ערב להמציא התערובות עבירות הנראים בבהמ"ק. וז"ש בסדור האר"י ז"ל כי בחצות לילה צועקת רחל בקול מר ונותנת זמירות לקב"ה ע"ש. ענין ב' הפכים הם מצד שני ההפכים של בנ"י. מצד אחד הם הזכיות הנרשמים נותנת זמירות כל הלילה. אבל מצד השני הם העבירות צועקת ובוכה בקול מר. והנה מחמת הפגם אשר שם גדול מאד הנה בעוה"ר זה הי' כח של העובדי כוכבים לבא בהיכל כנ"ל וזה גלות השכינ' שהקדושה העליונה בעוה"ר ירדה ויש להם יד להחיצוני' ע"י הפגם לשלוט חלילה ועי"כ באו גוים בנחלתך טמאו את היכל קדשך כי מצאו שם יד לשלוט בעוה"ר כנ"ל זינא בתר זינא. והנה זהו שאמה"כ משכיל לאסף למה אלהים זנחת לנצח כו' זכור עדתך כו' הר ציון זה שכנת בו. נקודת ציון היא בית ק"ק זה שכנת בו. והנה עתה שאגו צורריך בקרב מועדיך במקום הזה הכל ע"י פגם העבירות שהיו כתובים שם לכן שרפו כל מועדי אל בארץ בשליטתם הנ"ל. וז"ש זאת רעתך כי מר כי נגע עד לבך. הלב הוא הבהמ"ק כמובא במד"ר לכך מר מאד כי שם מגיע הפגם. והנה כן גם בהמצות אמה"כ כי מגיעים עד הלב זה בהמ"ק כמבואר בתפלת שלמה המע"ה כל תפלה וכל תחנה כו' והתפלל אליך אל הבית הזה וכל אשר ידע את נגעי לבבו ע"ש. וז"ש הכתוב והיו הדברים האלה על לבבך. פי' שכל המצות יהיו על לבבך זה בהמ"ק שכולם כאחד יהיו כתובים שם. וכן יעקב אבינו ע"ה כשהגיע למקום בהמ"ק נאמר וייקץ יעקב משנתו שכל התורה והמשנה שלו מצא שם בלי שום חסרון שהי' עולה לגבוה וזהו שהקיץ המשנה שלו ויאמר אכן ישה' במקום הזה עפ"י התורה והמשנה שלי ואנכי לא ידעתי עי"כ וישא יעקב את רגליו. וה' הטוב רגלי חסידיו ישמור א"ס:
<b>במלכים א' י"ח פ' מ"ג. הנה עב קטנה ככף איש עולה מים.</b> יש להבין ענין הדמיון עב קטנה ככף איש מה כוונתו בזה הלא יספיק עב קטנה עולה מים. אכן כשנתבונן על ענין הנאמרים תוארים שמצינו לפעמים נקרא הש"י בתואר אב הרחמים ומלא רחמים ולפעמים בתואר לובש רחמים לובש צדקה. הענין הוא כי כבר כתב עולם חסד יבנה ר"ל כי התחלת כל הבריאה היתה רק מחסד עליון ב"ה שעלה ברצונו הפשוט לברא את העולם להטיב לברואיו להיקרא עליהם רחום וחנון. והנה עיקר הבריאה היתה רק מצד הרחמנות של הש"י שהעלה כביכול הקב"ה בעצמו בלי שום התעוררת מ"נ דלמטה. כי אדם אין לעבוד את האדמה ועל בחי' הזאת הוא נקרא הש"י בתואר אב הרחמים ומלא רחמים כי מדת הרחמנות הזאת מיוחסת לאב לכל העולם. אך אחר שנברא העולם הנה סדר ההנהגה היא תלוי' עפ"י מדות התחתונים אם לשבט אם לחסד כאשר יתעוררו התחתונים במעשה הצדקה וחסד הנה לעומת' הוא מתעורר עליה' מן השמי' בחסד ורחמים וכמ"ש כי צדיק ה' צדקות אהב אשר יעשו בנ"א איש עם רעהו כי לפיהן ישיב גאולתו עמהם וכן הוא אומר אוהב צדקה ומשפט חסד ה' מלאה הארץ ר"ל הש"י ב"ה אוהב צדקה ומשפט שבנ"א עושים כי מדותיו ית"ש הם בלי תכלית ורק בחסד מיעוט שבנ"א עושים מעוררים חסדו הגדול ית"ש לרחם על הארץ וזהו גדולה מצות צדקה כי ע"י דבר מיעוט שנותן לעני מתעורר עי"ז חסדו הגדול וכמ"ש בדבריהם ז"ל האי מעשה דר' תנחומא ע"י שנתן אחד צדקה לגרושתו התעורר חסדו ורחמי שמים להביא מטר על פני הארץ (במד"ר פ' בהר). וז"ש חכז"ל אין צדקה משתלמת אלא לפי החסד שבה כי אף אם הוא נותן דבר מיעוט מ"מ הוא גומל חסד עם כל העולם לעורר עליהם רחמי שמים וכן פרשו הראשונים ז"ל והמן כזרע ג"ד ר"ת "גומל "דלים כי המן בא להם ע"י גמילת חסדים והוא נקרא זרע ג"ד כמ"ש זרעו לכם צדקה וקצרו לפי חסד. והנה על בחי' הזאת הוא שנקרא הש"י ב"ה מלך לובש צדקה לובש רחמים כמ"ש לובש צדקה כשריון בחי' הלבוש כי הרחמנות הזאת הבאה לעולם הוא ע"י כח התעוררת התחתונים שמלבישים אותו כביכול לרחם עליהם ועל כל פליטתינו. וכן חלילה בהיפך ע"י מעשה הרשע מתעורר בחי' הדינין בעולם. וכמבואר זה אצל דור המבול שפירשו רז"ל לא נחתם גז"ד אלא על הגזל. וקשה וכי לא עשו ניאצות יותר מן הגזל ומה בכך כי המה גזלו איש את רעהו הלא כבהמות היער נחשבו אשר שואגים לטרף. אך האמת הוא אם הם היו עושין צדקה זה עם זה לא הי' מתגבר עליהם מדה"ד הקשה רק כשהם לא רחמו זה על זה לכן לא רחם עליהם ה'. וכן מצינו באנשי סדום. נמצא כי עיקר הנהגת העולם תלוי עפ"י מעשה התחתונים והנה ע"ז הוא מ"ש נתון תתן לו ולא ירע לבבך בתתך לו. ר"ל אתה ראה נא לתת ולהרבות צדקה ולא ירע לבבך בתתך לו לאמור למה אתן מפתי ולחמי לאיש אשר איננו ראוי לזה אולי הוא גנב וכדומה. לכן אמה"כ לא ירע לבבך כו' כי בגלל הדבר הזה יברכך ה' אלהיך. ר"ל אם אתה לא תתן לאיש אשר איננו ראוי והגון בעיניך גם הש"י לא יתן לך כי גם אתה איננו ראוי. ואך בגלל הדבר הזה יברכך ויתן לך כאשר אל תדקדק כלום כי מאן דקפיד קפדינן בהדי'. לכן פתוח תפתח את ידך לאחיך לענייך שהם חשובים במעלה ולאביונך שהוא בשפל המדריגה כמבואר בספרים לכולם כאחד פתוח תפתח את ידך. והנה זהו שאמה"כ והנה עב קטנה ככף איש עולה מים כידוע שם ע"ב הוא בחסד וע"י שם ע"ב יבוא מטר והשפעה טובה לעולם כנודע מכוונות ונתתי עש"ב בשדך שם ע"ב. לכך אמר עב קטנה כי כביכול השם ע"ב הוא בבחי' קטנות. ככף איש ר"ל כפי ערך כף הצדקה שנתמעט בעת החטא שלא עשו חסד בעולם וחלילה מתישים כח שלמעלה אבל לעתיד בזמן הגאולה ב"ב נאמר על כן המו מעי לו רחם ארחמנו ר"ל שיתעורר שוב בחי' הרחמנות העצמיות של הקב"ה כמו שהי' קודם בריאת העולם וזהו המו מעי לו בחי' הפנימיות רחמים העליונים רחם ארחמנו. וז"ש אומרים בונה ברחמיו ירושלים. פי' ברחמיו העצומים העליונים כמו שנקרא מלא רתמים אף שלא עפ"י מעשה התחתונים. וע"זאמר זכור רחמיך ה' וחסדיך כי מעולם המה. פי' זכר רחמיך העצומים אשר מאז מעולם בתחלת בריאת העולם המה כנ"ל:

לשבת חזון

<b>בפ' בחקותי אז תרצה הארץ את שבתותיה כו'.</b> הנראה לפרש כוונת הכתוב להורות גודל מעלת יום השבת בזמן הגלות כשבא יום השבת יש שמחה לפני הש"י ב"ה יותר מבזמן שבהמ"קהי' קיים. משום דבשבת קודש נעשה היחוד למעלה גם בזמן הגלות כי הוא קביעא וקיימא ובימי החול כביכול גם הקב"ה בגלות ע"ד עמו אנכי בצרה א"כ כשבא יום ש"ק יש לו להש"י שמחה גדולה שנעשה היחוד ויוצא מהגלות. אבל בזמן שבהמ"ק הי' קיים הי' היחוד נעשה גם בחול אלא בשבת הי' היחוד גדול במעלה יותר א"כ לא הי' שמחה להש"י כל כך . וז"פ אז בזמן הגלות תרצה הארץ את שבתותיה הם השבתים המה לרצון לפני הקב"ה בשמחה גדולה. כמ"ש רב לך שבת בעמק הבכא. ימי המצרים בין י"ז בתמוז לת"ב המה עמק הבכא ואז רב לך שבת יום השבת קודש בימי המצרים הוא יותר גדול מכל ימות השנה. מפני שבימי החול גדול הצער לכן בש"ק נתרבה השמחה למעלה כמ"ש ביום השביעי נתעלה וישב על כסא כבודו. הגם שבנ"י המה בצער אבל להש"י אין לו בש"ק שום צער כלל. נמצא העולה מזה ללמוד שיהי' כאו"א מבנ"י ביום השבת בשמחה כי עיקר הצער של בנ"א צריך להיות על גלות השכינה שהוא בחול עמנו בגלות. אך בש"ק שיש לשכינה הקדושה ג"כ שמחה. ממילא אף אנו יש לנו לשמוח ביום ש"ק כי בזה אנו גורמים למעלה שמחה יותר להש"י ב"ה אם אנו בשמחה:
<b>(ישעיהו א׳:כ״ג) יתום לא ישפוטו וריב אלמנה לא יבא אליהם.</b> הנראה לרמז בזה. דהנה מובא בתד"א ח"א פ' ל' כשתפסו את רשב"ג ואת ר' ישמעאל כה"ג להריגה הי' רשב"ג בוכה ואמר לר"י כה"ג מפני מה אנו נהרגין כעובדי ע"ג וכו' אמר לו ר"י אני אדון לפניך לפעמים יש לנו לשפוט את הדין ולא שפטנו אותו באמת וכו' או לפעמים נכנסנו לבית המרחץ או לאכול ולשתות ובאו באותו הפעם יתומים ואלמנות לתבוע פרנסתן וכו' ונמצאו האלמנה והיתום מעורן וכו' וכתיב כל אלמנה ויתום לא תענון כי אם ענה תענה אותו וכו'ע"ש. והנ"ל ברמז ענין הזה של אלמנה ויתום שהצדיקו עליהם את הדין על זה להריגה. דהנה מבואר במקובלים כי יתו"ם הוא כינוי ליסוד יתום מאמ"א. ואלמנה היא מלכות. בהיותה נקודה קטנה. והנה מבואר בעה"ח בזה הלשון. והנה בזמן חורבן בית שני בזמן עשרה הרוגי מלכות גברו מאד מאד העונות ולא די שלא הי' כח ביד בני אדם התחתונים לברר ניצוצין אלו ע"י תפלתם להעלותם בסוד מ"נ אלא אפי' המ"נ דבינה ירדו למטה וחזרו להתערב בקליפות. וז"ש ובפשעכם שלחה אמכם וע"ז הי' העולם נאבד עד שהוצרך הש"י לתקן העולם וזה הי' ע"י עשרה הרוגי מלוכה ע"כ ע"ש. המבואר מזה כי הוצרכו הקדושים האלו להמסר בגופם ביד הסט"א כדי להעלות מ"נ דז"א מאז ואילך עד ימות המשיח. כי כאשר ראו והבינו אז מעתה איך ירדו העולמות ונפלו מאד ע"כ מסרו נפשם על ק"ה כי על אשר לא היו העלאת מ"נ ואין יחוד בעולמות עליונים הי' העולם חרב לכך הם קיימו במס"נ כל העולמות בחודם וקבלו עליהם את הדין לתיקון העולם כולו. והנה זה שאמר ר"י כה"ג לרשב"ג כי לפעמים בא יתום ואלמנה לתבוע פרנסתן ולא שפטנו אותם רמז להעיר על חסרון דין יתום ואלמנה בטליונים שהוא "יסוד "מלכות כמו שנתבאר יתום נקרא יסו"ד ואלמנה מלכו"ת. והעיר אותו כי לא נעשה היחוד בעליונים כי אין כח ביד תפלת התחתונים להעלות מ"נ כנ"ל לכך צריכין אנו למסור נפשנו בגוף ובפועל ממש למיתה. כי ע"ז אמר הכתוב כל אלמנה ויתום לא תענון הרמוז על ענין עינוי נפש של היחוד אלמנה ויתום כנ"ל. והוא הענין שצעק ר' ישמעאל בקול גדול מאד על מיתת רשב"ג כמבו' בז"ח ע"ש הוא קול הרעש הגדול כשראה אז והבין גודל הפגם ירידת העולמות וכמה נפלו ע"ז התמרמר מאד ולכך אותו הקול לא אתעביר מכורסיא עד דיעביד קב"ה נוקמין ב"ב כמבואר שם בז"ח כי כן מסירת נפשם הוא לתיקון עולמים עד דיעביד הקב"ה נוקמין בביאת משיחנו כמ"ש בע"ח לעיל. וזה הכוונה שאמר הרגו אותי תחלה כדי שלא אראה במיתת חבירי ר"ל כי הי' סבור אולי במסירת נפשו לבד יהי' די להעלות מ"נ והתיקון העליון ולא יהי' צריך להמית גם את חבירו. וזהו שכ"א רצה למסור נפשו מקודם כדי שלא יצטרך לראות במיתת חבירו כי גם אולי במיתת אחד מהם יהי' די כנ"ל. וזה הוא הענין שאמרו בגמ' אצל הרוגי ביתר משום דלא אתאבלו על חורבן ירושלים ר"ל שלא שמו את לבם על נפילת כל העולמות כי אין יחוד בעליונים עי"כ הבהמ"ק חרב בסוד והנהר יחרב ויבש. וע"ז הוא שהזהיר הכ' לעולם שפטו יתום ריבו אלמנה. וכן שפטו דל ויתום עני ורש הצדיקו פלטו דל ואביון שכל השמות הללו עני ודל ויתום ואביון נקרא יסו"ד כשהוא בגלות בין החיצונים. ולכך אמר פלטו דל ואביון מיד רשעים הצילו להציל אותו לבל ירד להחיצוני'. וכן אמה"כ יתום ואלמנה יעודד ודרך רשעים יעוות כי לא תלך עוד ההשפעה להרשעים לא כמו שכתוב בעבירה לעבור בריתו חלילה. אך לא יעבור ברית והיחוד חלילה להחיצונים. אך ימלוך ה' לעולם הוא השכינה לכך הללויה. וע"ז הוא שצעק הנביא יתום לא ישפוטו וריב אלמנה לא יבוא אליהם כי אין מי שיגרום העלאת מ"נ והיחוד של יתום ואלמנה ע"כ באה אליהם כל זה. אך במהרה יתגלה עלינו כבוד ה' העושה משפט יתום ואלמנה לגאלנו ולמהר קץ שיבוא משיחנו במהרה בימינו אמן:
<b>מה שמובא בגמ' שר' צדוק התענה ארבעים שנה שלא יחרב הבהמ"ק.</b> וקשה הא לא הועיל כלום כי לבסוף בעוה"ר נחרב. אך כוונתו הי' בכל יום ויום שרק היום לא יחרב ובכל יום התענה על יומו שלא יחרב היום. וכן מצינו בפירוש במדרש איכה אצל ר' אלעזר המודעי שהתפלל כל יום על יומו לשלום. ויש ללמוד מזה דרך לעבדות הש"י שבכל יום תמיד יתפלל האדם להנצל היום מיצה"ר ולמחר על יום מחר כי אם יתפלל פ"א אי אפשר רק לעשות משפט ה' דבר יום ביומו כנ"ל:
<b>כפה פרשה לעני וידיה שלחה לאביון.</b> הנ"ל דהנה כבר בארנו בפסוק אל תנאץ למען שמך ואל תנבל כסא כבודך. היינו שישראל מבקשים מהקב"ה שאל יתחלל שמו הגדול בהיותו אתנו בגלות כי אנחנו נקבל עלינו את עול הגלות אך שכבוד הקב"ה לא יהי' בנלות. וזהו הפי' אל תנאץ למען שמך כאשר ידענו ה' רשעינו וחטאינו. אך אל תנאץ ע"ז שגם שמך כביכול בגלות כי אנחנו אינם מבקשים זה רק יהי שמך הגדול מבורך בעליונים אל תנבל כסא כבודך הוא היחוד העליון של או"א כסא כבודך הוא אמא עלאה כי אמא מקננא בכורסיא כי למה לא יהי' היחוד למעלה כמו שאמרו חכז"ל נשבע הקב"ה שלא יבא בירושלים שלמעלה עד שיבא בירושלים שלמטה למה לא יהי' הכסא שלם שלמעלה שהוא רמוז על היחוד שלום כסא הוא שלום בית. והשכינה ג"כ אומרת כן שהיא תקבל עלי' הגלות להיות תמיד עם ישראל אך שהקב"ה לא יהי' בגלות. וז"פ כפה פרשה לעני הוא ע"ד המבואר בתיקונים בגלותא איהי עניא וברי עניים. וכביכול הקב"ה איהי עני כד איהי בר מאתרי' וכו' ובאן אתר איהי עני ואיהי עניא בצדיק דאיהו ברית עכ"ל. הפי' שהשפעה מברית הולך לסט"א כמבואר בספרים וכן הוא בסידור האר"י ז"ל על פסוק מקימי מעפר דל מאשפות ירים אביון סוד צדיק שהוא אביון בימי חול ע"כ להושיבי עם נדיבים וכו'. וזהו פי' עני ורוכב על החמור כמבואר בזוה"ק כמה פעמים. וזה פי' כפה פרשה לעני פי' השכינה פורשת כפי" ומבקשת לעני עבור העני כמו שנתבאר לבל יהי' בגלות. וידיה שלחה לאביון עבור בחי' האביון כנ"ל שהיא סובלת הגלות רק שהקב"ה כביכול לא יהי' בגלות כנ"ל:
<b>בפתיחתא איכה רבתי</b>
<small>בשם זקנו הרב הגאון הגדול מו"ה שלמה זלה"ה אבד"ק פינטשוב בהרב המופלג המפורסם מו"ה בנימין זאב וואלף ז"ל באכניר ראב"ד ומנהיג מדינה דק"ק פינטשוב יע"א.</small>
<b>ד"א ויקרא ה' אלהים צבאות לבכי ולמספד זה שנאמר ברוח הקודש ע"י בני קרח אלה אזכרה ואשפכה עלי נפשי וגו' כנגד מי אמרוהו בני קרח למקרא הזה לא אמרוה אלא כנגד כנ"י שאמרה כנ"י לפר הקב"ה רבש"ע זכורה אני בטחון ושאנן ושלוה שהייתי שרויה בה ועכשיו נתרחק ממני וכו' ע"ש.</b> ויש להקשות מה דקאמר כנגד מי אמרוה בני קרח למקרא הזה מה קשי' להו דלמא כנגד עצמם אמרוה שדמוע תדמע עיניהם על חורבן בהמ"ק אשר הורס והודש. ועוד מה שמדייק כנגדמי אמרוה בני קרח דמשמע אלמלא אדם אחר אמרו לא הוה קושי' אבל על בני קרח קשי' כנגד מי אמרוה . ונקדים דאיתא במס' קדושין דף לא ע"ב חמשה בני סמכי הוה לי' לאבימי בחיי אביו וכי הוה אתי ר' אבהו קרי אבבא רהיט ואזיל ופתח לי' כו' אסתייעא מלתא ודרש אבימי מזמור לאסף אלהים באו גוים בנחלתך כו'. וכתבו בתוס' בשם המדרש שאסף אמר שירה על שטבעו בארץ שערי'. משל לשפחה שהלכה לשאוב מים מן הבאר ונפל כדה לבאר והיתה מצטערת ובוכה עד שבאתה שפחת המלך לשאוב ובידה כלי של זהב ונפל אותו כלי שם התחילה הראשונה לשורר ואמרה עד עכשיו לא הייתי סבורה שיוציא שום אדם כדי שהוא של חרם מן הבאר שאינו נחשב ועכשיו מי שיוציא אותו של זהב יוציא כדי עמו כך בני קרח שהיו בלועים כשראו שטבעו בארץ שערי' אמרו שירה אמרו מי שיוציא השטרים יוציא גם אותנו לכך אמר אסף מזמור שהוא ממשפחת קרח עכ"ל. וזהו הוא קושי' המדרש כנגד מי אמרוה בני קרח המקרא זה הלא באמת בני קרח אמרו שירה כי לטובתן נשבר וכאן הי'בני קרח מתאבלים כך על חורבן בהמ"ק. לז"א לא אמרוה אלא כנגד כנ"י דייקא. ודפח"ח:

לתשעה באב



שבת נחמו

<b>נחמו נחמו עמי יאמר אלהיכם. דברו על לב ירושלים כו' כי לקחה מיד ה' כפליים בכל חטאותי'.</b> יל"ד בלשון יאמר אלהיכם הוא מיותר. גם למה שינה ולא נאמר נחמו נחמו עמי נאום ה' כמו בכל הכתוב. גם יש להבין מה שנאמר כי לקחה מיד ה' כפליים בכל חטאותי'. וכי תצא זאת מיד העליון ב"ה להכות כפליים על שום חטא ופשע חלילה הלא כבר נאמר כי הש"י ב"ה רב חסד הוא ומרבה לסלוח מכ"ש שלא יוסיף על אלה מכה רבה. אך הנ"ל בכוונת הענין. דהנה כתיב אצל נחזה ינחמנו ממעשינו ומעצבון ידינו. ויש להבין מה לענין נחמה במקום ההיא. אך הנה זה שורש כל הנחמות של ישראל בהגלות הוא לנחם אותם ולדבר על לבם ולהעיר אזניהם למשיבת נפשם לאמור להם כי אף גם עתה בהיותם בארץ אויביהם גולים מעל שלחן אביהם ואין אתנו יודע עד מה מהתגלות כבוד ה' עלינו ורוח שכינתו בתוכנו כמו בימים הקדמונים. בכל זאת לא שב כבוד ה' מאתנו ולא מאם את זרע ישראל חלילה לעולם ולא רחק מהם. עוד שכינתו בתוכנו והנה זה עומד אחר כתלינו. וכביכול הוא אסור אתנו וקרוב הוא לכל קוראיו אליו וממהר לגאלינו בגאולת עולמים. כאשר אמנם מלבד היסורים והעוני שסובלים הישראל בהגלות ע"י מחרפיהם ולוחציהם. הנה עוד זאת רעה אליהם יותר מכל הרעות אשר כל הימים הם בעצבות ודאבון נפש על כי נעלה הש"י מאתם ומי יודע אם חפץ ה' עוד לגאלנו. כי מה אנחנו ומה בקשתינו להיות מעוררים את האהבה עד שתחפץ. ומי יודע אם כל עבודותינו יעלה ברצון לפני כסא כבודו ואם ישמע עוד אל קולנו והנה כאלה וכאלה יעציבו את לב בנ"י להתרשל מעבודתם כמו שכבר הי' כזה שאמרו מה בצע כי נעבדנו ומה נועיל כי נפגע בו. לכך הנה זה ראשית הנחמה של ישראל ע"י הנביאים להראותם כי ה' אתם בכל מקומות מושבותם ועוד לא סר צילם מעליהם בכל ארץ גלותם וחפץ בעבודתם ושומע עתירתם כל הימים. וזהו המבואר בזוה"ק פ' שמות בענין מרכבת יחזקאל שהראה לו הש"י את כל אלה למען ידעו בנ"י כי גם בתוך הגולה כל המרכבה העליונה עמהם ועי"כ יתחזקו בעבודתם ולא יסירו ממנה לעולם כי ה' אתם. וזה הי' ג"כ ענין נבואת אהרן הכהן במצרים אל ישראל. שזה הי' דרכו להיות אוהב שלום ורודף שלום בין ישראל לאביהם שבשמים כל הימים והוא שהי' מתנבא להם בשם ה' כאשר ראה ה' את עני עמי במצרים כי ירודים ומעונים מאד פן חלילה ישכחו את ה' לכך שלח את אהרן לדבר שלום אל עמו ואל חסידיו ולנחם אותם כי ה' אתם והענין הזה הוא באמת יסוד ושורש העבודה להתחזק ולהקים את שורש העבדות של ישראל בהגלות ולהראותם כי תמיד עיני ה' אל עמו וידו פשוטה לקבל תשובתם ועבודתם. וע"ז הוא ששבח משרע"ה אח"כ את אהרן לאמור ואהרן מה הוא כי תלינו עליו. ר"ל הביטו וראו גודל מעלת אהרן כי רב הוא כי כלכם נתקיימו ותלינו עליו בגלותמצרים וכי הוא החזיק ידכם באמונה לה'. וזה שנאמר בגלות מצרים שאמר להם יוסף אנכי מת ואלהים פקוד יפקוד אתכם והעלה אתכם מן הארץ. וכן בבשורת הגאולה נאמר פקד פקדתי אתכם ואת העשוי לכם. והנה אמרו רז"ל שקבלה הי'בידם שבלשון הזה של פקידה הם נגאלים. ויש להבין מה המעלה של לשון פקידה הלזה. אך הנה רמוז ענין פקידה היא על בחי' היחוד כמ"ש לפקוד את אשתו וז"ש יוסף אע"פ שאנכי בחי' היסוד מת בגלות בכל זה פקוד יפקוד אלהים אתכם בחי' היחוד של כנ"י יהי' תמיד עמכם גם בהגלות ועי"כ תזכו לגאולה. וזהו ע"י פקוד של הגלות יפקוד אתכם להגאולה. וכן הי' באמת שנאמר פקוד פקדתי אתכם ואת העשוי לכם כנ"ל כמ"ש במצרים וירא אלהים את בנ"י וידע אלהים ידיעה היא היחוד וכמ"ש ואזכור את בריתי וכנ"ל. וכן בשאר הגלות נאמר וירא בצר להם בשמעו את רינתם ויזכור להם בריתו וינחם כרב חסדיו וכנ"ל. ועד"ז א"א זכרנו בו לטובה ופקדנו בו לברכה שניהם מורים על היחוד. וכ"נ אתה זוכר מעשה עולם הוא בחי' השפעה והזכרות של מעשי הצדיקים אשר מעולם ופוקד כל יצורי קדם ג"כ רמז על היחוד ע"י יצורי קדם. והבן. נחזור לעניננו הנה שורש הנחמה של הצדיקים מבנ"י הוא להודיעם כי עבודתם נרצה לפני ה' לבל יפלו מעבודתם ע"י הסתרת פנים של הגלות וע"ז צריך התחזקות מאד עדי יתגלה רוח ה' ממרום להופיע עלינו לראות באור ה'. והוא שאמר יוסף וגם פה לא עשיתי מאומה כי שמו אותי בבור. ר"ל כאשר הי' אז בחשכת הבור לא ידע מאומה מכל המעש"ט שעשה כי עדיין לא הגיע העת להופיע אור ה' עליו להראות אהבתו אליו כי נרצה לפניו. לכך אין מי גלה אזנו כי כשר הדבר לפני ה' עד אח"כ בצאתו לחירות עולם. והנה זה שאמה"כ הזורעים בדמעה ברנה יקצורו. ר"ל אף אם עתה בגלות הנה בנ"י זורעים ועובדים בדמעה ועצבות להש"י כי אינם יודעים אם ייטב בעיני ה' אם לא. אבל לעתיד יקצורו ברנה את כל פרי מעשיהם הטובים כי לא יפול מכל דבר הטוב ארצה. ובכן אנו מבקשים ותהי לרצון תמיד עבודת ישראל עמך. פי' שיהי' באמת כן לרצון לעתיד עבודתינו של זמה"ז וכן אחר תפלת שמ"ע אנו מבקשים יהיו לרצון אמרי פי הוא ג"כ על שאנחנו מסופקים אם יעלו לרצון לפני ה'. והנה זהו שנאמר מאז בתחלה נחמה על התחזקות העבודה להש"י לאמור. זה ינחמנו כי בכל תיבת נחמ"ה הוא אותיות נ"ח בראש כי מאז אע"פ שראה ה' כי רבה רעת האדם בארץ ויאמר אמחה אבל נח מצא חן. וכזה יהי' לעתיד שנמצא חן בעיני ה' בב"א. וז"פ הפסוק שהתחלנו. נחמו נחמו עמי יאמר אלהיכם כו' כי לקחה מיד ה' כפליים כו' הוא כמו שבארנו למעלה כי שתים רעות הנה לעמי בהגלות. הא' יסורי הגוף של הגלות. הב' הדאגה והפחד על רצון ה' עליהם ואם חפץ בהם לשמוע אליהם. לכן לעומת שתי אלה ברוך יאמר אליהם בכפליים נחמו נחמו עמי מהיסורים ועול הגלות ואל תבושו ואל תיראו מעבודתכם כי גם עתה הוא עמכם. וגם בהגלות יאמר לכם הנני אלהיכם כנ"ל:
<small>(מכי"ק)</small><br><b>דברו על לב ירושלים כו'.</b> דהנה זהו אחת מן הנחמות שיהי' לע"ל שכל המצות והתורות ותפלות שאנו עושים בגלות ואנו סוברים שאינם עולים למעלה כמו שאמר ר' אלעזר במס' ב"מ דף נ"א מיום שחרב הבהמ"ק ננעלו שערי תפלה כמ"ש סכותה בענן לך מעבור תפלה. גם כי אזעק ואשוע שתם תפלתי. ולעתיד ינחם אותנו הקב"ה ויאמר שעלו כל התפלות לרצון לפניו ית"ש. וזהו ותערב לפניך עתירתינו כו' אנא השב שכינתך לציון עירך. ר"ל אז כשתשוב השכינה לציון יערב לפניך עתירתי של היום ויתגלה כי נתקבל ברצון לפניך. וזהו והשב את העבודה לדביר ביתך ואישי ישראל ותפלתם מהרה תקבל ברצון שאז יתגלה כי תפלתם של היום מהרה תקבל ברצון. וזהו שאמה"כ זה ינחמנו ממעשינו ומעצבון ידינו לעתיד יהי' לנו נחמה ממה שנעשה עתה בעצבות כי הכל לרצון לפניו כנ"ל. וזהו נחמו נחמו עמי כו' דברו על לב ירושלים. פי' לעתיד יתגלה בהנחמה כי מה שתדברו היום בתפלתכם הוא על לב ירושלים כמ"ש והתפללו אליך אל המקום הזה יכוון לבו כנגד ירושלים.
א"י <b>נחמו נחמו עמי יאמר אלהיכם. דברו על לב ירושלים כו'.</b> כי בכל לילה השכינה מקוננת על ירושלים. ובכל לילה ולילה הקב"ה מנחם אותה נחמה אחר נחמה כי בזה יגדל הנחמה לעתיד. כי גם אדם אינו מוציא דבריו לבטלה על אחת כמה וכמה מלך מה"מ הקב"ה. ומכל נחמה ונחמה יהי' התשועה לעתיד תשועה חדשה לעצמה. וזהו נחמו נחמו הרבה פעמים. וזהו דברו על לב ירושלים כו'. דבר זה תאמרו לה כו':
<b>להבין מה שאנו אומרים לישועה ולנחמה.</b> הלא צריך להיות בהיפך כי הנחמה הוא קודם הישועה כי בהגלות צריך הנחמה על העבר והבטחה על הישועה כמ"ש בכל המקרא. אבל אחר הישועה למה צריך נחמה. אך הנה כתיב ושלמתי לכם את השנים אשר אכל הארבה והילק כו'. הפי' הוא כי הנה כתיב ושאבתם מים בששון ממעייני הישועה. ופרש"י בשם התרגום יונתן ותקבלון אולפן חדת ממעייני הישועה כי ירחיב לכם לבבכם ע"י הישועה הבאה להם ויתגלו להם רזי התורה שנשתכחו בהגלות ע"י הצרות עכ"ל. כי זה הענין הלימוד החדש הצריך לעתיד כמו דרך משל בן מלך שנשלך מקטנותו בין בני הכפר ונתגדל בלשון הכפר ובנימוסי מנהגם הגם אשר לא נכון. ואח"כ כאשר נתגדל וזכה בן המלך ושב אל בית אביו וחצר כבוד מלכותו ויתלמד מחדש חכמות וטכסיסי המלכות הראויות לו. הנה אז הרע לו מאד בנפשו על אבדן ימים ושנים אשר עברו עליו בין יושבי הכפר בלא דעת ובלא תבונה. כן הוא בשוב ה' את שבות עמו ונזכה לראות לחזות בנועם ה' ולבקר בהיכלו ולהבין עמקי וטעמי סודות התורה היקרים והנעימים הראויות לבנ"י יחידי סגולה ואז נשוב אל לבבינו אבדן ימינו בחשכת הגלות בלא דעת ובלא תבונה אשר לא ידענו חסרוננו הנה ע"ז אמר ושלמתי לכם את השנים הש"י ישלים לנו בשלימות גם השנים שעברו בהגלות. וזהו לישועה ואח"כ יהיו צריכים נחמה על השנים שעברו בהגלות כי ינחם ה' את עמו וישלים להם התורות וכל הקרבנות שחסרו בהגלות. ואת מוספי יום השבת הזה ויום החודש הזה וכו' נעשה ונקריב לפניך בהגאולה בב"א:
<small>(מכי"ק)</small><br>א"י <b>נחמו נחמו עמי יאמר אלהיכם. דברו על לב ירושלים וקראו אלי' כי מלאה צבאה כי נרצה עונה כי לקחה מיד ה' כפליים ככל חטאותי' וכו' ונגלה כבוד ה' וראו כל בשר יחדו כי פי ה' דבר.</b> הדקדוקי' רבו הכפל במלת נחמו. גם מהו הלשון מיד ה' הול"ל מה' מהו מיד ה'. גם מה שעמדו המפרשים מהו ענין בכפליים וכי חשיד קב"ה דעביד דינא בלא דינא. גם מהו הלשון של נתינת הטעם שלכן נרצה עונה כי לקחה כפליים דמשמע אם לא לקחה כפליי' לא נרצה עונה. והדבר צריך ביאור. ונקדים דברי המדרש חטאו בכפליים דכתיב חטא חטאה ירושלים ולקו בכפליים ונתנחמו בכפליי' דכתיב נחמו נחמו עמי וכו'. גם הדברי' האלו תמוהים מהו כפל שחטאו בכפליי' דכתיב וכי חטא אחד עולה לשנים. ואם הפי' שלא חטאו רק ב' פעמים זהו קשה יותר מהראשונה בוודאי הי' הקב"ה מוותר כמבואר עלשלשה פשעי ישראל וכו'. ועוד שהוא נגד כל הנביאים שמבואר מה חטאו. ולזה נקדים להבין הפסוק במיכה. מי אל כמוך נושא עון ועובר על פשע וכו' כי חפץ חסד הוא ישוב ירחמנו יכבוש עונותינו ותשליך במצולות ים כל חטאתם ע"כ. מהו ענין מצולת ים וכי אנו צריכין לתת עצה להש"י היכן ישליך העונות. גם למה צריך השלכ' ימחוק העונות וכי דבר ממש הוא שיהי' שייך בהם השלכה ולמה דוקא במצולת ים. וגם מצינו בהתורה בהיפך שמבואר וסמך אהרן את ידו על ראש השעיר החי ונשא את כל העונות בנ"י וכו' אל ארץ גזירה וכו' הרי שעונות נשלחים למדבר. גם כפל הלשון עובר על פשע מהו הכוונה עוד ישוב ירחמנו (גם דקדוק הלשון באלשי"ך ישוב ירחמנו בלשון נסתר ותשליך בלשון נכח והול"ל וישליך) גם להבין לשון הפסוק וזרקתי עליכם מים טהורי' וטהרתם כו' ומכל גלוליכ' אטהר אתכם מהו ענין מים טהורי'. גם להבין נוסח התפל' מה שאנו אומרים אחר פרשת העקידה ונאמר מי אל כמוך נושא עון ועובר על פשע וכו' ותשליך במצולת ים כל חטאתם במקום אשר לא יזכרו ולא יפקדוולא יעלו על לב לעולם ג"כ תמהו בזה. גם להבין מה שמצינו טהרה במים. והנראה בכל זה דהנה מבואר בספרים שמכל מצוה נברא מלאך אחד כמבו' בש"ם ותד"א בא"ז פ"ג וכיצד יעשה אם עושה אדם עצמו צדיק ומדבד אמת מוסרין לו מלאך שהוא מתנהג עמו בדרך הצדיקים ומדבר אמת ואם עושה האדם עצמו רשע לכחש ולדבר שקר מוסרין לו מלאך שמתנהג עמו בדרך רשעים ומכחש ומשקר ע"ש. וכמ"ש כי מלאכיו יצוה לך לשמרך כו'. והנה התועלת מהמלאך הזה הוא לכמה דברים. הא' שהמלאך מסייעו לכמה מצות מכאן ואילך וע"ז אמרו מצוה גוררת מצוה כמבו' במפרשים. הב' גם משמרו מהחטא מחמת שא"א לילך עם רשע ונותן מחשבות טהורות בלב האדם לילך אחר מצות ולברוח מן העבירות. הג' שעולה למעלה ומדבר טוב על האדם כמ"ש אם יש עליו מלאך מליץ אחד מני אלף. ויש לפרש בזה הפסוק בפ' העקידה. וישלח אברהם את ידו ויקח את המאכלת לשחוט את בנו ויקרא אליו מלאך ה' מן השמים וכו' וישא את עיניו וכו' ויעלהו לעולה תחת בנו ויקרא מלאך ה' אל אברה' שנית מן השמים ויאמר בי נשבעתי נאום ה' כו' כי ברך אברכך וכו' אמאי לא אמרו המלאך הראשון הכל בפעם אחת. ולהנ"ל נכון שמלקיחת המאכלת מצוה הזאת נברא מלאך והוא הדובר אליו ולאחר הקרבת הקרבן נברא מלאך חדש גבוה משל הראשון שהרי לא נגמר המצוה ביצחק רק במחשבה אבל אח"כ כשעשה המצוה בשלימות להקריב האיל תחת בנו ממש ואז נברא מלאך גבוה ורצה הקב"ה לשלוח הברכות האלו ע"י מלאך הגבוה. וק"ל. וגם אפשר לפ' בזה הכתובי' אצל הגר מה שבא לה מלאך אחר מלאך ותאמר מפני שרה גברתי אנכי בורחת ראה הקב"ה את צדקותי' שעדיין חושבת שרה לה לגברת בזה עלתה למדריר גדולה מזה הדבור נברא מלאך חדש ויאמר לה מלאך ה' שובי אל גבירתך והתעני תחת ידי' ומשקבלה על עצמה להתענות תחת ידי' אין לך נסיוו גדול מזה נברא מלאך גבוה יותר מהראשון וכן מלאך השלישי מסתמא נתנה הודאה לקב"ה על מה שהבטיח' שזרע' לא יספר מרב. ובזה מבואר תשלום הפסוק כי שמע ה' אל עניך במה שהכנעת עצמך לקרות לשרה גבירתי ולהתענות תחת ידי' שהו"ל לכתוב כי ראה את עניך דהיינו שענתה שרה גבירתה. הדבור הזה הועיל לה. ובזה מבוא' הפסוק ויאמר הגר אי מזה באת ופרש"י יודע הי' אלא ליתן פתחון פה וכו'. הכוונה בזה שיהי' לה נסיון אם היא עדיין תקרא לשרה גברתי. ולכן הוצרך לשאול לה כדי שתשיב להמלאך מפני שרה גבירתי אנכי בורחת. וכן לאידך גיסא אם ח"ו עובר עבירה נברא משחית לחבל ר"ל וכמ"ש בבלעם בהליכתו לקלל את בנ"י נברא מלאך המשחית וז"פ אנכי יצאתי לשטן לך. מהו הפי' יצאתי הול"ל אנכי עומד לשטן מה ענין יציאה. ובזה יובן שהמלאך התנצל שנברא בשבילו לשטן שאין לו נחת מזה ואין להמלאך נייחא לחזור למקומו לשרשו עד שינקום ממנו נקמתו כמ"ש בס' תומר דבורה ע"פ הזוהר וסר עונך וחטאתך תכופר שהמשחית עומד ומבקש ממנו פרנסתו שהשי"ת יעשה נקמתו בבן אדם והשי"ת נותן לו פרנסתו שימתין לו עד שיעשה תשובה. וז"פ נושא עון ועובר על פשע כמבואר בס' הנ"ל באריכות. כמבואר בזוה"ק על פסוק גם ה' העביר חטאתך לא תמות וכו'. והנה זה לעומת זה כמו במצוה עושה המלאך ג' פעולות. הא' שמציל את האדם ממקרים רעים. הב' שמצילו והולך עמו לשמרו שלא יבא לידי עבירה ח"ו. הג' שעולה לפני ה' וממליץ טובה עליו שהוא הנברא מן המצוה זו ומזה בא כמה מיני השפעות וישועות מזה. והנה להיפך מזה ג"כ יש לו ג'מעלות הנ"ל. הא' שמזיקו כנ"ל כמו שמצינו בבלעם. הב' שעולה ומסטין וכנ"ל וכמ"ש בזוה"ק. הג' שמכשילו בעבירות ומכניס בלבו הרהורים רעים. וזה שבשר הנביא שיסיר לב האבן מבשרכם. ולפעמים מתלבשים בבני אדם רעים והם מיסרים אותו ביסורים קשים ורעים ר"ל כמ"ש תיסרך רעתך. ולפעמים מתלבש בבר אדם שהם נראים לו כאוהבים ומחטיאים אותו והנה אמרו חכז"ל העוקר ע"ג צריך לשרש אחרי' דהיינו אם יניח השורש הולך וגדול אח"כ כן הענין ג"כ בחטאים שכל זמן שלא קבל עליו יסורים מידי מחשבה אי אפשר לצאת יום ויום בא מחדש דלמא ישמע היום ר"ל: [ע"כ נמצא כת"י ישן וחסר הסיום חבל על דאבדין]
<b>קול קורא במדבר פנו דרך ה' ישרו בערבה מסילה לאלהינו.</b> פי' כי צריך האדם לישר כוונתו לשמים אף בדבר שהוא ערב לו בתענוגי עוה"ז. וזהו ישרו בערבה שהוא בדבר הערב לו ומתוק לחכו יהי' מסילה לאלהינו עיקר כוונתו לכבוד שמים להתענג עי"ז בעבודת הבוראב"ה. וזה שאמה"כ ראה למדתי אתכם חוקים ומשפטים כו' לעשות כן בקרב הארץ ר"ל עיקר העבדות לעשות כן ולקיים אותם בקרב הארץ הגשמי הלזו בעניני מעשי הארציות כאכילה ושתיה לכוון בהם לשמים כנודע. וזה הוא חכמתכם ובינתכם לעיני העמים ואמרו רק עם חכם ונבון הגוי הגדול הזה שהם אוכלים ושותים ואעפ"כ הוא נחשב להם לעבדות ומעלה יתירה לפני הש"י ב"ה:
<b>בגמ' שבת עתידה תורה שתשתכח מישראל שנאמר הנני יוסיף להפליא את העם הזה הפלא ופלא ואבדה חכמת חכמיו וכו' ע"ש בגמ'.</b> ויש להבין מה זה הענין הפלא ופלא הגדול שצריך לזה לאבד חכמת חכמיו הלא זה מדרך העולם והטבע לשכוח למודו אם לא יחזור אחריו ומה פלא הוא. אך הנראה לבאר דהנה זה מצינו בסדר הנהגת הבריאה שהוא יש מאין הנה האין וההעדר הוא סיבה להיש והנמצא אח"כ וכמו שהי' מאז בתחלת בריאת העולם כן הוא תמיד כאשר הדבר הצריך להתעלות יותר גבוה במעלה או בגידול צריך הוא מקודם להתמעט יותר וכמבואר זה הענין בכל הנמצאים שבעולם. ומה גם להיודעים בסוד ד' בענין מיעוט הירח כיל"ח הנה כי כן הלא כבר הבטיח הש"י ב"ה לפאר ולרומם ולהדר את עמו ישראל בעת יתגלה כבוד מלכותו במהרה בביאת משיחנו ב"ב. לכך טרם עלותם במעלות הר בית ד' ומקום קדשו צריכים הם לבחי' אין הקודם להוי' של אח"כ כנ"ל. וזה הי' ענין חורבן בהמ"ק של בית שני כי אחרי אשר כבר הבטיח הש"י ע"י נביאיו את גודל כבוד הבית האחרון כמ"ש ואני אהי' לה חומת אש סביב וכיוצא מהפסוקים המורים ע"ז. נמצא כי א"א להיות הבית האחרון העתיד בגודל המעלה זולת אחר ההעדר המוקדם לה להויה. וגודל ההעדר הוא סימן לגודל ההויה שלאח"כ לכך נחרב כולו מאז כדי שיתבנה במהרה ביתר שאת ויתר עוז לאין שיעור וא"ם. נמצא כי הרעה זאת של החורבן הוא הקדמה הטובה והנעלה לרב הטובה העתיד לבא ב"ב. וזה הוא הענין ג"כ בעניני התורה ועבודה. כי א"א לקבל אור הגדול של לימוד התורה מחדש אם לא יתבטל להיות כאין אצלו מה שלמד כבר. וכל עוד שיגדל האין יגדל אח"כ ההויה והיש כמו שבארנו. לכך כאשר לעתיד יתגלה כבודו לעיני כל בשר יחדיו בתורה אשר יאיר עינינו לדעת סודות העליורם הצפונים בה. הנה ע"ז אי אפשר להשיג המעלה הזאת הגבוה שהיא נקראת פלא מעלמא דאתכסיא אם לא שישתכח לימוד התורה שלמד עד הנה. ואז החכמה מאין תמצא מבחי' אין תמצא החכמה העתידה ב"ב להתגלות. הנה זה הדבר שאמרו חכז"ל עתידה תורה שתשתכח מישראל כי להיותם מקבלים אור הגדול של התורה העתידה צריכים לשכוח את שלמדו כבר ולהיותם בחי' אין הגמור. וזהו שאמר הכתוב הפלא ופלא ר"ל כי התורה העתידה תהי' בבחי' גבוה מאד מאד מעלמא דאתכסיא הנקרא הפלא ופלא ולכך אמר הכתוב בכרכה העתידה והטובה שיהי' כי יוסיף להפליא את העם הזה הפלא ופלא לזכותם לאור תורה הגדול. לכך צריכין להיות תחלה ואבדה חכמת חכמיו בבחי' אין הגמור כנ"ל ואז עי"כ יזכו לאור הפלא ופלא כנ"ל. וז"ש במדרש איכה. קשה סילוקן של צדיקים לפני הקב"ה הקב"ה יותר מחורבן בהמ"ק ע"ש. הכוונה כמו שבארנו כי להדבר הצריך להתעלות יותר צריך ההעדר יותר ולכך הנה מעלת הצדיקים אשר יתעלה לעתיד אין לשער ואין לספר עין לא ראתה אלהים זולתך וזהו יותר גבוה ממעלת ביהמ"ק כי הלא הבהמ"ק נעשה רק עבור הצדיקים ולכך גם ההעדר והאין הוא להם יותר קשה מכולם. וזהו הפי' קשה סילוקן של הצדיקים יותר מחורבן בהמ"ק. כי כן באמת לעומת זה יזכו למעלה יותר גבוה מבנין בהמ"ק לכך אצל בהמ"ק נאמר רק פלא אחד ואצל הצדיקים נאמר שתי פליאות ע"ש. כי עיקר מיתתם היא להפליא להחיותם כמש"א חכז"ל והמתים להחיות. נמצא כי המיתה צורך החיות והחורבן הוא צורך הבנין העתיד להיות ושכחת התורה היא צורך התחדשות הפלאים להיות. ובזה מרמז ג"כ מה שאנו קוראין תמיד פ' ואתחנן אחר תשעה באב ששם קורין עשרת הדברות השניות כי הכל עולה בקנה אחד להתחדשות התורה בעשרת הדברות השניות בבנין בהמ"ק בב"א. וז"ש ג"כ ויהי בשמעכם את הקול מתוך החשך החש"ך הוא שכח"ה כי אי"א לשמוע את הקול מחדש רק לעשות עצמו בבחי' שכחה כמו שלא למד כלל עדיין. וז"ש בגמ' אצל ר' זירא שהתענה ארבעים תעניות שישכח הלימוד של בבל כדי לקבל אח"כ הלימוד של ארץ ישראל במעלה יתירה ונשאה. וזהו שאמה"כ אל יתהלל חכם בחכמתו וכו' כאלו כבר יש לו חכמה רק יבטל את עצמו כאין ואפס אז ישיג להשכל וידוע אותי. וזהו ערן ברכת התורה בכל יום מחדש כמי שלא למד עדיין דבר ובכל יום יהיו בעיניך כחדשים. אז ברוך ד' יום ויום כנ"ל. והבן:
<b>בפ' וישלח העונה אותי ביום צרתי ויהי עמדי בדרך אשר הלכתי.</b> הנראה ברמז הכתוב דהנה כתיב ועונה לעמו ישראל בעת שועם אליו הרמוז בזה על גודל אהבת הש"י את עמו ישראל אשר גם בהיותם עתה בגלות לא מאסם ולא געלם וכביכול שוכן אתם והיחוד נעשה למעלה גם בזמה"ז לטוב להם לישראל כל הימים. וזה לשון עונה כלשון ועונתה לא יגרע. כי גם בגלות עונתם לא יגרע כמ"ש ואף גם זאת בהיותם בארץ אויביהם לא מאסתים ולא געלתים לכלותם להפר בריתי אתם. כלומר שאין היחוד מופר גם בלילות וזה לשון בריתי. ת"ש ותטמא הארץ ואפקוד עונה עלי' פי' אע"פ שתטמא הארץ אפקיד עונה עלי' לשון פקידה הוא היחוד כי עונתה לא יגרע כנ"ל. והענין הגדול הזה הוא שפעל יעקב אבינו ע"ה ברוב קדושתו ותפלתו עבור כלל ישראל להיות השכינה הולכת עם ישראל תמיד בכל מקומות גלותם ולהיות היחוד נעשה גם ביום צרה כמ"ש העונה לעמו ישראל בעת צרה גם בעת צרה נעשה העונה להיות היחוד נעשה בהשכינה כל הימים להחיות את ישראל בהגלות ולהיותם נענים בעת צרתם ע"י שקרוב ד' בכל קראנו אליו. וז"ש ביום צרתי אקראך כי תענני כי היחוד נעשה גם ביום צרה. וזה הי' ענין הכרובים ביום שנחרב בהמ"ק היו מחוברים כמער איש ולויות כמבואר בגמ' לרמז בזה על כל זמן הגלות שיהי' היחוד נעשה תמיד כי הלא אין לך יום צרה גדולה יותר מיום שנחרב הבהמ"ק ואעפ"כ היו הכרובים האלו לאות על היחוד העליון. וז"ש יענך ה' ביום צרה כי תמיד גם ביום צרה יענך כי עונה נעשה לעמו ישראל בכל עת שועם אליו. והוא כמ"ש כי רגע באפו חיים ברצונו פי' אף אם רגע ח"ו יעלה האף הנה מ"מ הלא הרצון העליון הוא תמיד לטוב על ישראל והרצון הוא למעלה מבחי' האף. וז"ש אם קפץ באף רחמיו סלה. אעפ"י שקפץ באף נראה כביכול ח"ו ככועם הנה רחמיו הם סלה גם בשעת הכעם. והענין הזה נודע כי באותו היום שחרב בהמ"ק בכעם הגדול ר"ל באותו שעה נולד משיח כמבו' בגמ' וכזה הי' אצל עשרת השבטים בני יעקב אעפ"י שאז מכרו את אחיהם וכולם היו עוסקים בשקים ותעניתם בכ"ז אז נברא ונצמח אורו של משיח בן דוד ע"י יהודה ותמר שזה רומז על יחוד העליון כמבו' במ"א. וזהו שאמר יעקב העונה אותי ביום צרתי כנ"ל כי הוא פעל כל זאת. וז"ש כי לך ד' הוחלתי כי אתה תענה ד' אלהינו ע"י היחוד. וז"ש והי' טרם יקראו ואני אענה כנ"ל. וע"ז אמרו חכז"ל הקורא ק"ש בעונתה לקרב היחוד כנ"ל. והבן:
<b>ישעי' ס"ו שמחו את ירושלים וגילו בה כו' שישו אתה משוש כו' למען תינקו ושבעתם משוד תנחומי' למען תמוצו והתענגתם מזיו כבודה. כי כה אמר ד' הנני נוטה אלי' כנהר שלום וכו' וינקתם כו' כאיש אשר אמו תנחמנו כן אנכי אנחמכם ובירושלים תנחמו וראיתם ושש לבכם וכו'.</b> הדקדוקים בפסוקים הללו בכפילת הדברים מבוארים למבין. אך להבין כ"ז הנה עוד אמרו חכז"ל שישו אתה משוש כל המתאבלים עלי' כל המתאבל על ירושלים זוכה ורואה בשמחתה וכו'. ויל"ד בלשונם שאמרו זוכה ורואה לשון הוה ולא אמרו יזכה לראות בשמחתה. וכן בלשון הכתוב אמר ג"כ שמחו. שישו. ואח"כ בלשון עתיד. אך לבאר כל זה. הנה נודע בשם הבעש"ט פי' הכ' ימלא ד' כל משאלותיך שהכוונה שכל משאלות האדם צריך להיות רק לכבוד השם יתעלה שימלא השם הוי' ב"ה כי לע"ע בגלות אין השם שלם ואין הכסא שלם. וזפ"ה ימלא ד' שיהי' השם מלא בהיחוד זה יהי' כל משאלותיך. כי אמנם אך זה צריך האדם לכוון בכל מעשיו לשם יחוד קוב"ה לאוקמי שכינתא מעפרא. ונבאר עוד הסיפא דקרא הנ"ל עתה ידעתי כי הושיע ד' משיחו יענהו משמי קדשו וכו'. דהנה מבואר בזוה"ק בענין תיקון שלשה משמורות וז"ל שם. משמרה ראשונה אינון מלאכין דאמרי שירתא בריש לילא ומאי קאמרי לד' הארץ ומלואה כו' מי יעלה בהר ד' כו' נקי כפים ובר לבב כו'. בגין דכד ליליא פריש גדפוי כו' כל בני עלמא כו' ונפקי נשמתיהו לסלקא לעילא ואינון מלאכין קיימין ואמרי מי יעלה בהר ד' וכו'. וכד נשמתין נפקין בעאן לסלקא לעילא ואי לא זכיין אינון דחיין לון לבר וכו' ע"ש. ואינון נשמתין דצדיקייא אזלין ושאטן לעילא ופתחין לון פתחין וסלקין לון לגו ההוא אתר דאקרי הר ד' כגוונא דרזא דהר הבית לתתא. ומתמן עאלין לגו ההוא אתר דאקרי מקום קדשו וכו' ע"ש. משרייא תנינא אתמנא בד' שעתי אחרנין כו' ואעל קב"ה בגנתא דעדן ואלין אינון אבלי ציון ואינון דבכו על חורבן בי מקדשא וכו' ע"ש בזוה"ק פ' ויקהל. ובזוהר חדש מסיים ויהי בחצי הלילה ויחרד האיש וילפת וכו' והנה אשה שוכבת מרגלותיו שכיבת לעפרא כו' כדין בההיא שעתא איהי אתערת לגביה והוא שאיל לה מי את בתי בגלותא ותאמר אנכי רות אמתך מרוות בצערין מרוות במכאובין וכו' ע"ש חי ד' שכבי עד הבקר וכו' והי' אם יגאלך טוב יגאל. ליני הלילה בגלותא ואנהיגי בניך תמן באורייתא ובעובדין טבין ואם יסהדון עלך עובדין טבין למפרק לך פריק ואם לא וגאלתיך אנכי ע"ש. המבו' מדברי הזוה"ק האלו כי נשמות הצדיקים הן המה זוכים לעלות בכל ערב אל הר בית ד' ומקום קדשו בסוד קב"ה ושכינתי' ורבבות מלאכי קודש המתעוררים על חירבן ציון וירושלים והן המה עבדי ד' העומדים בבית ד' בלילות בג"ע בהיכל משיח להצטער בגלות ישראל וגלות השכינה עד שמתעוררים רחמי הש"י ב"ה על כנ"י לנחם אותה ולדבר על לבה כי מהרה יגאל אותנו בקרוב כמבואר שם בז"ח ע"ש. והנה אמנם זה הוא ע"י שכל ימי הצדיקים בחייהם הנה אך זה כל ישעם וכל חפצם וכוונת לבם בטבודתם ליחדא קוב"ה ולאוקמי שכינתא מעפרא. ע"כ כפי ערך מחשבתם ועבודתם כל היום כן המה זוכים בערב לעלות במרום שבתם אל מקומם הנכון להם וכפי הצער ומרירות נפשם ויגונם על גלות השכינה כך הם מעוררים רחמי הש"י על הגאולה במהרה. כי מיד קרובה ישועתו לבא כי למעלה הכל נכון העתיד וההוה הכל שוה. אך ע"י הבקשות ותחנונים של הצדיקים הם עתה המעוררים הגאולה למהר ולבשר שלום אל השכינה ואל עמה כמו שנתבאר. וכמו שמובא המעשה של ר' אברהם הלוי. כי במרירות נפשו על חורבן בית אלהינו אצל הכותל מערבי נתעלף. ואחרי שראה עטוי' כאבילה וראשה חפוי. מיד ראה אותה מעוטפת בכל בגדי כבוד בספיר ויהלום. ע"ש בס' עמק המלך ובס' אור הישר. כי כן הדבר באמת כי הצדיקים במרירות נפשם וצערם על קבה"ו הם המעוררים מיד הגאולה העתידה לבא אל השכינה. וז"ש קול ברמה נשמע רחל מבכה על בני'. ר"ל כאשר הקול ברמה נשמע כי רחל מבכה על בני'. וזה נשמע ע"י הצדיק שלמטה אז מיד נאמר אח"כ כה אמר ד' מנעי קולך מבכי ועיניך מדמעה וכו' ושבו בנים לגבולם ע"י התעוררת שלמטה מתעורר מיד הנחמה שלמעלה על השכינה. ועד"ז צעק הנביא כי רחק ממני מנחם משיב נפשו ר"ל אין איש שם על לב להצטער בגלות השכינה לגרום לה דברים טובים ונחומים כנ"ל. והנה זה המבואר בזוה"ק בר"מ פ' פנחם וז"ל ובזמנא דאתחריב בי מקדשא אקמוה דעבדים חפו ראשם ונתדלדלו אנשי מעשה ודאי אנשי מעשה אתקריאו על שם מטרוניתא דאיתמר עלה רבות בנות עשו חיל ואת עלית על כלנה. אבל אי אית צדיק דזכווי ועובדוי לאנהרא בהון מטרוניתא ולמפשט מינה לבושי קדרותא דפשטין ולקשטא לה בלבושין דגוונין נהירין ברזין דאורייתא וכו' ובההיא זמנא סליק מינה רוגזיה דברי' וחמת המלך שככה ויימא לה מלכא בצלותא דעמידה קמי' מה שאלתך וינתן לך ומה בקשתך בההוא זמנא שאלת על פורקנא דילה ובנהא ועמה הה"ד תנתן לי נפשי בשאלתי ועמי בבקשתי. וז"ש בכה תבכה בלילה ודמעתה על לחיה אין לה מנחם מכל אוהבי' ופירש"י מתוך שהיא בוכה תמיד דמעתה. על לחייה. הכוונה כמו שבארנו כי השכינה בוכה תמיד כי אין לה מנחם מכל אוהביה. ר"ל כי אין צדיק בארץ אשר מצטער עבורה לגרום על ידו נחמתה כמ"ש. כי אם היו צדיקים מצטערים עלי' ומתפללים עבורה אז היו מעוררים מיד את נחמתה וזהו שמקוננת כי אין לה מנחם מכל אוהבי'. כי אמנם כן צריך להיות מחשבתו לכוון רק עבור כבוד ד' וכנ"י לא זולתו כלל. וכמ"ש אפם בלתך גואלנו לימות המשיח ר"ל מי שאינו מכוון שום דבר אפס בלתך וכבודך יתעלה זה הוא גואלנו לימות המשיח כי מיד הוא מתעורר להביא המשיח כנ"ל. וז"פ ומביא גואל לבני בניהם למען שמו באהבה. פי' זה הצדיק הוא המביא הגואל שאינו מכוון רק למען שמו באהבה. וז"ש החכמים כל ימיחייך להביא לימות המשיח. פי' להביא לימות המשיח כל ימי חייך לעורר בכל ימי חייך הרחמנות שלמע'על השכינה למען הביא מיד ימות המשיח לנחם את השכינ' כנ"ל. וזה שאנו מתפללים יהי רצון כו' שנשמור חוקיך בעוה"ז ונזכה ונחי' ונראה ונירש טובה וברכה לחיי עוה"ב. פי' שנירש עתה ונזכה בימינו לעורר שני ימות המשיח וחיי עיה"ב כמו שא"א אתה הוא בעוה"ז ואתה הוא לעוה"ב. פי' אתה הוא עם הצדיק שהוא בעוה"ז והוא בעוה"ב גם בעוה"ז נחשב לו העולם העליון בא לו כבר כנ"ל. וכן משה רבינו ע"ה אמר אז ישיר משה ובני ישראל את השירה הזאת כו' כי השירה הזאת מוסב על העתיד והוא שר עתה את השירה שלעתיד כאלו כבר באה הגאולה. וז"ש יראו עינינו וישמח לבנו כו" בישועתך כו' באמור לציון מלך אלהיך. פי' שיראו עינינו עתה וישמח לבנו בהישועה של עתיד. כי מיד נתעורר הישועה של אמור לציון מלך אלהיך כמ"ש. וזה הפי' יהי כבוד ד' לעולם ישמח ד' במעשיו פי' שהקב"ה משתעשע עם הצדיקים ומשמחם בהגאולה שיהי' כבוד ד' לעולם וזה ישמח ד' במעשיו הם הצדיקים שנקראים מעשי ידי להתפאר. וז"ש אוהבי ד' המחכים בבנין אריאל וכו' נוטרי ליום השביעי זכור ושמור להקם שמחם בבנין שלם באור פניך תבהיקם. ר"ל אוהבי ד' הם הגורמים היחוד של זכור ושמור והם המחכים ונוטרים ליום השביעי העתיד לבא שיהי' היחוד בשלימות וקיום. וז"פ זכור ושמור להקם ומבקשים שגם עתה שמחם מיד בבנין שלם בהגאולה העתידה שיגרמו מעשי' הטובים לעורר מיד כל הטוב העתיד להיות. וז"פ השיבה לי ששון ישעך פי' אחרי כל המרירות שהצטער על הגלות מבקש השיבה לי השמחה והששון של ישעך להראות לי הגאולה כי במהרה תהי' צדיק ונושע כנ"ל. מעתה נשוב לביאור הכתובים שהתחלנו. הנה זה פי' הכ'ימלא ד' כל משאלותיך אם יהי' רק זהכל כוונתך ומשאלותיך שימלא ד' יקבה"ו וכל הימים תצפה רק על כבוד ד' א' תזכה לעורר רחמנות עליון על השכינה שהקב"ה ישוב מיד לנחם אותה כי קרובה ישועתה לבא. ואתה מיד תראה בנחמתה כמעשה דר"א הלוי הנ"ל. וז"פ עתה מיד ידעתי כי הושיע ד' ע"י שזוכה ונשמתו עולה בערב לג"ע העליון בהיכל המשיח כמו שבארנו. הנה משיחו יענהו מיד משמי קדשו בגבורות ישע ימינו כי משם יראה כל הטוב העתיד לבא כנ"ל. וז"ש חכז"ל כל המתאבל על ירושלים זוכה ורואה בשמחתה. כי כאשר מתאבל על ירושלים בכוונה וצער הלב על גלות השכינה הנה עי"כ מתעורר הרחמנות שלמעלה להגאולה וזוכה מיד ורואה בשמחתה כנ"ל. וז"ש הכתוב שמחו את ירושלים וגילו בה פי' להביא מיד שמחה וגילה אל ירושלים ע"י התעוררת שלמטה שישו אתה משוש מיד כל המתאבלים עלי' כמו שבארנו. כי השם ירושלים הוא מוסב על ירושלים שלמעלה והשכינה. למען תינקו ושבעתם אח"כ משד תנחומיה של השכינה כי היא תשוב ותנחם את בנ"י. למען תמוצו והתענגתם מזיוו כבודה של השכינה. כי העיקר הכל להביא בראשונה שמחה ונחמה להשכינה ע"י התעוררת התחתונים עבורה ואח"כ אתם תמוצו והתענגתם מזיוו כבודה. וז"ש הכתוב כי כה אמר ד' הנני נוטה אליה כנהר שלום פי' אל השכינה ינטה כנהר שלום ראשונה ואח"כ וינקתם ממנה כי היא אם הבנים שמחה. וז"ש כאיש אשר אמו תנחמנו כן אנכי מנחמכם ובירושלים תנוחמו כי הכל הוא דרך מעבר של השכינה שהיא נקראת ירושלים. וזהו וראיתם ושש לבכם ועצמותיכם כדשא תפרחנה בישועתה במהרה בימינו אמן:
<b>לשבת נחמו ולחמשה עשר אב</b>
<b>נחמו נחמו עמי יאמר אלהיכם.</b> נקדים מ"ש בפי' הפ' וינחם ד' על הרעה אשר דבר לעשות לעמו וכתיב אח"כ הראני נא את כבודך. לכאורה צריך להבין מפני מה לא התפלל ע"ז מקודם והמתין עד כה אחר עשיית העגל אז בקש על דבר גדול כזה הראני נא כו'. רק הנה ידוע מדת טובו של בוראנו ית"ש שהוא נח לרצות. . ר"ל אף אם כבר כעם על רוע מפעלינו הוא נוח לרצות אח"כ והוא מתנחם ומתחרט למפרעעל הכעס שהי'לו תחלה כי רצונו ית"ש אך להטיב. וז"ש גבי דור המבול נחמתי כי עשיתי'. וזה הפי' וינחם ד' על הרעה אשר דבר לעשות לעמו. ר"ל לא מיבעי' לעשות עמנו ח"ו שום דבר רע בפועל בודאי לא יעשה. רק הוא מתנחם ומתחרט למפרע בחרטה דמעיקרא על אשר דבר לעשות לעמו וכעס אז עליהם. ומפני כן הי' אז עת רצון אשר לא הי' כמהו מעולם לפני החטא. כי קודם החטא לא הי' באפשרי להיות זאת. רק לאחר הכעם מחמת החטא הי' הרצון עליהם לטובה ביתר שאת ויתר עז לכן הי' משה רבינו מתפלל אז עד"ז הראני נא כו'. ובזהיש לפרש ג"כ הפ' נחמו נחמו עמי כו' לשון נחמה וחרטה דמעיקרא על תוקף הגלות שעבר יאמר אלהיכם. וזהו שאמרו בגמ' לא היו ימים טובים לישראל כט"ו באב. כי החדשים נחלקים לפי ההפטורת ז' דנחמתא וג' דפרענותא כי חלקו של עשו הם ג' חדשים אלו טבת תמוז אב. אף כי אז בחודש אב גברה ידו לשלוט בנו ולהחריב בית קדשנו ותפארתנו. על כל זאת אין מגיע לו חלקו רק עד חצי חודש. לכן בהגיע יום חמשה עשר נתעורר הרחמים הגדולים עלינו להביא כביכול נחמה בלבו וחרטה דמעיקרא על ימי המצרים אשר שלטו יד אויבינו. ומתחילים ימי הרצון לכן לא היו ימים טובים כאלו מקודם. כן יהפוך הכל לטובה ולישועה ונחמה בב"א:
א"י <b>לא היו ימים טובים לישראל כט"ו באב וכו'.</b> יום שהותרו השבטים לבא זה בזה. הנראה לרמז בזה כי הימים האלו נקראים ימי הרצון כי זהו דרך הישר לפני האיש הולך תמים שיה' חפצו ורצונו לראות בטובת חבירו ולשמוח בישועתו בהשפעות טובות אשר חננו אלקים. וז"ש דוד המלך ע"ה בנעים זמירות רבים אומרים מי יראני טוב כו' נתת שמחה בלבי מעת דגנם ותירשם רבו כי עיקר שמחתו בטובת הכלל. לכן אם חנן ד' אותו בעושר וכבוד יהי' עומד ומצפה לראות זאת ג"כ אצל חבירו. וגם בעניני עבדות הבורא ובתורה וכל הענינים יהי' לבבו שלם כן עם רעהו. לראות בטובת חבירו כמו בעצמו. וז"פ רצון יראיו יעשה ואת שועתם ישמע ויושיעם. פי' כאשר הקב"ה רואה הרצון טוב אשר ליריאיו לראות בטובת חבירו. אזי הקב"ה כל יכול וכוללם יחד למלאות משאלות לבבם שלא יחסר מהם כל טוב. לכן גם ביום ט"ו באב שמתחיל להתנוצץ ימי הרצון להיות הכנה על ר"ה הבע"לצריך להיות ג"כ רצון כל איש כלול בחבירו להיות עומד ומצפה לראות טובתו. וזה הרמז בגמ' יום שהותרו השבטים לבא זה בזה. פי' שכל אחד מבנ"י ישפיע מברכתו וטובתו גם על חבירו. כאשר ראינו בברכת יעקב אבינו ע"ה אשר ברך לכל אחד מהשבטים בברכה מיוחדת יהודה גור ארי'. נפתלי אילה שלוחה וכדומה. כי י"ב שבעים הם רמוזים נגד י"ב צרופי שם הוי' ב"ה לכן הברכה לכל שבט הי' לפי הצירוף של שם הוי' השייך לשבטו. אולם אח"כ ככלותו לברך את כאו"א בפני עצמו הי' כוללם יחד כמ"ש איש אשר כברכתו ברך אותם. פי' שיהי' לכאו"א כח להשפיע לזולתו מברכתו השייך לחלקו שיהי' כן ג"כ לחבירו כמהו כי יכנים רצונו וחפצו לראות בטובת חבירו. וזה הרמז במגלת רות. וזאת לפנים בישראל על הגאולה ועל התמורה שלף איש נעלו ונתן לרעהו. לרמז על האמור למעלה להיות האחדות ואהבה בישראל. וזה ענין התמורה שלף נעלו ונתן לרעהו מטובתו אשר חנן אלקים אותו יתן לרעהו. וזהו מביא להגאולה ב"ב וענין התמורה הוא כפי שמצינו בגמ' כיון שזכה זה נתחייב זה בחליפיו. ר"ל כיון שזכה זה במעלה והשפעות העושר וזה במעלות החכמה וכל אחד יכול להשפיע לחבירו מטובתו. לכן כיון שזכה זה נתחייב להשפיעו גם כן מחלק טובתו אשר חננו אלקים. ואז ממילא שניהם כאחד זוכים לטובה זה כזה. ונחזור לענינינו. לא היו ימים טובים לישראל כו'. דקדוק הלשון ימים טובים לשון רבים רמז על ימי הרצון הנמשכים מהיום עד ר"ה יהיו כולם שווים לטובה כט"ו באב שהותרו השבטים לבא זה בזה להשפיע כאו"א לחבירו מטובתו. ועי"ז יעלו כולם לזכרון לטובה ביום הכסא כי יבא בשנת גאולה וישועה וכנ"ל א"ם:
<b>בשם הרב הקדוש ממעזיבוז זלה"ה.</b> לא היו ימים טובים לישראל כט"ו באב. רמז על אות ס' שהוא אות הט"ו באלף בי"ת. וז"פ כט"ו בא"ב ר"ת באלי"ף בי"ת. כי כל האותיות יש להם ריבוע ומקום אחיזה רק אות ס' הוא סגלגל ועיגול. וזהו הרמז עתיד הקב"ה לעשות מחול לצדיקים. והבן:
א"י <b>לא היו ימים טובים לישראל כט"ו באב.</b> כל היום דו"ה. על זה הי' דו"ה לבנו על אלה חשכו עינינו. מבואר בהאר"י ז"ל שהוא תמוז ואב. גימט' דו"ה ט"ו. ובט"ו נהפך דו"ה אל י"ה עננו במרחב י"ה:
א"י <b>לא היו י"ט לישראל כט"ו באב.</b> רמז לשם י"ה כמ"ש מן המצר קראתי יה ענני במרחב י"ה רמז לרחמים וחסדים. לכן כל הי"ט פסח וסוכות כתיב ובחמשהעשר יום רמז ג"כ לרחמים וחסדים היורדים בימים האלו והבן:

ואתחנן

<b>ואתחנן אל ד' כו'. פרש"י אף שיש להם לצדיקים לתלות במעשיהם הטובים אינם מבקשים מאת המקום אלא מתנת חנם.</b> נקדים מ"ש בסוף הפרשה וצדקה תהי'לנו כי נשמור לעשות את כל המצוה הזאת לפני ד' אלהינו כאשר ציונו. הרמב"ן ומפרשים עמדו בזה מה הכוונה במאמר הזה. ונראה לפמ"ש הש"ך בסי' פ"ו גבי שיעבודא דר' נתן לגבי הענקה דלא שייך בזה שעבודא דר"נ מחמת שזה הוא מטעם צדקה וע"ז לא שייך שדר"נ ע"ש. ואי' בזוה"ק פ' נשא דף קכ"ג ע"ב וז"ל ויהבין לי' כמה נשיכין ואלין אינון יסורין ואי אית לי' ממונ' דעובדין טבין דעביד אתמעטין מיני' ואיך אתמעטין מיני' אלא כל זכות דנחית לי' מלעילא יהיב לי' לאלין מלאכי חבלה ובטלין מיני' יסורין ע"ש. וז"ש ותתן טרף לביתה ר"ל שזה נקרא טרף מה שהחיצונים חוטפים ההשפעות מבנ"י באמרם כי הוא חייב להם מצד אחר ממה שפגם ח"ו. אולם השכינה הקדושה היא מצלת מהם וזה ותתן טרף לביתה שיהי' ההשפעות הולכים לבנ"י ולא יבוזוהקליפות ח"ו. וז"ש נחית בחסדך כו' כי עולם חסד יבנה. אך בבואם לעולם העשי' הוא מתפשט ג"כ להחיצונים. וז"ש נחית בחסדך שיש נייחא להחסדים אם הם הולכים אל עם זו גאלת. לבל יבוזו הקליפות אולם כל זה כאשר האדם עושה ע"מ לקבל פרם נמצא מגיע לו בתורת שכירות וחיוב עי"ז יש ג"כ שליטה להחיצוני' ח"ו לתבוע מזה מה שמגיע להם ג"כ ממה שפגם ח"ו בעונותיו. אך אם האדם אינו עובד ע"מ לק"פ נמצא מה שהקב"ה משפיע לו הוא הכל בדרך חסד וחנינה בבחי' צדקה כמ"ש במשלי חן וחסד בדרך צדקה תמצא. ולפי דברי הש"ך לעיל גבי הענקה מפני שהוא בדרך צדקה לא שייך שעבוד' דר"נ. אזי גם בזה אין שום שליטה להחיצוני' לתבוע חלקם מזה. וז"פ הפ' וצדקה תהי' לנו. פי' אם נזכה לעשות כל המצוה לפני ד' כאשר צוונו. להיות באופן הראוי שלא ע"מ לקבל פרם רק למלאות רצונו ית"ש א"כ השכר הניתן לנו הוא רק בתורת חנינה וצדקה יחשב לנו. אז תהי' השכר לנו ולא ישלטו בם זרים. כי נשמור צעשות כל המצוה הזאת לפני ד' אלהינו כאשר צוונו רק למלאות רצונו שלא ע"מ לק"פ. וזה כוונת רש"י בלשונו. אף שיש להם לצדיקים לתלות במעשיהם הטובים אינם מבקשים רק מתנת חנם. כי כאשר יבקשו שכר מטשיהם הטובים הלא אין צדיק בארץ אשר יעשה טוב ולא יחטא. ואז גם הסט"א יבואו לתבוע מה שמגיע להם חלקם מה שפגם ח"ו לכן אינם מבקשים רק מתנת חנם ואז לא ישלטו בם הקליפות יהי' ההשפעות להם. וזה שנאמר בפ' קרח עבודת מתנה אתן את כהונתכם. ר"ל ג"כ שכר עבודתכם יהי' בתורת מתנה כנ"ל:
א"י <b>ואתחנן אל ד' בעת ההיא לאמור.</b> נקדים לשון הגמ' במס' גיטין דף כ"ב והא לאו בני דיעה רנהו. פי' ולא יודעים לכתוב לשמה. אמר ר' הונא והוא שגדול עומד על גביו. דהנה אנו אומרים אתה חונן לאדם דעת פי' שיהי' האדם יכול לכוון בתפלתו לשמה וכן תורה לשמה הוא ר'כ בסיועת השסיתעלה ובזה יש לומר מנין שהקב"ה מתפלל וכו'. ובזה הוא תהלתך. הרחב פיך ואמלאהו. פי' השל"ה הרחב פיך בשאלתך בשירות ותשבחות ואר מסייע לך להתפלל ומלמדך איך יתפללו וישבחו. ע"כ. וזה כוונת הש"ם והוא שגדול עומד על גביו. היינו הקב"ה מלמדו ללמוד ולהתפלל לשמה לשם ה'. וזה עד עת בא דברו אמרת ד' צרפתהו. דהיינו שהקב"ה הי' מתפלל עמו ואז נענה. יקראני ואענהו עמו אנכי בצרה אחלצהו ואכבדהו. וז"פ ואתחנן אל ד' בעת ההיא לאמור ד' אלהים היינו שהקב"ה יאמר עמו. ויצעק משה אל ד' לאמור אל נא רפא נא לה. לאמור מיותר. אך הפי' שהתפלל משה אל ד' לאמור שהקב"ה יתפלל עמו אל נא רפא נא וכו':
<small>(מכתי"ק)</small><br>א"י <b>ואתחנן אל ד' בעת ההיא לאמור.</b> נקדים פסוק בתהלים. דרשו ד' ועוזו בקשו פניו תמיד. כי בכל עניני צרכי בנ"א הן בענין פרנסה או רפואה וכדומה. אם הוא יוצא לרווחה ונושע מן המצוקה אז יש סוף לבקשתו ולתפלתו ואינו צריך עוד להתפלל על דבר זה. לא כן בעניני העבדות שמים וגדלות הבורא הוא דבר שאין לו סוף למבוקשו. וזה כוונת הכתוב דרשו ד' ועוזו . עד"ז בקשו פניו תמיד. כי יותר מה שמשיג יותר נחסר לו להשגתו. כמ"ש וראית את אחורי ופני. לא יראו ומקודם כתיב פנים אל פנים נראה אליהם. אך הפי' כי יותר מה שהוא בחי' פנים בתחלת השגתו. יותר הוא בבחי' אחור כי אין סוף להשגתו לכן צריך תמיד להתפלל ע"ז. וז"ש אתה קדוש כו' וקדושים בכל יום יהללוך סלה. כי הברכה זאת היא אחר ברכת תחיית המתים שיהי' לעתיד ואז יהי' השגת הקדושה בכל יום ביתר שאת כי כל יום אינו דומה לחבירו. ונחזור לענין הראשון. ואתחנן אל ד' בעת ההיא. רמז לזמן הגאולה כמ"ש בעת ההיא אביא אתכם. מפיק ה' האחרונה בעת ההיא לאמור אתה החילות. שיהי' כל ההשגה בבחי' התחלה כי הוא בחי' א"ם והכל רק התחלה וז"ש דרש דרש בתיקון סופרים דרש בסוף שיטה דרש בתחלש שיטה. בס' מגלה עמוקות פי' הטעם כי אין סוף לדרשת התורה אף אם נדמה לסוף הוא רק התחלה. ולעיני כל ישראל באמצע השיטה. וז"ש אתה החילות כי הוא תמיד בבחי' התחלה והבן:
א"י <b>ואתחנן אל ה' בעת ההיא לאמר.</b> דהנה כתיב ובדבר ישועה ורחמים. ודברך אמת וקיים לעד. כי אנו רואים הנבואות של ישעי' הנביא על הנחמות היו כמה מאות שנה קודם החורבן כי לולא זאת לא הי' באפשרי לסבול כובד הגלות. אך מחמת כי הנבואות על הנחמות הם נותנים לנו חיזוק להיו' לנו קיום והעמדה כל זמן הגלות המר הזה. ובזה יש לרמז ענין יהודה ותמר. בתיבת יהודה הוא השם הוי' רק הדלי"ת מפסקת בין אותיות השם וז"ש ותעמד מלד"ת אותיות מדל"ת. וז"ש לה יהודה שבי אלמנה בית אביך. תמר רומז לכנ"י היתה כאלמנה. וז"ש ותסר בגדי אלמנותה שגם בזמן הגלות עשתה היחוד. חותמך ופתילך. הם מצות ציצית תפלין. וז"ש גבי זרח ויתן יד כמ"ש ועל ידי עבדיך הנביאים כתוב לאמר. מה שנבאו הנביאים הוא לנו בחינת זריחה בגלות כמ"ש זרח בחשך אור לישרים גם בזמן חשכות הגלות הוא לנו לזרוח בלבבנו צמיחות הגאולה ב"ב. וזה שמצינו בשטרי פסיקתא כמה אתה נותן לבנך כך וכך וכמה אתה נותן לבתך כו' הן הן הדברי' הנקנים באמירה. אגב דמתחתני אהדדי גמר ומקני. בנך ובתך הוא רמז להיחוד כנ"י עם השכינה כיל"ח. והן הן הדברים הנקנים באמירה הישועות והנחמות שנאמרו ע"י הנביאים הם קיום לעד. וז"ש נחמו נחמו עמי יאמר אלהיכם. כי זאת היא עיקר הנחמה אשר יאמר אלהיכם והם נקנים באמירה כנ"ל. וז"ש ואתחנן אל ה' בעת ההיא לאמר. שיהי' האמירה לטובה מאת הש"י ב"ה ובדבר ישועה ורחמים חום וחננו. וז"ש ונגלה כבוד ה' וראו כל בשר יחדו כי פי ה'דבר. ונגלה לשון גלות כבוד ה' שכביכול השכינ' היא כבוד ה' ג"כ בגלות. וראו כל בשר יחדו שיכולי' גם עתה לעשות היחוד כי פי ה' דבר. וכתיב מיד אח"כ נחמו נחמו עמי כו':
א"י <b>ואתחנן אל ה' בעת ההיא לאמר.</b> כתיב לקמן ראה למדתי אתכם חוקים ומשפטי' כאשר צוני כו' קרב אתה ושמע כו' ואת תדבר אלינו את כל אשר ידבר ה' אלהינו ושמענו ועשינו. וישמע ה' כו' הטיבו את אשר דברו. דהנה כתיב דרושים לכל חפציהם. כי כוונת כל מצוה ומצוה היא לפי הרצון של האדם העושה לפי יכלתו והשגתו לפי מדריגתו. ולכן משה רבינו ע"ה כולל הדעת של בנ"י בודאי אין שיעור לעומק הכוונה שלו בהמצוה אשר השיג בעשייתו. ואף אמנם כי דרך בנ"א שאינו יכול למסור לתלמידו רק כפי ערך השגת כח המקבל. אך משרע"ה כתיב עליו כי עבד נאמן קראת לו ודרך איש הנאמן שלא להחזיק לעצמו מאומה רק למסור הכל למי שנשתלחו לו וז"ש ישמח משה במתנת חלקו. כל חלקו והשגתו נתן לישראל והי' לו שמחה במה שהשפיע לזולתו. וזש"א ראה למדתי אתכם כו' כאשר צוני ה' אלהי. ר"ל באותן הכוונות שנמסרו לו המצות לימד אותם לכנ"י. וז"ש בנ"י אחר קבלת התורה קרב אתה ושמע כו' את אשר ידבר אליך ושמענו ועשינו. ר"ל אף מה שידבר אליך אותן הכוונות והסודות אשר אין ידינו משגת רק אליך לבד הם נאמרים. גם זאת תדבר אלינו. ולזה אמר הש"י הטיבו את אשר דברו. מה שהי' רצונם להשיג כוונת המצוה בהשגה זאת אף כי מקודם לא הי' לרצון לפר הש"י מה שלא רצו לשמוע מפי הש"י בטצמו. אך בזה הטיבו אשר דברו להיות משתוקק להשגה זו. וזש"א משה רבינו ע"ה אנכי עומד בין ה' וביניכם בעת ההיא להגיד לכם כו' שהוא רמז לעתיד דכתיב תורה חדש' מאתו תצא. דלכאורה קשה הלא אנו מאמיני' שזאת התורה לא תהי' מוחלפת. אך רמז על השגת כוונת וסודות התורה אשר יתגלו אז לעתיד ביתר שאת. וז"ש אנכי עומד כו' רמז לע"ל כי גם אז יעמוד משה רבינו ע"ה למסור לנו סודות התורה אשר יתגלו. וז"ש ואתחנן אל ה' בעת ההיא רמז לזמן הגאולה. לאמר. כי גם אז יאמר לנו הסודות עמוקות של התורה כנ"ל:
<b>עוד י"ל בסמיכת הפרשיות שמסיים בפ' הקודמת לא תיראום כי ה' הנלחם לכם.</b> וסמיך לי' ואתחנן כו'. נקדים מ"ש בפ' לא תנסון את ה' אלהיכם כאשר נסיתם במסה. דהנה כתיב רם על כל גוים ה' מי כה' אלהינו המגביהי לשבת המשפילי לראות כו'. כי מדרך האפיקורסים הנסוגים אחור מעבדות השם המה אומרים כי רם ה' ואינו משגיח על התחתונים כי אין זה כבודו ית"ש וז"ש כי יומרוך למזמ' כו'. וזה המביאם לעמקי שאול וז"ש היש ה' בקרבנו אם אין ויבא עמלק כו'. לא כן אנו מאמינים ובני מאמינים א"א המשפילי לראות בשמים ובארץ כי גם שמים לא זכו בעיניו. והוא המשגיח בעליוני' ותחתוני'. וגם זאת צריך למודעי כל איש הרוצה לגשת אל התור' והעבודה זה תפלה להיות לו התחזקות לבל ישמע לדבר היצר המסיתו ומקרר חמימות תשוקתו להראות לו אז גודל שפלותו מי אתה הרוצה לגשת אל עבודת הקודש ואתה מלא פשע ועון. ובכל היום הוא הולך ברום לבב ובגיאות כי מי כמוהו. אך האדם צריך להשליך אז בשעת העבוד' כל השפלות והעצבות כמ"ש אין מעבירין על המצות. ר"ל אין להזכיר העבירו' בשעת קיום המצות ויעשה המצוה בחשק נמרץ ועת לכל חפץ לתקן בפעם אחרת הפגמים שלו ולא עתה בשעת העבודה. וזה ג"כ הפי' עשה דוחה ל"ת. וזה ענין פסוקי דזמרה קודם התפלה להכרית כל הקוצים כי הקליפות והסט"א מלא כל העולם. ובהשירו' ותשבחו' הוא כורת אותם למען יוכל לגשת אל הרנה ואל התפלה. וזה גם כן הרמוז בסמיכת הפרשיות לא תיראו' מפני הסט"א הרוצה לגשת לבלבל אותו להיות מורא על ראשו לגשת. כי ה' נלחם לכם ואתחנן כו'. והבן:
<b>אתה החילות להראות את עבדך.</b> הנ"ל דהנה השם אדנ"י הוא בחי' מלכות. אשר הוא תחלת השער לה' ולכך אומרים אותו קודם שמ"ע אדני שפתי תפתח. והנה השם הזה השוכן תמיד עם ישראל ואיננו מסתלק לעולם. והוא שאמרו חכז"ל בגמ' מיו' שברא הקב"ה את עולמו לא הי' אדם שקראו לקב"ה אדון עד שבא אברהם אבינו ע"ה וקראו אדון כמ"ש אדני אלהים במה אדע כי אירשנה. פי' כי א"א ע"ה הוא שקראו והמשיך את השם הזה של אדנ"י להשרות תמיד בתחתונים לבל יסתלקו אף כשיהיו ישראל חלילה בבחי' לא טובה. ומיום שנברא העולם לא הי' אדם להמשיך את השם הזה למטה עד אברהם. והוא שאמר אח"כ אם נא מצאתי חן כו' אדר אל נא תעבור מעל עבדך. פי' כי בקש שהשם אדר לא יעבור תמיד מכל עבודתינו. וכן אמר משרע"ה אם נא מצאתי חן בעיניך אדנ"י ילך נא אדנ"י בקרבנו כי עם קשה עורף הוא. ר"ל התפלל שילך תמיד השם אדני בקרבנו אע"פ שעם קשה עורף הוא. והוא המבואר בזוה"ק ע"פ אם עונות תשמר י"ה אדני מי יעמוד. וכן אדני שמעה בקולי. וכן אדני שמעה אדני סלחה כו'. כי כאשר ילך השם אדני בקרבנו תמיד אז וסלחת לעונינו ולחטאתנו ונחלתנו. וז"ש משרע"ה אדני אלהים אתה החילות להראו' את עבדך. פי' ע"י השם אדנ"י שהוא תחלת כל השמות יעלה להשם הוי' וע"י השם אדנ"י הוא התחלת כל העבדות לעלות אל הר בית ה'. וזהו אתה החילות להראות את עבדך כי השם הזה הוא אדון כל המעשי' בהתחלת העבדות לעלות ברום עולם. וזה הפי' כי לא יזנח לעולם אדנ"י השם הזה של אדנ"י לא יזנח את ישראל לעור. וזהו אדני כוננו ידיך. פי' ידיך הם נקראים הצדיקים כמבואר בגמ' כתובות דף ה' ע"א. ר"ל השם הזה של אדני כוננו הצדיקים:
<b>ויתעבר ה' בי למענכם.</b> הנה מצינו בחינת עבור נשמות גבי הצדיקים כמו שהי' אצל הרב מדרש שמואל ושאר הצדיקים שנתעבר בהם נשמו' קדושי' לעזור להעבדות שלהם. אך במשרע"ה כתיב ויתעבר ה' בי. בחי' עיבור שם הוי'. וזהו למענכם:
<b>ואתם הדבקים בה' אלהיכם חיים כולכם היום.</b> י"ל כי בגלות. השם הוי' בפירוד. ועיקר העבדות של בנ"י לעשות היחוד והדביקות בהשם הוי' וזה תלוי רק בישראל ולא במלאכים. וגם דוקא כל זמן שהאדם. בחיים חיותו ולא בעוה"ב. וז"ש ואתם הדבקי' בה' כו' חיים כולכם היום כ"ז שאתם חיים כנ"ל:
א"י <b>ואתם הדבקים כו' .</b> וסמיך ליה ראה למדתי אתכם חוקים ומשפטים כאשר צוני ה' אלהי. דהנה כל בנ"י יש להם דביקות בו ית"ש ע"י הצדיק מנהיג הדור שהוא המקשר אותם בשורש העליון. ובפרט משה רבינו ע"ה שהי' נוהג בהם טובת עין כמ"ש ישמח משה במתנת חלקו באותו בחי' הלימוד ממש שלמד מפי הגבורה הי' שמח מאד בזה לתת חלקו ממש לבנ"י. וזהו סמיכת הדברים ואתם הדבקי' בה' כו' ראה למדתי אתכם כו' באותו בחי' כאשר צוני ה' אלהי:
<b>ראה למדתי אתכם כו' לעשות כן בקרב הארץ כו' כי הוא חכמתכם ובינתכם לעיני העמי' כו' ואמרו רק עם חכם ונבון הגוי הגדול הזה.</b> הנ"ל לפרש עפ"י הידוע מספרים הקדושים כי יפה כח העובד הש"י ב"ה גם בעת עוסקו בצרכי הגוף באכיל' ושתי' ושאר ענינים יותר מאם עובד רק בתורה ותפל' ומצות. כי גם כל איש הוא מבין זאת שמכיון שצוה הקב"ה לעשות מצוה זו צריך לעשותה בדחילו ורחימו ומאחר שאין מעורב בה תאוה גשמיות וכולה לגבוה סלקא לכן אינו תמיה כלל בעיני כולם שהצדיק מתלהב באהבת ה' בעוסקו בתורה ועבודה. אך מה שהצדיק עובד ה' גם בצרכי הגופניות בזה אין להם לרשעים שום השגה שגם בענינים הללו לית אתר פנוי מיני' וגם בזה נוכל לעבדו ביתר שאת. וזה שאמר בלעם ומספר את רובע ישראל ואמרו חכז"ל שהקב"ה יושב ומצפה ומונה רביעותיהן של ישראל מתי תבא טפה כו' אמר בלעם בלבו מי שהוא קדוש ומשרתיו קדושים יסתכל בדברים הללו ועד"ז ניסמית עינו של אותו רשע עיין בפרש"י. והכוונה היא כמ"ש שבלעם תמה על מה שגם בעניני הגשמיות יש ניצוץ אלקי ושגם שם קדושתו חופף על בנ"י ועל זה ניסמית עינו אף שהי' חכם גדול וחוקר באלקות לא הי' יכול להשיג דבר זה כנ"ל. וז"ש ראה למדתי אתכם כו' לעשות כן בקרב הארץ. פי' גם בעניני הארציות תוכלו ג"כ לעבוד אותו ית"ש שכל עיקר כוונת הבריאה הי' צופה הקב"ה לקבל נחת רוח מהצדיקים גם בעניני עוה"ז יעבדוהו באמת וזהו עיקר ביאת הנשמה בארץ התחתונה כידוע. וז"ש כי הוא חכמתכם ובינתכם לעיני העמי' כמבואר לעיל כי עד"ז נסמית עינו של בלעם. אשר ישמעון את כל החוקים האלו. פי' ישמעו כי גם בגשמיות יש חוקים ועבדות השם. ואמרו רק עם חכם ונבון הגוי הגדול הזה. והבן:
<b>רק השמר לך ושמור את נפשך מאד כו' ופן יסור מלבבך כל ימי חייך והודעתם לבניך ולבני בניך כו' יום אשר עמדת כו' אשר ילמדון ליראה אותי כל הימים אשר הם חיים עלהאדמה ואת בניהם ילמדון.</b> הנה לכאורה אין קשור לפסוקים הללו. גם מה שאמר פן יסורו מלבבך והודעתם לברך. כיון שיסורו מלבבו איך יודיעום לבניהם. ונראה לפרש בדרך צחות על אותן בני אדם שהם עסוקים בהבלי עולם ומטפשין ומסירים מעל לוח לבם מצות השי"ת. גם בעמדם בתפלה שפתותיהם נעות ולבם בל עמהם. ורק את זרח ויתן יד כמ"ש ועל ידי עבדיך הנביאים כתוב לאמר. מה שנבאו הנביאים הוא לנו בחינת זריחה בגלות כמ"ש זרח בחשך אור לישרים גם בזמן חשכות הגלות הוא לנו לזרוח בלבבנו צמיחות הגאולה ב"ב. וזה שמצינו בשטרי פסיקתא כמה אתה נותן לבנך כך וכך וכמה אתה נותן לבתך כו' הן הן הדברי' הנקנים באמירה. אגב דמתחתני אהדדי גמר ומקני. בנך ובתך הוא רמז להיחוד כנ"י עם השכינה כיל"ח. והן הן הדברים הנקנים באמירה הישועות והנחמות שנאמרו ע"י הנביאים הם קיום לעד. וז"ש נחמו נחמו עמי יאמר אלהיכם. כי זאת היא עיקר הנחמה אשר יאמר אלהיכם והם נקנים באמירה כנ"ל. וז"ש ואתחנן אל ה' בעת ההיא לאמר. שיהי' האמירה לטובה מאת הש"י ב"ה ובדבר ישועה ורחמים חום וחננו. וז"ש ונגלה כבוד ה' וראו כל בשר יחדו כי פי ה' דבר. ונגלה לשון גלות כבוד ה' שכביכול השכינ' היא כבוד ה' ג"כ בגלות. וראו כל בשר יחדו שיכולי' גם עתה לעשות היחוד כי פי ה' דבר. וכתיב מיד אח"כ נחמו נחמו עמי כו':
א"י <b>ואתחנן אל ה' בעת ההיא לאמר.</b> כתיב לקמן ראה למדתי אתכם חוקים ומשפטי' כאשר צוני כו' קרב אתה ושמע כו' ואת תדבר אלינו את כל אשר ידבר ה' אלהינו ושמענו ועשינו. וישמע ה' כו' הטיבו את אשר דברו. דהנה כתיב דרושים לכל חפציהם. כי כוונת כל מצוה ומצוה היא לפי הרצון של האדם העושה לפי יכלתו והשגתו לפי מדריגתו. ולכן משה רבינו ע"ה כולל הדעת של בנ"י בודאי אין שיעור לעומק הכוונה שלו בהמצוה אשר השיג בעשייתו. ואף אמנם כי דרך בנ"א שאינו יכול למסור לתלמידו רק כפי ערך השגת כח המקבל. אך משרע"ה כתיב עליו כי עבד נאמן קראת לו ודרך איש הנאמן שלא להחזיק לעצמו מאומה רק למסור הכל למי שנשתלחו לו וז"ש ישמח משה במתנת חלקו. כל חלקו והשגתו נתן לישראל והי' לו שמחה במה שהשפיע לזולתו. וזש"א ראה למדתי אתכם כו' כאשר צוני ה' אלהי. ר"ל באותן הכוונות שנמסרו לו המצות לימד אותם לכנ"י. וז"ש בנ"י אחר קבלת התורה קרב אתה ושמע כו' את אשר ידבר אליך ושמענו ועשינו. ר"ל אף מה שידבר אליך אותן הכוונות והסודות אשר אין ידינו משגת רקאליך לבדהם נאמרים. גם זאת תדבר אלינו. ולזה אמר הש"י הטיבו את אשר דברו. מה שהי' רצונם להשיג כוונת המצוה בהשגה זאת אף כי מקודם לא הי' לרצון לפר הש"י מה שלא רצו לשמוע מפי הש"י בעצמו. אך בזה הטיבו אשר דברו להיות משתוקק להשגה זו. וזש"א משה רבינו ע"ה אנכי עומד בין ה' וביניכם בעת ההיא להגיד לכם כו' שהוא רמז לעתיד דכתיב תורה חדש' מאתו תצא. דלכאורה קשה הלא אנו מאמיני' שזאת התורה לא תהי' מוחלפת. אך רמז על השגת כוונת וסודות התורה אשר יתגלו אז לעתיד ביתר שאת. וז"ש אנכי עומד כו' רמז לע"ל כי גם אז יעמוד משה רבינו ע"ה למסור לנו סודות התורה אשר יתגלו. וז"ש ואתחנן אל ה' בעת ההיא רמז לזמן הגאולה. לאמר. כי גם אז יאמר לנו הסודות עמוקות של התורה כנ"ל:
<b>עוד י"ל בסמיכת הפרשיות שמסיים בפ' הקודמת לא תיראום כי ה' הנלחם לכם. וסמיך לי' ואתחנן כו'.</b> נקדים מ"ש בפ' לא תנסון את ה' אלהיכם כאשר נסיתם במסה. דהנה כתיב רם על כל גוים ה' מי כה' אלהינו המגביהי לשבת המשפילי לראות כו'. כי מדרך האפיקורסים הנסוגים אחור מעבדות השם המה אומרים כי רם ה' ואינו משגיח על התחתונים כי אין זה כבודו ית"ש וז"ש כי יומרוך למזמ' כו'. וזה המביאם לעמקי שאול וז"ש היש ה' בקרבנו אם אין ויבא עמלק כו'. לא כן אנו מאמינים ובני מאמינים א"א המשפילי לראות בשמים ובארץ כי גם שמים לא זכו בעיניו. והוא המשגיח בעליוני' ותחתוני'. וגם זאת צריך למודעי כל איש הרוצה לגשתאל התור' והעבודה זה תפלה להיות לו התחזקות לבל ישמע לדבר היצר המסיתו ומקרר חמימות תשוקתו להראות לו אז גודל שפלותו מי אתה הרוצה לגשת אל עבודת הקודש ואתה מלא פשע ועון. ובכל היום הוא הולך ברום לבב ובגיאות כי מי כמוהו. אך האדם צריך להשליך אז בשעת העבוד' כל השפלות והעצבות כמ"ש אין מעבירין על המצות. ר"ל אין להזכיר העבירו' בשעת קיום המצות ויעשה המצוה בחשק נמרץ ועת לכל חפץ לתקן בפעם אחרת הפגמים שלו ולא עתה בשעת העבודה. וזה ג"כ הפי' עשה דוחה ל"ת. וזה ענין פסוקי דזמרה קודם התפלה להכרית כל הקוצים כי הקליפות והסט"א מלא כל העולם. ובהשירו' ותשבחו' הוא כורת אותם למען יוכל לגשת אל הרנה ואל התפלה. וזה גם כן הרמוז בסמיכת הפרשיות לא תיראו' מפני הסט"א הרוצה לגשת לבלבל אותו להיות מורא על ראשו לגשת. כי ה' נלחם לכם ואתחנן כו'. והבן:
<b>אתה החילות להראות את עבדך.</b> הנ"ל דהנה השם אדנ"י הוא בחי' מלכות. אשר הוא תחלת השער לה' ולכך אומרים אותו קודם שמ"ע אדני שפתי תפתח. והנה השם הזה השוכן תמיד עם ישראל ואיננו מסתלק לעולם. והוא שאמרו חכז"ל בגמ' מיו' שברא הקב"ה את עולמו לא הי' אדם שקראו לקב"ה אדון עד שבא אברהם אבינו ע"ה וקראו אדון כמ"ש אדני אלהים במה אדע כי אירשנה. פי' כי א"א ע"ה הוא שקראו והמשיך את השם הזה של אדנ"י להשרות תמיד בתחתונים לבל יסתלקו אף כשיהיו ישראל חלילה בבחי' לא טובה. ומיום שנברא העולם לא הי' אדם להמשיך את השם הזה למטה עד אברהם. והוא שאמר אח"כ אם נא מצאתי חן כו' אדני אל נא תעבור מעל עבדך. פי' כי בקש שהשם אדר לא יעבור תמיד מכל עבודתינו. וכן אמר משרע"ה אם נא מצאתי חן בעיניך אדנ"י ילך נא אדנ"י בקרבנו כי עם קשה עורף הוא. ר"ל התפלל שילך תמיד השם אדני בקרבנו אע"פ שעם קשה עורף הוא. והוא המבואר בזוה"ק ע"פ אם עונות תשמר י"ה אדר מי יעמוד. וכן אדני שמעה בקולי. וכן אדני שמעה אדני סלחה כו'. כי כאשר ילך השם אדני בקרבנו תמיד אז וסלחת לעונינו ולחטאתנו ונחלתנו. וז"ש משרע"ה אדני אלהים אתה החילות להראו' את עבדך. פי' ע"י השם אדנ"י שהוא תחלת כל השמות יעלה להשם הוי' וע"י השם אדנ"י הוא התחלת כל העבדות לעלות אל הר בית ה'. וזהו אתה החילות להראות את עבדך כי השם הזה הוא אדון כל המעשי' בהתחלת העבדות לעלות ברום עולם. וזה הפי' כי לא יזנח לעולם אדנ"י השם הזה של אדנ"י לא יזנח את ישראל לעול'. וזהו אדני כוננו ידיך. פי' ידיך הם נקראים הצדיקים כמבואר בגמ' כתובות דף ה' ע"א. ר"ל השם הזה של אדני כוננו הצדיקים:
<b>ויתעבר ה' בי למענכם.</b> הנה מצינו בחינת עבור נשמות גבי הצדיקים כמו שהי' אצל הרב מדרש שמואל ושאר הצדיקים שנתעבר בהם נשמו' קדושי' לעזור להעבדות שלהם. אך במשרע"ה כתיב ויתעבר ה' בי. בחי' עיבור שם הוי'. וזהו למענכם:
<b>ואתם הדבקים בה' אלהיכם חיים כולכם היום.</b> י"ל כי בגלות. השם הוי' בפירוד. ועיקר העבדות של בנ"י לעשות היחוד והדביקות בהשם הוי' וזה תלוי רק בישראל ולא במלאכים. וגם דוקא כל זמן שהאדם בחיים חיותו ולא בעוה"ב. וז"ש ואתם הדבקי' בה' כו' חיים כולכם היום כ"ז שאתם חיים כנ"ל:
א"י <b>יאתם הדבקים כו'. וסמיך לוה ראה למדתי אתכם חוקים ומשפטים כאשר צוני ה' אלהי.</b> דהנה כל בנ"י להם דביקות בו ית"ש ע"י הצדיק מנהיג הדור שהוא המקשר אותם בשורש העליון. ובפרט משה רבינו ע"ה שהי' נוהג בהם טובת עין כמ"ש ישמח משה במתנת חלקו באותו בחי' הלימוד ממש שלמד מפי הגבורה הי' שמח מאד בזה לתת חלקו ממש לבנ"י. וזהו סמיכת הדברים ואתם הדבקי' בה' כו' ראה למדתי אתכם כו' באותו בחי' כאשר צוני ה' אלהי:
<b>ראה למדתי אתכם כו' לעשות כן בקרב הארץ כו' כי הוא חכמתכם ובינתכם לעיני העמי' כו' ואמרו רק עם חכם ונבון הגוי הגדול הזה.</b> הנ"ל לפרש עפ"י הידוע מספרים הקדושים כי יפה כח העובד הש"י ב"ה גם בעת עוסקו בצרכי הגוף באכיל' ושתי' ושאר ענינים יותר מאם עובד רק בתורה ותפל' ומצות. כי גם כל איש הוא מבין זאת שמכיון שצוה הקב"ה לעשות מצוה זו צריך לעשותה בדחילו ורחימו ומאחר שאין מעורב בה תאוה גשמיות וכולה לגבוה סלקא לכן אינו תמיה כלל בעיני כולם שהצדיק מתלהב באהבת ה' בעוסקו בתורה ועבודה. אך מה שהצדיק עובד ה' גם בצרכי הגופניות בזה אין להם לרשעים שום השגה שגם בענינים הללו לית אתר פנוי מיני' וגם בזה נוכל לעבדו ביתר שאת. וזה שאמר בלעם ומספר את רובע ישראל ואמרו חכז"ל שהקב"ה יושב ומצפה ומונה רביעותיהן של ישראל מתי תבא טפה כו' אמר בלעם בלבו מי שהוא קדוש ומשרתיו קדושים יסתכל בדברים הללו ועד"ז ניסמית עינו של אותו רשע עיין בפרש"י. והכוונה היא כמ"ש שבלעם תמה על מה שגם בעניני הגשמיות יש ניצוץ אלקי ושגם שם קדושתו חופף על בנ"י ועל זה ניסמית עינו אף שהי' חכם גדול וחוקר באלקות לא הי' יכול להשיג דבר זה כנ"ל. וז"ש ראה למדתי אתכם כו' לעשות כן בקרב הארץ. פי' גם בעניני הארציות תוכלו ג"כ לעבוד אותו ית"ש שכל עיקר כוונת הבריאה הי' צופה הקב"ה לקבל נחת רוח מהצדיקים גם בעניני עוה"ז יעבדוהו באמת וזהו עיקר ביאת הנשמה בארץ התחתונה כידוע. וז"ש כי הוא חכמתכם ובינתכם לעיני העמי' כמבואר לעיל כי עד"ז נסמית עינו של בלעם. אשר ישמעון את כל החוקים האלו. פי' ישמעו כי גם בגשמיות יש חוקים ועבדות השם. ואמרו רק עם חכם ונבון הגוי הגדול הזה. והבן:
<b>רק השמר לך ושמור את נפשך מאד כו' ופן יסור מלבבך כל ימי חייך והודעתם לבניך ולבני בניך כו' יום אשר עמדת כו' אשר ילמדון ליראה אותי כל הימים אשר הם חיים עלהאדמה ואת בניהם ילמדון.</b> הנה לכאורה אין קשור לפסוקים הללו. גם מה שאמר פן יסורו מלבבך והודעתם לבניך. כיון שיסורו מלבבו איך יודיעום לבניהם. ונראה לפרש בדרך צחות על אותן בני אדם שהם עסוקים בהבלי עולם ומטפשין ומסירים מעל לוח לבם מצות השי"ת. גם בעמדם בתפלה שפתותיהם נעות ולבם בל עמהם. ורק את בניהם אשר יוולד להם הם מייסרין אותם ללכת אל בית הספר שלא לבטל רגע אחת רק יעסקו בתורה ותפלה. והוא אינו משים אל לבו מה שהוא ממעט בעבודתו ית"ש ואיך ימלא לבבו להוכיח אחרים בשבט מוסר ובניו מומם ואינו מרגיש מומו הפוסל אותו. וזה שמרמז הכתוב השמר לך כו' ופן יסורו מלבבך. ר"ל אתה בעצמך תסור מלילך בדרכי השם. והודעת' לבניך. היינו שתוכיח רק את בניך שהם ילמדו ועל עצמך לא תשגיח כלל. לא זו הדרך ישכון אור רק אשר ילמדון ליראה כו' שהם עצמם ילמדו מקודם ליראה כו' ואח"כ את בניהם ילמדון:
א"י <b>השמר לך פן תשכח את הדברים אשר ראו עיניך כו' יום אשר עמדת לפני ה' אלהיך בחורב.</b> ר"ל כי אם האדם לומד תורה בלא כוונה רק דברי' אשר ראו עיניו בגמרא או בספרי' יכול להיות נשכח מלוח לבו. רק צריך ללמוד בכוונה זו בהתעוררת יוסמתן תורה יום אשר עמדת לפני ה' אלהיך בחורב אז בוודאי לא תשכח. כמ"ש חכז"ל על חסידי' הראשוני' שהיתה תורתם משתמרת:
<b>עיניכם הרואות את אשר עשה ה' בבעל פעור כי כל האיש אשר הלך אחרי בעל פעור השמידו ה' אלהיך מקרבך.</b> הנ"ל שמשה רבינו ע"ה רמז בזה גודל חסדי הבורא ב"ה אשר בטובתו מסייע לנו לעקור היצר הרע מקליפת בעל פעור מבנ"י. וז"פ כי כל האיש כו' השמידו ה' אלהיך מקרבך. פי' שהשמיד היצה"ר הזה מקרבך מתוך בנ"י:
<b>ושמרת את כל חוקיו כו' אשר ה' אלהיך נותן לך כל הימים.</b> נ"ל לפרש דהנה אדם כל שנותיו המה שבעים שנה וגם באותן מעט השנים אין לו פנאי להיות כולם נכונים רק מעט ולפני הש"י ב"ה אלף שנים כיום אתמול כי יעבור. וזה אשמעינן הכתוב אם האדם עושה מה שביכלתו לעשות בימי חייו אזי הקב"ה נותן לו במתנה כל הימים להיות נחשב לך כאלו היית עובד לפני כל הימים שהעולם עומד. והבן:
<b>בצר לך ומצאוך כל הדברים האלה באחרית הימי' ושבת עד ה' אלהיך ושמעת בקולו.</b> נקדים לפרש הפסוק בתהלים שמעה ותשמח ציון ותגלנה בנות יהודה למען משפטיך ה'. לכאורה לשון למען משפטיך הוא תמוה איך יכול להיות השמחה בדוקא מן המשפט. אכן ידוע כי אצל הצדיקים תחלתן יסורין וסופן שלוה. ולפי ערך המה"ד שעבר עליה' כן גברו תמיד החסדים. וזהו הי' ערן העקידה דכתיב וילכו שניהם יחדו. כי החסדים הולכי' יחד תמיד עם הגבורות וגוברים עליהם כי בלתי זאת לא הי' העולם יכול להתקיים. וז"פ שמעה ותשמח ציון ותגלנה בנות יהודה למען משפטיך כי לעתיד ב"ב יהיו שמחים עם המשפט בעצמו כי יראו גודל החסדים אשר יבואו עי"ז כמ"ש כי אתה ה' עליון מאד נעלית על כל האלהים. ר"ל כי הוי' מדה"ר עולה למעלה על מדה"ד כנ"ל. ונחזור לביאור הכתוב בצר לך ומצאוך כל הדברי' האלה באחרי' הימים. השכינה הקדושה נקראת אחרית הימים כיל"ח. וצריך האדם לילך תמיד במחשבתו להצטער על גלות השכינה כי מה שחסר לאדם בעוה"ז ידע לפי ערך החסרון למעלה יותר כמ"ש בחובת הלבבות בדמיון האצטרלוג מראה השעות מהחמה מה שנעתק למטה נקודה קטנה הגלגל החמה נעתק למעלה כמה וכמה אלפים פרסאות. כן הוא בכל הסיבות שלמט' מגיע למעלה צער גלות השכינה יותר ויותר. וז"ש דע מה למעלה ממך כו' וכל מעשיך בספר נכתבים. ר"ל שהאדם יכול לשער בעצמו גודל הצער שלמעלה. ממך. ר"ל מהצער שלך. עין רואה ואוזן שומעת. וכל מעשיך בספר נכתבים. פי' שמגיע עד ספירת המלכות וזהו הנקרא אחרית הימים. ומסיים הכ' ושבת עד ה' אלהיך. אותיות שבת. כי עד עתה היו ימי המצרים בצער גלות השכינה כמ"ש בצר לך ומצאוך כו' באחרית הימים. ושבת. כשמגיע שבת זו שבת נחמו בו הבטחת הגאולה עד ה' אלהיך. אז נראה כי כל הדינים אשר עברו עלינו היו הרחמים וחסדים גוברי' עליהם. ולפי ערך הצער שהי' לא כן נזכה לגודל החסדים והטובות. ושמעת בקולו וכו':
<b>ובקשתם משם את ה' אלהיך ומצאת כו'.</b> הנה ענין מציאה שייך בדבר שבא בלא דעת ובלא בקשה רק בהיסח הדעת. ואיך שייך לבקש אחר מציאה. אך הוא ע"ד מאמרם ז"ל אתם פתחו לי פתח כחודו של מחט ואני אפתח לכם כפתחו של אולם. וז"ש ובקשתם משם את ה' אלהיך אף בבקשה מועטת ומצאת אח"כ יותר ויותר. כי תדרשנו אח"כ בכל לבבך ובכל נפשך שתהי' אח"כ עובד ה' בכל לבבך ובכל נפשך. וז"ש בגמ' יגעתי ומצאתי תאמין:
<b>חמשה עשר באב</b>
<b>כי שאל נא לימים הראשוני' אשר היו לפניך כו'.</b> הנראה ברמז הכתוב ע"ד שאמרו ז"ל חסידי' הראשונים היו שוהין שעה אחת קודם התפלה ושעה אחת אחר התפלה. דהנה שם חסידי"ם הוא פי' חסדי"ם הראשוני' והיו"ד הוא יסו"ד המשפיע חסדי' הראשונים כמ'ש איה חסדיך הראשוני' אי"ה הוא כח"ב והוא כמ"ש נוצר חסד לאלפים. פי' משם נח"ל מי"ג מד' נעשה צנור לאלף שהוא כתר וזהו נוצר הוא צנו"ר הוא רצון. היינו להמשיך חסדים העליוני' מרצון העליון שהוא נקרא רעווא דרעווין שהי' הרצון ההוא קודם ברי"ע שלמחר ביום א'. וזהו רעווא דרעווין פי' החסד של החסד כי עולם חסד יבנה והרצון על החסד ההוא הוא חסד של החסד. וז"פ אי' חסדיך הראשוני'. כי בשעת הצרה ר"ל צריך להמשיך החסדי' הראשונים מהרצון הקודם לבריאת העולם. כי כמו בשעת הבריאה ראה הקב"ה שיהיו ח"ו עוברי רצונו ואעפ"כ ברא את העולם כן גם עתה אע"פ שלא יהיו כתקונם צריך לרחם עליה'. והוא כמ"ש וחנותי את אשר אחון אעפ"י שאינו הגון ואינו כדאי. והשם הזה רחום וחנון. הוא מי"ג מד' וצריך להמשיך להם השם אי"ה שהוא כח"ב כנ"ל. וז"ש אח"כ אדנ"י אשר נשבעת לדוד באמונתך להמשיכ' עד השם אדנ"י מלכו' בית דוד וזהו נשבעתי לשון שביעה. אמנם בחינת החסדים האלו אינם מתקיימי' בהמשכתם לעול' כי אח"כ חוזרי' כיל"ח. וזה נקרא רק שאלה ההדר' בעיני' כמו מי שאין לו משלו לובש כלים שאולי' כך בזמן שישראל אינם חלילה במדריגה הטובה הנה החסדי' באים רק בדרך שאלה כמו שמובא בזוה"ק אימא אוזיפת לברתה מנאה. והוא שאמרו חכז"ל לא היו ימים טובים לישראל כט"ו באב וכי"כ שבהם בנות ישראל יוצאות בכלי לבן שאולים. בנות ישראל הוא רמז לבנות ציו"ן וירושלי"ם. בכלי לבן הוא רמוז לחסדי'. שאולים הוא דאמא אוזיפת לברתא מנהא. וזה שנקראי' ימי טובים. כי שורש יום טוב הוא מקרא קדש מקדש העליון. והם הימי' טובי' מיומין עלאין. וז"ש הכתוב על ישי אבי דוד. והאיש בימי שאול זקן בא באנשים. למה אמר בימי שאול. אך הנה רמז על הנ"ל כי שורש יש"י יו"ד מורה על יו"ד עלאה חכמה. שי"ן תלת אנפין. יו"ד תתא' יסו"ד והוא כי השם ישי מורה על המשכת החסדי' מאב"א. וז"ש הכ' והאיש בימי שאול ר"ל בבחי' שאלה מבחי' יומין עלאין זקן בא באנשים. ר"ל בחי' הזקן מלא רחמים המשיך לבא באנשי' בעוה"ז. וזהוהפי' חסידי' הראשונים היו שוהין שעה אחת קודם התפלה ושעה אחת אחר התפלה. ר"ל החסדים הראשוני' ומוחין עלאין הם שוהין קודם התפלה שיהי' מי ממשיכין לעוה"ז. וכן אחר התפלה הם שוהין ואינם מסתלקין מיד ע"י שעוסקין בתורה אחר התפלה. וזה הרמז שאל נא לימים הראשוני' פי' להמשיך יומין עלאין חסדי' הראשוני' בבחי' שאלה כנ"ל. וכמ"ש שאל אביך בחי' שאלה מאב"א כנ"ל:
<b>השמע עם קול אלהים מדבר מתוך האש כאשר שמעת אתה ויחי. או הנסה אלהים לבא לקחת לו גוי מקרב גוי במסות כו' ככל אשר עשה לכם כו' במצרים לעיניך.</b> הנה כבר הקשו המפרשי' שהפסוק השני הזה הי' לו להיות מקודם כי יצי"מ הלא היתה קודם מ"ת. אמנם הנה אי' ברמ"ז פ' חוקת דף פ'. כי אחר פגם העגל צריך כל א' לתקן חלקו שנפגם אז כו' ונמצא מי שעוסק בתורה כראוי גורם התפשטות יסו"א בתוך זעיר ומעלה חלקו ניצוץ הראוי לו ע"י הת"ת ולגבי דידי' הוה כאלו עמד בהר סיני היום הזה נהיית לעם ע"ש ברמ"ז. היוצא מזה כיכל איש ישראל העוסק בתורה לשמה הנה כפי המדריגה וכוונה הגדולה שלו הוא בבחי' מעמד הר סיני בכל יום ועי"כ מעלה ניה"ק שלו ולחלקו והוא שכ' ותן חלקנו בתורתך. וז"ש בגמ' בכ"מ רמז לתחיית המתי' מן התורה ר"ל תחיית הניה"ק שהם בחי' מתים מכבר ועל ידי התורה מגיע להם חיות וחי בהם כתיב ר"ל בהני"ק בהם משפיע חיות להעלותם וזה שנקרא התורה עץ החיים. וז"ש תחלה השמע עם קול אלהים כו' מזכיר מעמד הר סיני. שזהו דבר נצחי גם היום כל העוסק בתורה לשמה כראוי לו הנה זוכה לבחי' מעמד הר סיני כדברי הרמ"ז הנ"ל ואח"כ מזכיר או הנסה אלהי' לבא לקחת לו גוי מקרב גוי הוא העלאת ניה"ק המובלעים בין העובדי כוכבים. והנה זה הבחי' שנית שאמר הרמ"ז ע"י הת"ת להעלות הני"ק וזה הוא ג"כ נצחי כנ"ל. וזהו ככל אשר עשה לכם במצרי' לעיניך שהי' אז העלאת ניה"ק רבים כנודע לכך שני הכתובי' האלה באו כסדר והם מורים דרך התורה לעול' כנ"ל:
<b>וידעת היום והשבות אל לבבך וכו'.</b> הנה עיקר דרכי החסידות שידע האדם במה שעבר היום אם עשה איזה (מצוה) כראוי ונכון אם לא וישגיח על כל דרכיו אם המה נכונים. וזה הפי'וידעת היום. היינו אם תדע בכל יום מה שעשית ביום הזה. אז והשבות אל לבבך אז תוכל לעשות תשובה כיון שאתה משגיח על עצמך ועיניך הרואות כי עבר היום בהבל וריק ותשוב בתשובה שלימה:
<b>ויקרא משה אל כל ישראל ויאמר אליהם שמע ישראל את החוקים ואת המשפטים אשר אנכי דבר באזניכם היום וכו'.</b> יש להתבונן מה שבכל התורה לא מצינו לשון כזה דובר באזניכם רק כאן גם לעיל כתי' בפ' בא דבר נא באזני העם וישאלו כו'. הנה לפמ"ש בפ' זו גם בפ' חוקת ע"ש בגודל מעלות בנ"י שהיו בשעת מ"ת שהיו רואים את הנשמע כמ"ש וכל העם רואים כו' וכל זה הי' ע"י משה רבינו ע"ה שהי' ביכולתו להשפיע מקדושתו לכל הדור במדריגה זו. אך קודם מתן תורה לא היו בנ"י עוד במדה זו לכן הי' צריך לדבר עמם כפי יכולתם בבחי' שמיעה שהיא קטנה ממדריגת בחי' ראיה וז"ש דבר נא באזני העם. לכן גם עתה קודם הסתלקותו הי' מרמז להם בזה אף אם לא ישיגו אחר הסתלקותו מנהיג כזה להביאם לבחי' ראי' אעפ"כ צריכין להטות אזנם לשמוע בקולו. וז"ש אשר אנכי דובר באזניכם היום. אני מראה לכם היום ג"כ בחי' שמיעה להורות לכם להיות ציית להמנהיג הדור אפי' לא יהי' בבחי' זו כמ"ש פני משה כפני חמה ופני יהושע כפני לבנה אעפ"כ תשמעו לו. אך לעתיד ב"ב תחזור העטרה ליושנה לבא למדריגה ראשונה כמקדם כמ"ש בשובי את שבותיכם לעיניכם אמר ד'. ר"ל נשוב לבחי' ראי'. וז"ש בישעי' ונגלה כבוד ד' וראו כל בשר יחדיו כי פי ד' דבר. ר"ל שיהי' התגלות האלקות כמקודם בבחי' ראי' כנ"ל וסמיך לי' נחמו נחמו עמי כו'. כי זהו עיקר הנחמה. וחפרה הלבנה ובושה החמה כי מלך ד' כו'. ר"ל החמה הוא בחי' המשפיע. והלבנה הוא בחי' מקבל. ולעתיד כאשר יהי' התגלות האלקות ומלאה הארץ דעה. אז יהי' בושה להמשפיע ולהמקבל הוא הרב והתלמיד. כי מלך ד' צבאות:
<b>מי יתן והי' לבבם זה להם ליראה אותי וכו'.</b> הנ"ל לפרש עפ"י מ"ש חכז"ל הצדיקים לבם ברשותם והרשעים הם ברשות לבם. כי הרשעים כל מה שהלב מסיתו לתאוות העולם הוא סר למשמעתו משא"כ הצדיקים הם שולטים על תאוות לבבם והלב הוא ברשותם להטות לבבם לטובה. וז"ש מי יתן והי' לבבם זה להם. היינו שלבבם יהי' שלהם ולא שהם יהיו ברשות לבבם כנ"ל:
<b>עוד י"ל.</b> דהנה הצדיק הוא אשר מקרב את המרוחקים לחסות תחת כנפי השכינה וכל הדבוק בו מעלה אותם בתפלתו אל שורש העליון וגם משפיע להם ברוחני ובגשמי כמ"ש חכז"ל כל העולם ניזון בשביל חנינא בני וחנינא בני די לו בקב חרובין מע"ש לע"ש. וזה שהצדיק הוא בבחי' שבת דאי' בזוה"ק כל ברכאין דלעילא ותתא ביומא שביעאי תליין. כן הצדיקים הם המשפיעים טובות לעולם והם עצמם אינם נהנין מזה כלום. וז"ש שמור את יום השבת לקדשו כאשר צוך ד' אלהיך. היינו שהכתוב מזהיר להיות דבוק בהצדיק לקיים ציוויו ממש כמו שהקב'ה הי' מצוה אותו בעצמו ועי"ז זוכה ליראה עלאה ולעבוד הש"י באמת. וידוע מספרים שהצדיק נקרא מי. מפני ששואלים עליו במרום מי הוא זה המרעיש כל העולמות בעבודתו ובתפלתו. וז"ש מי ימלל גבורת ד'. הצדיק הוא הממתיק כל הדינין מבנ"י. וז"ש כאן מי יתן והי' לבבם זה להם. ר"ל הצדיק הוא המסייע והנותן לבבם זה להם להיות לעזר ולסייע להמסתופפים בצילו להדריכם בדרכי התורה והמצות ולהטות לבבם לטובה כנ"ל וז"ש ג"כ לעיל בתחלת הפרשה אשר מי אל בשמים ובארץ אשר יעשה כמעשיך וכגבורותיך. ר"ל שהי' משרע"ה מתפלל שיהי' כן בכל דור צדיק כזה המושל בשמים ובארץ כמ"ש צדיק גוזר והקב"ה מקיים ולהיפך ג"כ הקב"ה גוזר והצדיק מבטל. אשר יעשה כמעשיך וכגבורותיך כמ"ש חכז"ל כי בכל חכמי הגוים ובכל מלכותם מאין כמוך אבל בישראל יש כמוך מה הקב"ה מחי' מתים אף הצדיק כו' יכול לעשות כמעשיך וכגבורותיך כנ"ל:
<b>וזאת המצוה והחוקים והמשפטים וכו' ללמד אתכם לעשות בארץ.</b> והקשה הרמב"ן ז"ל דהא זה מיירי מיראת ד' והאיך שייך לומר לעשות בארץ דוקא ע"ש ונקדים מ"ש ובנה ירושלים עיר הקודש במהרה בימינו. דהנה כל המצות ותפלות בנ"י המה הולכים מקודם אל הצדיקים שבדור לתקן אותם כמ"ש זה ינחמנו ממעשינו ומעצבון ידינו. פי' יתקן כל המצות שנעשו בעצבות ולא פרחו לעילא ויהי' להם תיקון ע"י הצדיק ואח"כ הם הולכים לבהמ"ק ומזה יהי' הבהמ"ק וז"ש ובנה ירושלים עיר הקודש במהרה בימינו. היינו ע"י ימינו כל התפלות אשר אנו מתפללים כל ימי חיינו. וז"ש שמה תביאו את כל אשר אנכי מצוה אתכם. היינו כל המצות יהי' להם עלי' ע"י שתביאו שמה כל המצות מקודם. וז"ש יראה כל זכורך הם המ"ע יתראו שם מקודם ואח"כ יהי' להם עלי' למעלה. ובזה מתורץ קושי' הרמב"ן הנ"ל דאין הפי' לעשות כל המצות שם בארץ רק להביאם שם דרך בהמ"ק להיות להם עלי' למעלה. וז"ש וייקץ יעקב משנתו ויאמר אכן יש ד' במקום הזה ואנכי לא ידעתי. מאי קמ"ל שהקיץ משנתו או שהי' ער ולא ישן. אך הפי' שהקיץ את לימודו ויאמר אכן יש ד' במקום הזה שזההי'מקום בהמ"ק והקיץ משנתו שהי' לומד מקודם. ואנכי לא ידעתי זאת שאני בבחי' זאת שיכול לימודי לבא לבהמ"ק. ובזה ניחא ג"כ קושי' המפרשים בפ' תביאמו ותטעמו בהר נחלתך והקשו המפרשים הלא כל הדור ההוא לא נכנם וכלל לא"י. אך הפי' הוא ג"כ על המצות להביאם להר נחלתך זה בהמ"ק להיות להם עלי' דרך שמה. וזה ג"כ הפי' כל המצוה כו' תשמרון לעשות בארץ שדקדקו ג"כ המפרשים בלשון כל. ולפ"ז ג"כ הפי' על כל המצות שיהי' להם עלי' דרך שמה כנ"ל:
<small>(מכי"ק)</small><br><b>וצדקה תהי' לנו כי נשמור לעשות וכו'.</b> הרמב"ן ומפרשים עמדו בזה מהו הכוונה במאמר זה. ונראה עפ"י המבואר בזוה"ק ובכתבי האריז"ל שהשכינה נקראת צדקה שיש בחי' צדיק ובחי'צדקה צדיק הוא בחי' יסוד. וז"ל ס' מאורי אור בכינוי צדיק. המלכות נקראת צדיק קודם הזיווב ואחר הזיווג נקראת צדקה בקבלתה הה' חסדים מצדיק ע"כ. ובזה י"ל הפסוק זרעו לכם לצדקה. דהיינו כל המצות נקראים זריעה. וז"ל המחבר מעי"ב במאמר שפתי צדק פ"א על דברי חז"ל הקרן קיימת לעוה"ב. וז"ל הקרן ופירות הוא כי הקרן השפע הנשפע על המלכות בעת עשיית המצוה בסוד אור ישר ואור חוזר. ומה שנשפע על המלכות נקרא אור ישר ואח"כ אותו האור נעשה פירות שהוא כזרע הארץ ונזרע וחוזר ועושה פירות וזה אור חוזר. וכן אותו האור הקדוש הנזרע בארץ העליונה ושם מגדל צמחים ופירות עכ"ל. וזה אור זרוע לצדיק דהיינו שהצדיק מקבל מן הספירות שקודמים למדה שלו כדי שיהי' לו להשפיע להמלכות. וזה ג"כ הפי' זרעו לכם לצדקה לספירת המלכות שנקראת צדקה וזהו המכסה אני מאברהם אשר אני עושה שידוע מזוה"ק שהשכינה נקראת אני בסוד אני ה' ועשי' נקראת תיקון בכל מקום וזה כל מגמתם של הצדיקים לתיקון השכינה שנקראת אני. וזה המכסה אני מאברהם היינו השכינה שנקראת אני אהי' מכסה מאברהם שלא תהא דבוקה באברהם. אדרבא תהי' השכינה עמו בכל דרכיו וזה מדה כנגד מדה הוא מתקן השכינה וכן השכינה אינה נפרדת מאברהם. וזהו מאברהם אשר אני עושה היינו שהוא עושה ומתקן למדה אני. וזה ושמרו דרך ה' לעשות צדקה ומשפט שעיקר מגמתם יהי' בעשיות המצות ומחשבותם לתיקון השכינה וזה דרך ה' לעשות צדקה לתקן השכינה שנקראת צדקה:
<b>האל הנאמן שומר הברית.</b> הנ"ל לבאר דהנה ענין נאמן מצינו באברהה אבינו ובמשרע"ה בא"א כתיב ומצאת את לבבו נאמן לפניך. ובמשה נאמר (כי עבד נאמן קראת לו) בכל ביתי נאמן הוא. וענין נאמן הוא בחי' גדולה כמ"ש ר"מ הלומד תורה לשמה זוכה לדברים הרבה ומכשרתו להיות נאמן. ונאמן צריך להיות מקודם חסיד. ונאמן הוא מה שנותנים לו ליתן לאחרים נותן להם ואינו משייר לעצמו כלום. וז"ש ישמח משה במתנת חלקו כמ"ש לעיל ראה למדתי אתכם כו' כאשר צווני כו'. וז"ש משה קבל תורה מסיר ומסרה ליהושעשכל הקבלה הי' רק למסור לאחרים כמ"ש בגמ' קני ע"מ להקנות וכן כל קנינו בהמצות הי' רק ע"מ להקנות. ונחזור לערננו האל הנאמן שומר הברית והחסד שהקב"ה הוא רב חסד עמנו. שחסד הוא עושה ג"כ ברשעים שנותן להם פרנסתם. אבל עמנו הוא בחי' רב חסד יותר ממה שעושה עמהם כי גם עושה עמנו ששומר בנ"י מעבירות. וז"ש דוד המע"ה כי חסדך גדול עלי והצלת נפשי משאול תחתי'. וזה החסד הוא לבנ"י. וזה בחי' נאמן שאם האדם רוצה לדבק בו ולעשות רצונו שמח הקב"ה עמו ועוזר לו ונותן לו כח שישמור הברית והחסד. שכל בריאת העולם להטיב לברואיו משום שהוא הנאמן כי איננו להנאתו כלל רק לטובת בנ"י. וז"ש והי עקב תשמעון כו'. ושמר ה' אלהיך לך את הברית ואת החסד כאשר תתחילון לשמור כו' אז יעזור לכם וישמור לך את הברית והחסד כו':

עקב

<b>והי' עקב תשמעון כו' .</b> דהנה כתיב עקב אשר שמע אברהם בקולי כו'. דהנה זהו מדת הצדיקים שהם תמיד בבחי' עקב ואינם חושבים עצמם לכלום. כמ"ש דוד המע"ה נטיתי לבי לעשות חוקיך לעולם עקב. כי לעולם אני בבחי' עקב מה אני ומה חיי. וזה מדת אאע"ה שאמר ואנכי עפר ואפר שלא הי' יודע מעצמו כלום. ולזאת במדה הזאת משבחו הקב"ה על כל הטוב שעשה עקב אשר שמע אברהם בקולי. ואמר הש"י אע"פ שהוא בעצמו בבחי' עקב אבל וישמור משמרתי מצותי חוקותי ותורותי. ועד"ז מצינו במשנה חמשה תלמידים הי' לו לר"י בן זכאי הוא הי' מונה שבחם. דלכאורה קשה למה מונה רק חמשה הלא הי' המנהיג ונשיא הדור והי' לו כמה אלפים תלמידים. גם הלשון הוא הי' מונה שבחם אינו מדויק. אך אלו החמשה היו נחשבים אצלו תמיד לבחי' תלמידים שלא ידעו מעצמם כלום רק היו בבחי' תלמיד הצריך לרבו תמיד לכן הוא ז"ל הי' מונה שבחם. אבל היודע בעצמו שבחו הוא לא הי' צריך לשבחו כנ"ל. וכמו כן הקב"ה הי' מונה שבחו של א"א ע"ה שהוא בבחי' עקב. וע"ז הוא שאמה"כ והי' עקב תשמעון כו' בבחי' עקב תשמעון כו'. וזהו כשכנ"י אמרה שחורה אני ונאוה. אל תראוני שאני שחרחורת שמדמת עצמה לשחורה. אומר הקב"ה אם לא תדעי לך היפה בנשים. כי באמת את היפה בנשים:
<small>(מכי"ק)</small><br>א"י <b>והי' עקב תשמעון כו' ושמר ה' אלהיך לך את הברית כו'.</b> פרש"י מה שהאדם דש בעקביו תשמעון. הנה בעקבות דמשיחא חוצפא יסגא. מבואר בכתבי האר"י ז"ל כי עכשיו הוא התיקון ברגלים של אדה"ר ומחמת שהרגלים הם עבים וגסים בתכלית הגשמיות נגד שאר האיברים של האדם לכן חוצפא יסגא. ועיקר התיקון בזמה"ז הוא שמירת הברית כי אלף הששי הוא נגד בחי' היסוד כידוע. וזה שהבטיח הקב"ה שלבסוף בעקבות דמשיחא אף שיהי' בבחי' עקב מ"מ תשמעון לתורה ומצות כי לא תשכח מפי זרעו וכו'. [ומה שפרש"י שהאדם דש בעקביו קאי על אדה"ר. הנה ר' אליעזר אומר על שעת הזיווג דומה כאלו כפאו שד. הפי' ידוע דהנה הראש של אדם הוא שי"ן. והידים והרגלים הם דלי"ת. והברית הוא יו"ד. לכן בשעת הזיווג הי' מקדש א"ע בברית שיהי' נשלם שם שד"י במילואו. ואם אין האדם מקדש עצמו אזי נשאר ש"ד ודו"ק. ולזה מצינו שידין יהודאין. ומצינו שאדה"ר הוציא ז"ל ועזב לאחרים חילו ומזה נולדו הקליפות ומזיקין ר"ל. וזה הפי' שהי' דש מבפנים וזורה מבחוץ. היינו שאם האדם אינו מכוון בקדושה אזי נשאר שד היינו דש מפנים והניצוצות הולכים לקליפות ר"ל. ולזה אמר וזורה היינו הקליפות כמו בתבואה מזרה הקליפות לעולם מבחוץ וכנ"ל. וזה שפרש"י שהאדם דש בעקביו ודו"ק] ומסיים ושמר ה' אלהיך לך את הברית וכו':
א"י <b>והי' עקב תשמעון את המשפטים האלה וכו'. ושמר ה' אלהיך לך את הברית ואת החסד כו'.</b> הנ"ל בזה כי הנה פי' עקב הוא לשון סוף. זהו רמז על עקבא דמשיחא באחרית הימים בזמה"ז כי כן כתיב והפיץ ה' אתכם בעמים וכו' ואח"כ ובקשתם משם את ה' אלהיך ומצאת כי תדרשנו בכל לבבך ובכל נפשך בצר לך ומצאוך כל הדברים האלה באחרית הימים ושבת עד ה' אלהיך כנ"ל. כי אמנם כן נכון לכל אדם להבין ולדעת כי בחשכות הגלות האחרון כיום הזה הנה יקר מאד לפני הש"י ומקובל לפניו כל בחי' התעוררת לעבדות לתורה ולתפלה אפי' שאינו כראוי ובכוונה הגדולה כמו בדורות הראשונים בכ"ז המעט מהעבדות הוא חשוב לפני הקב"ה כמו הרבה בימים שלפנינו יען כי בעוה"ר גברה החשכות ועול הגלות וכשל כח הסבל מרוב הצרות וטרדות הזמן והסט"א רודף כל היום באין מנום הנה לכך מעט ההערה לקדושה פועל יותר ויותר כי הזמן גורם. וכמו בעת טוב גם הסחורה רטה ימכר לטובה יותר מן בעת רעה סחורה טובה. כי מה נעשה עתה בעת המר ה'ה שאין בנו כח לכוון לבבינו כנכון. לכן גם המעט מהטרת הקדושה דוחה הרבה מהסט"א כי מעט מהאור דוחה הרבה מן החשך. אשר ע"כ ראוי לכל איש לקום בכל עוז להתעודד ביראת ה' בעת הזאת אשר כביכול המלך עומד ומצפה פתח השער לדופקי בתשובה לקבלו באהבה. והנה ע"ז אמה"כ והפיץ ה' אתכם בעמים באורך הגלות כנ"ל. ואח"כ ובקשתם משם את ה' אלהיך. אם משם מתוך הגלות תבקש את ה' אלהיך ולשון בקשה הוא התעוררת ורצון על הדבר אף שאינו בפועל גמור. וז"ש אף אם תבקש רק בקשה קטנה בלב את ה' אלהיך בכ"ז אח"כ ומצאת כי תדרשנו בכל לבבך ובכל נפשך הנה מציאה הוא דבר חדש אשר לא חשב עליו. וז"פ מבקשה מועטת שלך אח"כ תמצא יותר ויותר כי תדרשנו בכל לבבך ובכל נפשך כמ"ש חכז"ל פתחו לי פתח כחודוש למחט ואני אפתח לכם כפתחו של אולם. וז"ש בצר לך ומצאוך את כל הדברים האלה באחרית הימים בשפל המדריגה כיום הזה אעפ"כ ושבת עד ה' אלהיך. שם באחרית הימים בשפל המדריגה תשוב עד ה' אז תזכה ושמעת בקול ה'. ר"ל לשמוע בקול דברו כמו במתן תורה כמו שבאר אח"כ השמע עם קול אלהים וכל הענין שלמתן תורה. וכמ"ש אבן מאסו הבונים היתה לראש פינה כי אח"כ תשוב למעלה ראש ותיסק עד רישא. הנה זהו שאמרו חכז"ל והי' לשון שמחה. פי' והי' עקב תשמעון לשון שמחה בכ"מ כי לעתיד במהרה באחרית הימים יהיו ישראל ראש פנה אותיות ו"ה לפני י"ה בסוד עטרת תפארת לעמוסי בטן. וזה הרמז במלת והי' שהוא רומז על שם העתיד בגאולה ושמחה. וז"פ והי' עקב בעקבות דמשיחא אם תשמעון את המשפטים האלה יהי' שמחה גדולה לפני הש"י ב"ה גם בבחי' שמיעה הקטנה שלכם ושמר ה' אלהיך לך את הברית ואת החסד. ר"ל ישמור לך את ההשפעה והחסד לבלתי ילך לסט"א ויהי' לך לבדך ואין לזרים אתך עד ביאת הגואל בב"א:
<small>(מכתי"ק)</small><br>א"י <b>והי' עקב תשמעון את המשפטים האלה ושמר ה' אלהיך לך את הברית ואת החסד אשר נשבע לאבותיך.</b> הנ"ל ע"ד שאמה"כ לזכר עולם יהי' צדיק. הפי' הוא כי הנה לכל צדיק יש לו צנור מיוחד. שכל צדיק עושה צנור ביסוד העליון להשפיע לעולמות ולעולם העשי' בסוד ויעש לו דוד שם כמבואר בזוה"ק הפי' בזה. והנה צנור הזה אינו נפסק לעולם והוא כנהר שאינו פוסק. והוא ע"ד האמור בזוה"ק פ' בהעלותך בסופו ובכל אתר בעי קב"ה ביקריהון דצדיקיא יתיר על דילי'. וזהו לזכר עולם יהי' צדיק כי השפעת הזכרות של צנור הצדיק הוא לעולם לא ימוט. וזהו הפי' וזכרתי את בריתי יעקוב ואף את בריתי יצחק ואף את בריתי אברהם אזכור כלומר אף לימים רבים בהיות בנ"י בגלות. הנה הצנור והשפעה בשביל ' האבות יזכור לשון השפעות הזכרות. וכן ויזכור אלהים את בריתו את אברהם כנ"ל. וידוע שבזמן הגלות כל היסודות הולכים לסט"א ר"ל. אך היסודות של הצדיקים שפעלו הם הולכים לישראל. וזה הפי' בזוה"ק הנ"ל דקב"ה בעי ביקריהון דצדיקיא יתיר על דילי'. וזה הוא והי' עקב תשמעון כו' ושמר ה' אלהיך לך את הברית ואת החסד אשר נשבע לאבותיך פי' ישמור לך היסוד וצנור החסד שעשו אבותיך. להשפיע לך כל טוב:
<small>(מכי"ק)</small><br>א"י <b>והי' עקב תשמעון כו' אשר נשבע לאבותיך.</b> הנ"ל דהנה כתיב מכלכל חיים בחסד מחיה מתים ברחמים רבים. והוא ע"ד המבואר בזוה"ק שלולי תפלת האבות והמתים שהם מתפללים על החיים לא הי' העולם קיים. וכן ידוע שע"י הצדיקים החיים בעוה"ז שמתפללים על העולם הם מקיימין את העולם וזה הפי' שיתף עמו מדה"ר היינו תפלת הצדיקים שני אלפים שנה הי' העולם קיים בשביל אברהם אבינו שיהי' בעולם כמ"ש קבל שכר כנגד כולם. וז"ש אשר עשה אתך את הגדולות והנוראות האלה פי' אתך רק על ידך עשה כל זאת וכן אשר אני עושה עמך על ידך ועמך בשיתוף אני עושה הכל כי הכל עבור הצדיקים ברוך מרחם על הבריות ברוך משלם שכר טוב ליראיו. פי' החסד שעושה הקב"ה עם העולם ומרחם על הבריות הנה הוא תולה הכל ביראיו כדי לשלם להם שכר טוב שהם מקיימין את העולם כנ"ל. וכן המתים ששוב אינם עושים מצות ובמה יתרבה להם שכר טוב בעוה"ב. הוא בעבור שהם מקיימין את העולם לאחר מותם. וזה הפי' מכלכל חיים בחסד היינו החסדים שבאים לעולם תולה אותם בצדיקים החיים ונותן להם שכר. מחי' מתים ברחמים רבים. פי' וגם המתים מחי'אותם ומשפיע להם שכר טוב ברחמים רבים היינו ברחמים רבים הבאים לעוה"ז עבורם בזה מחיה המתים לעוה"ב וכמו שמצינו במשרע"ה זכור לעבדיך לאברהם ליצחק וליעקב ונתרצה הקב"ה בזכותם. ובזה נתרבה שכרם לעוה"ב. וזהו המתים להחיות פי' להחיות העולם ובזה מקיים אמונתו לישיני עפר. וזהו הברכה מחיה המתים בעבור שהם מתפללים על החיים. וז"ש בחייהם ובמותם לא נפרדו לעשות רצון קונם. פי' שבחייהם ובמותם לא נפרדו מלהתפלל על העולם וזהו הוא רצון קונם. וזהו הפי' והי' עקב תשמעון כו' ושמר ה' אלהיך לך את הברית. פי' ישמר לך לטובה ולברית שלום את החסד שעושה וגם אשר נשבע לאבותיך גם להם יהי' שכר טוב בעוה"ב עבור זה שמתפללים כל הימים עליכם לטובה:
<small>(מכי"ק)</small><br>א"י <b>והי' עקב תשמעון את המשפטים האלה.</b> היינו שכל כוונת המצוה יהי' לאוקמי שכינתא ושיהי' קירוב הגאולה כמ"ש שברתי לישועתך ה' ומצותיך עשיתי. וזהו והי' עקב תשמעון על בחי' עקב עקבתא דמשיחא תשמעון ואת המשפטים האלה שמיעה הוא רמז על כל המצות כמ"ש והי' אם שמוע תשמעו את המשפטים האלה על בחי' עקבתא דמשיחא תעשו את כל המצות אף שיהי' חלילה עם יסורין. וזהו את המשפטים הם יסורין אעפ"כ תקבלו הכל רק לקרב הגאולה:
<small>(מכתי"ק)</small><br>א"י <b>והי' עקב תשמעון את המשפטים האלה ושמר ד' אלהיך לך את הברית ואת החסד כו'.</b> הנ"ל דהנה במנין המ"ח דברים שהתורה ניקנית בהם נאמר אחת מהם בקבלת היסורין. והפי' הוא יסורין של אהבה. וכתבו המקובלים הצדיקים מקבלים עליהם יסורין כדי להקל ולסלק הדינין מהשכינה שאמרו כשושנה אדומה ראיתי והיא השושנה כנודע וזה גורם היחוד למעלה ולכך נקרא יסורין של אהבה שגורמים אהבה למעלה אכן חליינו הוא נשא ובחבורתו נרפא לנו שגורם חבור למעלה ועי"כ נרפא לנו באה הישועה לישראל לחבר אשת נעורים כו' ומשם יומשך לנו שפע כו'. וזהו עקב תשמעון ותקבלו עליכם את המשפטים האלה. משפטים הם יסורין כמ"ש וידבר אתו משפטים. לכך ושמר ד' אלהיך לך את הברית ואת החסד ישפיע לכם כל טוב כנ"ל:
<b>כי ד' אלהיך בקרבך אל גדול ונורא.</b> הנ"ל בביאור הכתוב הוא ע"ד שכתוב באברהם אבינו ע"ה אלהי השמים ואלהי הארץ. דהנה מיסוד האמונה הישראלית הוא להאמין ולהבין כי כל חפץ הש"י ב"ה בכל בריאת העולמות העליונים גבוה מעל גבוה וכל המלאכים הקדושים כלם הם רק לצורך תכלית האדם העובד בעוה"ז וכל העולמות העליונים הם. רק אמצעים לעבור על ידם ההארה והשפעה לעוה"ז ע"י פעולת הצדיק בעוה"ז כמבואר כ"ז לכל משכיל. והנה הדבר מבואר היות כל תכלית הבריאה רק על כוונת האדם בעוה"ז כאשר הוא הי' סוף המעשה במעשה בראשית ובמחשבה תחלה להיותו ית"ש נקרא מלך רחום וחנון ע"י השפעות הטובות והחסדים הגדולים לאדם העובד לש"י בעולם השפל. כי אך זה רצונו ית"ש להיות אלקותו וגודל טובו ניכר בעולם השפל הזה אשר ממנו יתעלה האדם מאשפות עפר עולם הגשמי לדביקות הרוחני מעלה מעלה עד אין סוף ב"ה כנודע. וז"ש אלה תולדות השמים והארץ בהברא"ם באברה"ם ר"ל כמו שנתבאר כי ביאר הכתוב כי כל תכלית הולדת הבריאה השמים והארץ הי' רק בעבור אברהם אבינו ע"ה בעוה"ז שכל חוקי הבריאה שמים ושמי השמים יהיו מתנהגים על פיהו כמבו' אח"ז אשר בא ה' אלהיו וכל קדושיו עמו להגלות אליו בכ"ע והרבה את החסדים עמו בכל הדרך אשר הלך מגוי אל גוי ומממלכה אל עם אחר כולם היו נכנעים לפניו ומלאכי עליון באו לשרתו ובעזרתו כל הימים. והנה כן א"א ע"ה הבין כל זה ושם אל לבו לקדש שמו ית' ברבים בעולם להודיע אלקותו ומלכותו בארץ כי בה חפץ הש"י ואינו חפץ בכל מלאכי מעלה זולת אשר יתעלה שמו מעולם השפל הזה ע"י האדם העובד לשמו. וכמו שנתבאר זה בענין השראת השכינה בתחתונים בהמשכן ובית עולמים אשר השמים ושמי השמים לא יכלכלוהו ובא להשרות שכינתו בין שני בדי ארון. וכן הי' במתן תורה אשר הרכין הקב"ה כל הרקיעים על הר סיני להגלות לעמו ישראל באהבה עם כל אלפי שנאן שרי מעלה אין שיעור למרכבות כבודו. וכל זה הוא האות כי אך בעבור בנ"י העובדים לשמו ית"ש בעוה"ז אך בעבורם נבראו כל העולמות וכל צבאי מעלה לא לצורך עצמם כלל. וע"י התעוררת האדם בעבודתו בעוה"ז יתעוררו כל העולמות על ידו ולעומתו ברוך יאמרו כמבואר כ"ז בחכז"ל. וזה שהוכיח להם משרע"ה לישראל באומרו הן לה' אלהיך השמים ושמי השמי' וכו' רק באבותיך חשק ה' לאהבה אותם ויבחר בזרעם אחריהם בכם מכל העמים כיום הזה. והוא כאשר משרע"ה בשעת מ"ת עבר בכל השמים העליונים וראה כי כולם אין בהם צורך לעצמם כלל זולת עם בנ"י למטה. ולכך זה הדבר אי אפשר לאדם אחר לאומרו זולת משרע"ה אשר ידע בידיעה ברורה ולכך אך על ידו ניתן התורה כי זה הענין הוא הידיעה ההכרחית ושורש העבדות להיות האדם השפל בעוה"ז יודע עד כמה הוא נוגע בעבודתו כי כל העולמות תלוים בעבודתו למעלה אף שאינו נראה לעינים. הנה הידיעה ברורה הזאת היא חזקה מראי' הגשמיות. והיא העיקר והקדמה לקבלת התורה להמשיך אלקותו ית"ש ולפרסם כבודו בעוה"ז בכל נפלאותיו. וזה הוא העבדות של א"א ע"ה שאמר עכשיו הוא אלהי השמים ואלהי הארץ כי ע"י העבדות שלו המשיך האלקות וחסדים הרבים לעוה"ז בארץ. וזה שהוכיח משרע"ה כי ה' אלהיך בקרבך אל גדול ונורא ר"ל רק ע"י שה' אלהיך בקרבך וע"י עבודתך תמשיך אלקותו ית"ש בקרבך עי"כ הוא אל גדול ונורא הוא ניכר במדותיו. חג"ת שהוא רמוז א"ל גדו"ל ונור"א. ועל ידך יתפרסם גדולתו וגבורתו ויראתו על פני תבל כנ"ל:
<b>כל המצוה אשר אנכי מצוך היום תשמרון לעשות למען תחיון ורביתם כו'.</b> הנ"ל לבאר ולתת טעם לשבח בענין הבטחת החיים והריבוי איך הוא שייך לעצם קיום התורה והמצות כמ"ש בזה למען תחיון ורביתם וכן כתיב וחיית ורבית. ועוד הרבה כתובים כמהו המורים ע"ז שהחיות והריבוי בקיום התורה אינו הבטחת השכר לבד כשאר הבטחות שבתורה כי אם הם שייכים ומקושרים בעצם קיום התורה והמצות כנ"ל דהנה כמו שיש בחי' גוף ונשמה להאדם כן יש בחי' גוף ונשמה בהתורה. בחי' הגוף הוא פשטיות המקרא וההלכות והדינין המתנהגים בגשמיות וכמו שקראום חכז"ל בלשון הזה גופי הלכות גופי התורה. ובחי' הנשמה היא הרוחנית התורה ומצוה והאור העליון הגנוז בה כנ"ל. והנה כמו שאין שלימות לנשמת האדם בהיותה למעלה במקור מחצבה כי אם בירידתה למטה להתלבש בגוף האדם להתקן על ידו בכשרון מפעליו בעוה"ז כנודע. כן הוא הענין באור התורה הקדושה אשר ירדה בסתר המדריגה בעוה"ז להתלבש בגופי ההלכות והדינין. המעשים בכל יום הוא כדי להתקן ולהתעלות האור העליון ביתר שאת ויתר עוז ע"י מעשה התחתונים לשלימות הנכון כנ"ל. הנה כי כן בע"כ האדם העוסק בתורה ובמצות בפועל ומעשה בעוה"ז כראוי. הנה הוא משלים ומתקן עצם גוף התורה אשר ירדה עבורו לעוה"ז כנ"ל. ומה גם ע"י הכוונה לשמה כראוי הנה בזה מיחד וממשיך אור העליון ב"ה אל גופי התורה והלכות כנ"ל. הנה בזה הוא מחי' את התורה בבחי' הנשמה המתעורר על ידו מאור העליון למטה. כאשר כן כל התורה היא שמותיו ית"ש. ואור העליון דההוא נביעו איהי כנשמתא לגופא וכד אנת תסתלק מינייהו אשתארו כלהו שמהן כגופא בלינשמתא. אך ע"י הצדיק שהוא מיחד וממשיך האור העליון. הנה הוא מחיה את התורה וכל העולמות. ועד"ז הוא שאמרו חכז"ל כל המקיים את התורה ומקיים את המצות. שהלשון מקיים בלשון משנה היא פירוש מחי' ומחזיק את הנוטה למות ח"ו. כמו כל המקיים נפש אחת מישראל כן כאן מקיים את התורה ומחי' אותה ע"י עוסקו בה לשמה במחשבה דבור ומעשה וממשיך בחי' נשמה אלי'. אחרי שהיא ירודה מאד בעוה"ר התורה מונחת בקרן זוויות. והאדם העוסק בה הוא מקיים אותה כביכול. וזהו עץ חיים הוא למחזיקים בה שהתורה נפלה מאד והמחזיקים בה ומקיימה הנה הוא עץ חיים כנ"ל. והנה לכך הוא שהזהיר הכ' הרבה פעמים על מעשה המצות כי עיקר בחי' שלימות הנר מצוה ותורה אור הוא ע"י קיום במעשה ופועל גופני בעוה"ז והוא שאמה"כ וזאת המצוה והחוקים והמשפטים אשר צוה ה' ללמד אתכם לעשות בארץ. ר"ל כל עיקר המצות אשר צוה ה' היא לעשות בארץ בעוה"ז וכ"כ ויגד לכם את בריתו אשר צוה ה' לעשות עשרת הדברים שעיקר הציוי של עשרת הדברים הוא רק בעשיות בפועל מעשו בעוה"ז. וזהו וזכרתם את כל מצות ה' ועשיתם אותם שמעלה אני עליכם כאלו עשיתם אותם אתם עשיתם עצם המצוה ברי' חדשה רק על ידיכם הנה נשלמו ונגמרו לכוונה העליונה כנ"ל. וזהו רק בעוה"ז שהוא עולם המעשה נשלם התיקון ע"י קיום המצוה כמ"ש כל אשר דבר ה' נעשה לשון נעשה הוא לשון גמר כמו נעשה ונגמר . גם נעשה הוא לשון תיקון וקישוט שצריך לכוון לקשט כ"ד קשוטי הכלה כיל"ח. וז"ש וזאת התורה אשר שם משה לפני ברי כלומר כל עיקר ירידת התורה ונתינתה אשר שם משה הוא רק אל בנ"י וזולת בנ"י אין תורה ח"ו. וזהו אלה העדות והחוקים והמשפטים אשר דבר משה אל בנ"י. הנה מצינו אלה פוסל את הראשונים. היינו קודם שדבר משה אל בנ"י את התורה בעוה"ז לא נחשב דבר. אע"פ שהיתה קדומה אלפיים שנה קודם בריאת העולם הנה עיקר שלימותה ותקונה נעשה רק ע"י בנ"י שהם הצדיקים ממשיכים אור העליון ב"ה אל דברי התורה להיות הדברים חיים וקיימים בבחי' גוף ונשמה בפועל דבור ומעשה כנ"ל וזהו ענין חיות מאור העליון אל השמות הקדושים שבהתורה (וכדרך שאמרו חכז"ל מעלין בקודש ואין מורידין כי אם לא הי' לתורה הקדושה מעלה מה שירדה למטה לבנ"י לא היו מורידין אותה ממקור חוצבה להיות בבחי' ירידה אלא ע"כ שזה השלימות האמיתי שלה מה שבנ"י לומדים התוה"ק ומקיימים המצות הכתובים בה). אמנם הנה כשנתבונן עוד הנה בנ"י הם מקושרים ומיוחדים בעצם אל כל התורה והמצות. כי הנה כל התורה היא מלאה משמות ברי כמבואר בספרים ס"ר אותיות לס"ר נשמות בנ"י ורמ"ח מ"ע כנגד איבריו של אדם ושס"ה ל"ת נגד הגידים הנה לכך האור העליון בבחי' נשמה הרוחני המאיר בתורה הוא המאיר ובא לכל בר'י בשמותם לבית אבותם שמהם תצא תורה כמ"ש כי לא דבר רק הוא מכם ר"ל כי לא דבר בתורה רק כולם מכם מנשמות בנ"י. ואלה שמות בנ"י. הנה לכך אור נשמת ישראל והתורה הוא אחד וקב"ה ואורייתא וישראל חד שהוא אור הש"י שבתורה ובישראל כמ"ש. ולזה נשמת הצדיקים הן הם התורה ועיקרה. וירידת נשמת הצדיק העליונה לעוה"ז זהו עצם ירידת התורה מלמעלה לעוה"ז כמו שע"י ירידת נשמת חכמי התלמוד לעוה"ז נעשה מהם כל התורה שבע"פ. כמו נשמת ר"ע כשירדה לעוה"ז דרש על כל קוץ וקוץ תילי תלים של הלכות מה שלא הוציא לאור בהיותה למעלה ברום עולם גבוה מעל גבוה. וכן רשב"י בספר הזוה"ק המשיך האור העליון וחיות הקדושה מא"ס ב"ה וסתרי תורה בפשטיות פסוקי התורה. וכן כל הצדיקים שאח"כ עד היום הזה כנ"ל. הנה לכך חיות התורה הוא חיות ישראל עצמם ונשמת ישראל הוא נשמות התורה עצמה. וזה שסמך ברכת אלהי נשמה לברכת התורה. וריבוי נשמות ישראל הוא ריבוי התורה עצמה. וכן מצות פרי' ורבי' בתורה הוא לחדש חדושי התורה הוא מריבוי ישראל עצמם כמ"ש ושננתם לבניך אלו התלמידי' שמהם תצא התורה כמו שבארנו. הנה לכך שפיר אמר הכתוב כל המצוה אשר אנכי מצוך היום תשמרון לעשות למען תחיון ורביתם. שבמה שתשמרו ותקיימו התורה והמצוה הוא בעצם החיות וריבוי שלכם להתעלות ולרבות באור ה' כל הימים כו' והבן:
<small>(מכתי"ק)</small><br><b>ואכלת ושבעת וברכת את ה' אלהיך על הארץ הטובה אשר נתן לך.</b> הנה בכוונת האכילה המבואר בכתבי האר"י ז"ל להוציא ניצוצי נשמות המובלעים במאכלים הנה יש עוד כוונה כפי המבואר בספרים ע"פ מהאוכל יצא מאכל גימ' צ"א יחוד הוי' אדנ"י עולה צ"א. שממשיך ברכה באכילה על הארץ שיהי' ברכה ושובע בעולם וז"פ מהאוכל יצא מאכל שמאכ"ל גימ' הוי"ה אדנ"י שגורם זיווג בעולמות העליונים ומשם יומשך שפע ברכה וחיים לעולם. וזה הרמז מ"ש לאכלה ולא להפסד שהאדם האוכל המאכל איננו מאבד המאכל מהעולם רק שנתוסף ברכה לעולם. וז"פ בפ' קדושים ובשנה החמישית תאכלו את פרי' להוסיף לכם תבואתו. היינו שתכוונו באכילתו שיתוסף תבואה בעולם. והנה מצינו שצווי לאכול ולשתות בשבת דהיינו כוונת האכילה להוציא הני"ק איננו בשבת כמ"ש בעץ החיים שזה הוה כמו הבורר אוכל מתוך הפסולת ובורר הוה אב מלאכה בשבת. רק כל ברכאין דלעילא ותתא ביומא שביעאי תליין ולכך צווי לאכול בשבת שמהאוכל יצא מאכל שע"י שבנ"י אוכלים בשבת הם ממשיכים שפע וברכה לעולם. וז"פ ואכלת ושבעת וברכת את ה' אלהיך על הארץ הטובה כו' היינו שתהי' כוונתך בהאכילה שיומשך ברכה מה' הוי"ה ב"ה על הארץ שיהי' שפע וברכה ושובע בעולם:
<b>לא בצדקתך וביושר לבבך אתה בא לרשת כו' ולמען הקים את הדבר אשר נשבע ה' לאבותיכם לאברהם ליצחק וליעקב .</b> הנ"ל לבאר דהנה מצינו בהפטרה של פרשה הזאת. הביטו אל אברהם אביכם ואל שרה תחוללכם כי אחד קראתיו וכו' כי נחם ה' ציון נחם כל חורבותי' כו'. יש לדקדק מה ענין הסמיכה זה לזה פתח בשבחו של א"א ע"ה ומסיים בנחמת ציון. אולם כבר בארנו במ"א פי' הגמ' כל המתאבל על ירושלים זוכה ורואה בשמחתה. הפי' הוא שזוכה מיד לראות בעוה"ז הנחמות של עתיד שע"י שהצדיק מצטער ומתאבל על חורבן ירושלים הוא מעורר הגאולה לכן מראים לו תיכף הנחמות העתידים כמו שראה ישעי' הנביא כל הישועות העתידי' וז"ש עולמך תראה בחייך. וז"ש עמו אנכי בצרה אחלצהו ואכבדהו. פי' מי שהוא מצטער על גלות השכינה ומשתתף עמה בצרה שזהו עמו אנכי בצרה. לצדיק כזה אחלצהו ואכבדהו אורך ימים אשביעהו ואראהו בישועתי. פי' מיד אראהו בישועה העתידה. וכן מצינו אצל נח זה ינחמנו כאשר בארנו במ"א באריכות. והנה זה שהי' אצל א"א ע"ה שהי' מצטער מאד על זה שראה כולם עובדי ע"ג ואין מזכיר שם כבודו ית"ש בעולם כולם עוברי רצונו והשכינה בגלות ביניהם. לכך אמר לו הש"י ב"ה לך לך מארצך כו' אל הארץ אשר אראך. פי' אראך הישועות והנחמות העתידים כי אז יהי' ה' למלך על כל הארץ. והאלילים כרות יכרתון. ונשגב ה' לבדו ביום ההוא. וזהו אשר אראך. לכך בנה שם מזבח לה' על שראה הישועה הזאת. והנה כן הראה הש"י כל זה לכל האבות הקדושים אשר מעולם דור ודור ודורשיו דור ודור ושופטיו עד היום האחרון של ביאת המשיח. והם נצטערו מאד על גלות השכינה ואורך הגלות והתפללו ע"ז לכך הראה להם הש"י שוב הישועות ונחמות של הגאולה כנ"ל. וזש"נ והי' עקב תשמעון את המשפטים האלה. והי' לשון שמחה עקב הוא סוף ואמה"כ השמחה שיהי' לבסוף באחרית הימים בהגאולה תשמעון עתה בהגלות את המשפטים האלה עם המשפטים והיסורין שיש לכם בהצער של גלות השכינה תזכו עי"ז לשמוע מיד שמחות והישועות העתידין כנ"ל. הנה ע"ז שאמה"כ הביעו אל אברהם אביכם כו" כי אחד קראתיו כשהי' הוא אחד עובד ה' בעולם קראתיו ואברכהו וארבהו כי הוא הי' מצטער מאד על גלות השכינה בעולם שלא היו עובדי השם לכן גרם לעורר הגאולה העתידה כי נחם ה' ציון ניחם כל חורבותי' כמ"ש. והנה זה שאמה"כ לא בצדקתך וביושר לבבך אתה בא לרשת את ארצם. הרמז בזה הוא על הגאולה וירושת הארץ לעולם בביאת משיחנו ב"ב שהוא אך לקיים את הדבר אשר נשבע לאבותינו שהם הצטערו והתפללו על אורך גלות ישראל וגלות השכינה. ולכך הם גרמו להביא אותנו אל הארץ בביאת משיחנו במהרה. והוא שסדרו אנשי כנה"ג וזוכר חסדי אבות ומביא גואל לבני בניהם בא"י מגן אברהם כי א"א ע"ה גרם בחסדו להביא הגואל. וברכת מחי' מתים הוא נגד יצחק שבזכות יצחק יהי' תחיית המתים לעתיד. וברכת אתה קדוש הוא נגד יעקב אבינו שבזכות יעקב יהי' סוף ותכלית הכל הוא אחר הגאולה להודות ולהלל לשמו הגדול כל הימים וזהו וקדושים בכל יום יהללוך סלה שזה מוסב לעתיד כנ"ל. וז"ש יהי' כבוד ה' לעולם ישמח ה' במעשיו. הנה מעשיו הם הצדיקי' כמ"ש ועמך כולם צדיקים וכו' כו' מעשי ידי להתפאר ואמה"כ במה שיהי' כבוד ה' לעולם בהגאולה בזה ישמח ה' משמח את הצדיקי' שהם מעשיו כנ"ל שהוא מראה להם עתה הגאולה העתידה וזהו אשר נשבע לאבותיך לשון שובע שמחות שהשביעם בנחמות העתידין להיות לישראל בב"א:
<b>ויאמר ה' אלי ראיתי את העם הזה כו'. הרף ממני כו' ואעשה אותך לגוי גדול עצום ורב ממנו. ואפן וארד מן ההר וההר בוער באש כו'.</b> ויש לדקדק מה זה שאמר להם משה שאחר פנותו מן ההר הי' בוער באש הו"ל לומר זה בעלותו ההרה לקבל הלוחות שההר הי' בוער באש ומה לו עתה לספר מעלות ההר ברדתו ממנו. אכן הנ"ל שהתורה הקדושה רמז בזה גודל הרחמנות של משה רבינו ע"ה וגודל חפצו להצדיק את בנ"י בעיני הש"י דאפי' בשעה שהי' הקב"ה מדבר עמו פא"פ ואשרי ילוד אשה שכך זכה לזה. מ"מ כששמע שהשי"ת רוצה לכלות ח"ו את בנ"י. ועמו ייטיב בכל עוז. כמ"ש ואעשה אותך לגוי גדול עצום ורב ממנו. אבל הוא ברח מן הגדולה וכ"ז אינו שוה לו בראותו אבדן מולדתו ועמו ולא זו בלבד כי גדולתו המיועד לו ולזרעו לא הי' חשוב בעיניו נגד אבדן מולדתו ועמו אלא אף גם זו שגם מעלה הגדולה כזו שדבר עמו הקב"ה פא"פ שלא זכה למעלה זו כל הנביאים מימות משה ועד עתה מ"מ בשמעו מן הש"י שרוצה לכלות ח"ו את בנ"י הי' בורח מן הדיבור ולא רצה עוד שידבר עמו הש"י מזה. ועיין מ"ש לעיל פ' פנחם קצת מזה. ולזה אמר הכ' ויאמר ה' אלי וכו' ואעשה אותך לגוי גדול ועצום ורב ממנו. ואפן וארד מן ההר פי' הר לשון גדולה. היינו שפניתי לירד מן הגדולה אשר אמר ה' לי ולא עוד אלא ההר הי' בוער באש עד לב השמים. היינו שאף שהי' שם גילוי שכינה לדבר עמי פא"פ מ"מ פניתי לירד בשמעי כי רצונו ית"ש לכלות ולשפוך חמתו עליכם ח"ו ולעשות אותי לגוי עצום. ואדרבה מצינו שמשה רבינו ע"ה אמר מחני נא מספרך כו' שרצה למסור נפשו על בנ"י. וז"ש להלן ואתנפל לפני ה' כו' היינו שמסר נפשו לנפול לפני ה' עבור ישראל. וזהו סוד נפילת אפיים כמבואר בספרי המקובלים והבן:
<small>(מכי"ק)</small><br><b>ומלתם את ערלת לבבכם וערפכם לא תקשו עוד כי ה' אלהיכם הוא אלהי האלהים וכו' אשר לא ישא פנים ולא יקח שחד עושה משפט יתום ואלמנה כו'.</b> כבר הרעישו הראשונים בפסוקים הללו מה שייכות אהדדי. ודברי הש"ם ורש"י ידועים לרמז שבמקום גדולתו שם ענוותנותו כו'. אך הדרך הפשוט י"ל דהנה מצינו בתהלים מ' זבח ומנחה לא חפצת אזנים כרית לי עולה וחטאה לא שאלת. וכן בישעי' א' למה לי רוב זבחיכם. דבזמן הבית היו בנ"א בלי דעת שהיו יודעים שהקרבן מכפר עון לכן על סמך זה היו חוטאים ובדעתם להביא קרבן שיכפר עליהם ובאמת זה לא מהני כלל כמו אחטא ואשוב שאין מספיקין בידו לעשות תשובה. א"כ אדרבא היתה להם לסייע לחטוא ולא הי' כוונת הקב"ה על הקרבנות לזה. הב' שלא היו עושים תשובה על חטאם שהיו סבורים שהקרבן מכפר להם ובאמת לא כפר כלל ומתו בלא תשובה. הג' כיון שהקרבן לא כפר להם הרי לא עלה לרצון והוי כמו חולין בעזרה וע"ז נאמר זבח רשעים תועבה ודומה לזה מצינו בש"ם מצוה הבאה בעבירה בגזל קרבן והקריב שלא עלה לבעלים לרצון. וכדומה לזה הי' טעות שאול מה שהשאיר מן הצאן לזבוח אצל מחיית עמלק ואמר לו שמואל. הנה שמוע מזבח טוב להקשיב מחלב אילים. ובזה י"ל בתהלים נ' לא על זבחיך אוכיחך ועולותיך נגדי תמיד. דידוע דזבחים באים על החטא ועולה היתה באה רק על הרהור הלב לחוד. לזה אמר זבח ומנחה לא חפצת אפי' עולה וחטאה לא שאלת לא מיבעיא שאר עבירות במעשה אפי' עולה שעל הרהור הלב שהיו מהרהרים הרהורים רעים על סמך שיביאו קרבן עולה ג"כ אין חפץ הבורא בזה. ולזה אמר כאן לא על זבחיך אוכיחך היינו אם צריך להוכיח אותך על זבחים שהם באים על מעשים לא טובים ח"ו. אך אפי' עולותיך שהם על הרהור הלב הוא ג"כ לנגדי תמיד כמ"ש לא זכה כנגדו שאינו רוצה עולה וחטאה היינו הרהורים לא טובים. ולזה אמר זבח לאלהים תודה וכו' שאינו בא על החטא אזי הוא לרצון: (חסר הסיום חבל על דאבדין)

ראה

<b>ראה אנכי נותן לפניכם היום ברכה וכו'.</b> הנ"ל לרמז בזה מה שנקוד טעם. רביע על מלת ראה. דהנה טעם רביע הוא נקודה כמו יו"ד. והיו"ד הוא אות רביעי בשם הוי' ב"ה והיא מרמזת על היראה כמבואר בזוה"ק. גם הנה בצירוף יו"ד הנקודה רביעי אל מלת רא"ה הוא ירא"ה שאמר יראה אני נותן לפניכם היום. והענין הוא כי כן כתיב עקב ענוה יראת ה'. שהיראה הוא בחי' סנדל לענוה ועיקרה באה מתוך הענוה. ולכך כאשר משרע"ה כתיב עליו והאיש משה עניו מאד מכל האדם בלי ספק הי' לו היראה הגדולה מהש"י ב"ה ומדת הענוה כולל כל המדות הטובות כאשר אך בה שבח הכתוב את משה רבינו. והנה לכך הוא ע"ה לימד דעת את העם באמרו להם יראה אני נותן לפניכם היום. היינו כאשר תאחזו להחזיק בהיראה הנה בע"כ צריך לה ענוה תחלה שהיא אך סנדל לעקבה כנ"ל. וכאשר תאחזו בהענוה הנה יהי' לכם כל המדות הטובות תחלה ותבואו קל מהרה למדת היראה כנ"ל. אמנם עיקר ענין הענוה ששיבח בה הכתוב את משרע"ה איננה בפשטיות כפי המורגל אצל המון עם. כי זאת הענוה תוכל להמצא גם אצל אחד העם הקטנים. אך הענוה הזאת שאמה"כ הוא באמת כוללת כל המעלות והמדות הגבוהות כאשר היא באה. אך מחמת רוב גודל מעלות משה רבינו ע"ה שזכה לדבר עם הש"י כביכול פא"פ הנה מזה בא לגודל הענוה ההיא במקום גדולתו שם אתה מוצא ענותנותו ויותר שהי' קרוב למלך יותר נקטן בעצמו ונתבזה בעיניו מפחד ה' ומהדר גאונו. ומה גם כי אך הוא ראה והבין גודל ענין צער גלות הקשה והשכינה. וז"ש והאיש משה ערו מאד זה בא לו מכל האדם אשר על פני האדמה. וכבר פי' התוס' כי האדם רומז על רשעים שהם עדיין קיימים על פני האדמה ע"ז שברה לבו ונדכה בגודל הענוה ההיא. אולם בחי' היראה ג"כ הפי' הוא כי מחמת גודל היראה של הצדיק יפול גם אימה ופחד ה' על כל הקרב הקרב אליו כמ"ש וראו כל עמי הארץ כי שם ה' נקרא עליך ויראו ממך. וכמבואר זה אצל פחד יצחק וכן במרדכי כתיב כי פחד מרדכי נפל על כל העמים. והנה כענין הזה הי' יראת משרע"ה וייראו מגשת אליו השיגו מעלת היראה מחמת הגשתם אליו נפל יראת ה' עליהם. וזהו לגבי משה מלתא זוטרתא היא. פי' כאשר קרבו לגבי משה מלתא זוטרתא היא להגיע למעלת היראה על ידו כי הלא השכינה היתה אתו כל הימים ומי הגבר אשר יקרב אליו ולא יירא מה' השוכן עליו. הנה לכך הוא שאמר להם יראה אני נותן לפניכם היום. את הברכה ר"ל אעפ"י שיהי' לכם ברכה וכל טוב תיראו את ה'. וזהו הרמז ב' הסדרים האלו עקב ראה. ע"ד שביארנו עק"ב ירא"ה כי עקב ענוה יראת ה'. ולכך הם תכופים זא"ז כנ"ל:
א"י <b>עוד בדרך זה.</b> ראה אנכי נותן לפניכם היום ברכה וכו'. יראה אנכי נותן לפניכם כי כן רמז נקודת יו"ד הוא רביע על תיבת ראה והוה כמו שנכתב יראה. כמ"ש וייראו מגשת אליו ומה שלא נכתב בפירוש לשון יראה. כי משה רבינו ע"ה הי' עניו ולא רצה לכתוב בפירוש שזה גודל מעלתו ולא רצה להודיע להדור שזה הוא מחמתו. ומה שהי' צריך לכתוב כאן אצל הברכה בחי' היראה תחלה ואח"כ הברכה. משום שהי' משרע"ה ירא לבל יטרפו החיצונים ח"ו את הברכות אשר הוא נותן להם מש"ה הי' נותן להם תחלה בחי' היראה כמ"ש יראת ה' היא אוצרו. פי' לשון אוצר שמכניס לתוכו לבל יהי' נאבד ממנו. וזה שהי' בבהמ"ק שהיו הכהנים והלוים שומרים בבהמ"ק. הכהנים הם בחי' החסדים והלוים הם בחי' הגבורה. ולכן היו צריכין הלוים שהם בחי' גבורה לצמצם ולשמור החסדים לבל יבוזו הקליפות ושלא ילכו החסדים לסט"א ח"ו. כי בלתי זאת מה זה שמירה שצריך בבהמ"ק. וזה שהכהנים מברכים לפני ברכת כהנים שאותך לבדך ביראה נעבוד. מפני שהכהנים משפיעים החסדים בברכתם לכן צריכין להמשיך בחי' היראה לשמור את החסדים שלא ילכו למקום אחר לסט"א. אך ילכו ביושר לזרע ישראל כר'ל. והבן:
א"י <b>ראה אנכי נותן לפניכם היום כו'.</b> הנ"ל לבאר ונקדים לפ' הפ' ותקם בעוד לילה ותתן טרף לביתה כי יש כח ביד הצדיקים אף בימי הגלות להוריד השפעות טובות לישראל ע"י היחודים שהם עושים למעלה מזה באים השפעות טובות לבנ"י. וזהו ותקם בעוד לילה היינו כי השכינה תקם גם בזמן הגלות הדומה ללילה ותתן טרף לביתה להוריד השפעה לבנ"י. וז"ש בפ' והי' אם שמוע ונתתי מטר ארצכם כו'. דלכאורה אין להבין הא הפרשה הזאת אמר משרע"ה לישראל הול"ל ונתן מטר ארצכם היינו שהקב"ה יתן להם. אך הרמז בזה מפני כי כל ההשפעות הולכים ע"י הצדיק הדור. וידוע מזוה"ק כי כל צדיק הוא מבחי' משה ואתפשטותי' בכל דרא ע"כ הוא באמת כן כי הוא הנותן את המטר ומוריד השפע בכל דור ודור. וזה שנאמר ראה אנכי נותן לפניכם כו' כי התורה היא נצחית. וז"ש אנכי נותן לפניכם היום. היינו כי בכל יום אני אתן לכם הברכה כנ"ל:
א"י <b>ראה אנכי כו'.</b> עפ"י מ"ש בספרים בענין העקידה ויעקד את יצחק בנו. שכל הנשמות מבנ"י שהם עתידים לבא עד ביאת הגואל הי' שם כדי להכניע מדה"ד תחת החסד. ואם האדם ירצה לעבוד הש"י שלא יהי' לו שום עיכוב. וז"ש כי עתה ידעתי כי ירא אלהים אתה היינו שמדה"ד שנקרא אלהים ירא ממך. וז"פ ועקידת יצחק לזרע ישראל ברחמים תזכור. שעיקר העקידה הי' לכלל ישראל שיהי' להם כ"ט. וז"ש ראה אנכי נקודת רביע הוא כמו יו"ד לשון יראה כנ"ל כמ"ש וייראו מגשת אליו. ונשמת משה אתפשטותי' בכל דרא ומסייע לכל הבא לטהר. וז"ש כל הלומד תורה לשמ"ה אותיות למש"ה. וזה שרומז להם כי בכל דור כאשר תלמדו תורה לשמה יומשך לכם בחי' היראה אשר אנכי נותן לפניכם כנ"ל:
א"י <b>ראה אנכי נותן לפניכם היום.</b> נקדים מ"ש בגמ' ת"ח מרבים שלום בעולם. שלום הוא מדת היסוד כמ"ש משים שלום בבית. היינו הת"ח מרבים השפעות טובות לישראל. כמ"ש במ"א משה בגימט' רצון אותיות צנור. כי מחמת שלימות הרצון לעבוד הש"י הי' ביכולתו להוריד השפע לבנ"י. וז"ש ורב שלום בניך אל תיקרי בניך אלא בוניך. היינו כשהשפע יורד ע"י הצדיק הוא רק לבנ"י. וז"ש וה' ברך את אברהם בכל שהוא יהי' בחי' צי"ע מדת כל להוריד השפע לבנ"י. וז"ש ראה אנכי נותן לפניכם ולא לפני עכו"ם. היינו שיהיו ההשפעות רק לבנ"י לבדו ולא יבוזו זרים רק בנ"י המה יתענגו על רב שלום בשפע ברכה וחיים. אמן:
<b>את הברכה אשר תשמעו אל מצות ה' אלהיכם אשר אנכי מצוה אתכם היום.</b> יל"ד דהול"ל את. הברכה אם תשמעו אל מצות ה'. גם את אשר אנכי מצוה אתכם הוא מיותר. אך הנה ידוע בשם הבעש"ט ז"ל במשנה באבות הלומד מחבירו פרק א' או הלכה אחת או אות אחת צריך לנהוג בו כבוד וק"ו מדוד המע"ה שלא למד מאחיתופל אלא שני דברים בלבד וקראו רבו אלופו ומיודעו וכו' והקשה איך הק"ו משם על אות אחת הלא הוא למד ב' דברים. ופי' הבעש"ט כי האור תורה הוא בחי' אור זרוע לצדיק בחי' זרע היא בהשפעה ומוליד על ידו הרבה כי ע"י זרע אחת מפרה ומרבה יותר כן ע"י הדבור אחד של הצדיק אל המקבל הנה הדיבור מתרבה בלב המקבל גם אח"כ לחדש על ידו חדושים רבים אבל מי שאינו בבחי' צדיק כזה אין דיבורו מתרבה. וזה שלא למד אלא שני דברים בלבד ולא יותר. המבואר מזה כי הדבור של הצדיק הוא מתרבה ומתברך בלב המקבל לחדש על ידו חדושים רבים ועצות לעבודת הש"י ב"ה. וזה הפי' קדם רבון עלמין במילין סתימין תגלון פתגמין ותימרון חדושא. ר"ל ע"י הצי"ע שהוא תמיד קדם רבון עלמין הנה במילין סתימין שאמר תגלון פתגמין ותימרון חדושים רבים כל הימים ע"י דבור אחד שיצא מפי הצדיק. וזה הפי' אם שמוע בישן תשמע בחדש כי ע"י ששמעתם בישן תזכו לשמוע בחדש לחדש חדושי תורה וז"פ ושננתם לבניך ודברת בם בשבתך בביתך ובלכתך בדרך. ר"ל כאשר תהי' צדיק כמ"ש ואהבת וכו' אז ושננתם לבניך אלו התלמידים והי' דברך בם בבחי' הזרע שיפרה וירבה בלבם תמיד שע"י דיבורך בם אף שאתה תשב בביתך שלא תהא עמהם וכן אם תלך מעמהם בדרך ובשכבך ובקומך תמיד יהי' דברך בם ובפיהם. וזה שמצינו בגמ' דקאמר האי תנא תא ואגמרך מעשה המרכבה. א"ל אי זכאי הוה גמירנא מרבי' ויל"ד מה השיב לו. אך הפי' אם זכיתי הי' לי להבין דבר מתוך שלמדתי אצל רבותי כי היו דבריו מתרבים אצלו יותר כמו שנתבאר. וזה פי' הפסוק יהי' לכם ברכה בהלימוד הזה אשר תשמעו אשר אנכי מצוה אתכם בבחי' אור זרוע לצדיק כנ"ל הנ"ל. והבן:
א"י <b>את הברכה אשר תשמעו כו'.</b> הפי' הוא ע"ד שכ' הרמב"ם ז"ל כי כל הברכות הגשמיות הכתובים בתורה הם רק הבטחות ההכנה שיהי' לכם כל טוב ולא יהי' לכם שום מניעה מסיבות העוה"ז לקיים המצות. אבל שכר מצוה בהאי עלמא ליכא. הנה זהו שאמה"כ את הברכה יהי' לכם אשר תשמעו אל מצות ה' שע"י הברכה תשמעו אל מצות ה' בלי שום סיבה המונעת אתכם ועל כל הטובם הזאת יהיו אזניכם פקוחות לשמוע ולהקשיב לדבר ה'. והברכה היא הכנה להתורה ומצות כי אם אין קמח אין תורה. ולכך לא נאמר אם תשמעו רק אשר תשמעו כנ"ל:
א"י <b>את הברכה אשר תשמעון כו' אשר אנכי מצוה אתכם היום.</b> הנ"ל לבאר ע"ד מ"ש בפ' לעשות את עשרת הדברים הלשון במשמע שהם העושים העשרת הדברים. הענין הוא כי התורה נתרבה בעולם העשי' ע"י קיום המצות שאנו עושים שהם סגולות להרבות התורה כמ"ש במצות תפילין למען תהי' תורת ה' בפיך כי ע"י כח מצות תפילין מביא לאדם חשקות התורה. והענין כי התורה קודם שירדה לעולם העשי' היתה למעלה בבחי' נשמה קודם שתרד למטה בתוך גוף האדם. וע"י שבאה בתוך הגוף הוא עושה פעולתה בשלימות הנכון אשר לא הי' באפשרי להיות קודם ירידתה. וז"ש בפ' נצבים כי המצוה הזאת כו' לא בשמים היא כו' כי קרוב הדבר מאד בפיך ובלבבך לעשותו. פי' ע"י העשי' נתרבה כח התורה. וז"פ והי' אם שמוע חשמעו אל מצותי אשר אנכי מצוה אתכם וכו' והיו הדברים האלה בחי' הוי' וקיום יהי' להתורה בעולם העשי' ועי"ז ושננתם לבניך וכו'. וז"פ הפ' את הברכה אשר תשמעו אל מצותי כו' שיהי' הברכה להרבות כח התורה ע"י שמירת המצות אשר תשמעו:
<b>כי אם אל המקום אשר יבחר ה' כו' לשכנו תדרשו ובאת שמה.</b> וכתיב להלן במקום אשר יבחר ה' שם תעלה עולותיך ושם תעשה כל אשר אנכי מצוך. דהנה כבר נתבאר כי האדם צריך בכל תפלותיו לכוון את לבו כנגד ירושלים כמבואר זה במס' ברכות. והענין הוא כי כבר נודע שהעבודה שבלב היא התפל' כי זהו באמת עבודה להתפלל בכוונה בלי מחשבה זרה והוא קשה עד מאד כמ"ש הרמב"ן ז"ל. אך הסגולה לזה היא שבעמידת האדם להתפלל לפר הש"י יכוון לבו להתפלל על חורבן ביהמ"ק ועל קידוש שמו ית"ש בעולם. הנה זהו יועיל לו לעלות תפלתו דרך ביהמ"ק שהוא שער השמים לעלות כל התפלות וכל המצות השמים כנודע. וזה שאמרו יכוון את לבונגד ירושלים. פי' הכוונה תהי' טובה לה' ויעלה לרצון אם תהי' נגד ירושלים וזה הוא העצה להתפלה כנ"ל. וזהו מאמר הגמ' ברכות אר"י פ"א נכנסתי לחורבה אחת מחורבת ירושלים להתפלל בא אליהו ז"ל ושמר לי על הפתח כו' ע"ש. שיש להבין מה שמירה שצריך על הפתח אך הוא כנ"ל שר"י שם על לבו להתפלל על חורבן ירושלים. לכן מיד בא אליהו ז"ל המעלה כל התפלות ושמר על פתחי פיו כמ"ש אדני שפתי תפתח. הנה שמר אותו לבל יבא לו מחשבה זרה בתפלתו ותעלה לרצון לפני הש"י. וכמו שאמר אדומ"ו הרב הקדוש ר"מ מאפטא זי"ע כי צריך בימים הקדושי' לזכור אליהו הנביא שיעורר האבות ויעלו התפלות לרצון כנ"ל. וזהו פעולת אליהו הנביא מעולם אצל כל ישיבות הצדיקים להעלות תורתם ותפלתם. וז"ש הנה אנכי שולח לכם את אליה הנביא לפני בוא יום ה' כו' והשיב לב אבות על בנים כו'. פי' שולח לכם אליהו הנביא להעלות התפלות שיהיו לפני בא יום ה' שיתפללו על אריכות הגלות וחורבן בהמ"ק וזהו והשיב לב אבות על בנים שהאבות הקדושים יסייעו לזה כדברי אדומ"ו ר"מ הנ"ל. והנה לכך כאשר כוונת התפלה יהי' על ביהמ"ק הנה נכון עתה שיתעלה התפלה דרך שמה כי שם מקומה וזה שער השמים. וז"ש הכתוב לשכנו תדרשו ובאת שמה. אם תדרשו לציון ותבקשו עלי' הנה באת שמה בתפלה שלך ותעל' לרצון להשכינה וזהו המחזיר שכינתו לציון ע"י התפלה שמה. וזה שאמר עוד שם בגמ' ולא זו בלבד אלא בשעהשישראל נכנסין לביהכ"נ ולביהמ"ד ועונין איש"ר הקב"ה מנענע ראשו ואומר אשרי המלך שמקלסין אותו בביתו כך. פי' כשישראל עונין איש"ר ומבקשים על קידוש שמו הגדול ית"ש הנה זהו התפלה הרצוי' ועולה דרך ביהמ"ק כי שם ביתה כו' לכך אשרי המלך שמקלסין אותו בביתו כך כי הקילום עולה בביתו בבהמ"ק. וסוד נענע לי בראשו ידוע בסוד הנענועים של לולב להמשיך מהאור העליון למעל' ראש למטה וזהו נענע ראשו כיל"ח. הנה זהו דרך התפלה לכוון על ירושלים ושם הוא המקום אשר יעלו כל התפלו'. הנה זה שאומרים ומפני חטאינו גלינו מארצנו ונתרחקנו מעל אדמתנו כפל הלשון פי' הוא שנתרחקנו מטל אדמתנו ואין אנו יכולין לעלות בתפלותינו דרך בהמ"ק ולראות לפני ה' לעשות חובותינו בביהמ"ק להתפלל דרך ארצנו כמבואר. וע"ז הוא שהזהיר הכתוב כי אם במקום אשר יבחר ה' שם תעשה כל אשר אנכי מצוך ושם תעלה עולותיך ר"ל שם תעלה כל התפלות והמצות על כוונה הנ"ל. וזהו יה"ר שתעלנו בשמחה לארצנו ותטענו בגבולנו. פי' תעלנו היום בתפלותינו בגבולינו ושם נעשה קרבנות חובותינו גם היום כמ"ש יום חג הסוכות הזה נעשה ונקריב לפניך. הזה ממש נעשה שמה בביהמ"ק בתפלותינו דרך שמה כדרך שאחכז"ל שמעתי שמקריבין אע"פ שאין בית. והבן:
א"י <b>כי אם אל המקום אשר יבחר ה' כו' לשכנו תדרשו ובאת שמה.</b> יל"ד מכל שבטיכם הוא מיותר וכן יל"ד כמו שהקשה רש"י ז"ל הלא להלן כתיב באחד שבטיך ומה משמיענו הכתוב בזה אשר יבחר מכל שבטיכם. אכן הנה יש לשים על לב להבין לשון הכתוב שאמר בכ"מ אשר יבחר ה' וכן במקום אשר יבחר. וכן כאן אל המקום אשר יבחר. הלא המקום הזה הוא בירושלים. ויש להעיר וכי משרע"ה לא הי' יודע כי המקום ההוא אשר יבחר הוא יהי' בהר הקודש בירושלים ולמה לא פירש איפא הוא. הלא המקום הזה כבר הוכן מאז מעולם ע"י האבות הקדושים אברהם קראו הר יצחק קראו שדה יעקב קראו בית אלהים. הול"ל כי המקום אשר יבחר יהי' בהר הקודש בירושלים. אמנם הנה כבר נתבאר מה שנאמר כי ביתי בית תפלה יקרא לכל העמים. הפי' הוא כי עיקר ענין השראת השכינה בביהמ"ק נעשה ע"י התפלות ורצונות טובות של ישראל. שימשיכו ויורידו אורות העליונים ברצונם הטוב ומחשבתם הקדושה ויושפעו להשרות שכינתו הקדושה בתחתוני'. כי האמנם ישב אלקים על הארץ. רק ושכנתי בתוכ' כתיב בתוך לבבות בנ"י וזה הפי' בית התפלה יקרא שהוא נעשה ע"י תפלות של ישראל. והנה זה הענין והטעם שנתעכב בנין הבית בתחלה אחרי ביאתם של ישראל לארץ יותר מארבע מאות שנה. הלא הרבה מצות וחוקים ומשפטים התלויות בארץ ובבנין בהמ"ק למה לא עלה בלב כל השופטים שקדמו להם לבנות הבית לשם ה' עד בימי דוד. אך הענין הוא כי עד העת ההיא לא מלאו התפלות והרצונות של בני ישראל להיותם ראוים לבנין הבית. וזהו שעד זמן ההוא לא נולד משיח צדקנו שלא מלאו התפלות והבקשות עליו כי כן צריך לבקש על דוד המע"ה כמ"ש ובקשו את ה' אלהיהם ואת דויד מלכם. כי דוד המע"ה הוא בחי' מלכות שהוא בחי' בהמ"ק כמ"ש שמחתי באומרי' לי בית ה' נלך. ולכך כאשר בא דוד המע"ה נתעורר הבהמ"ק אחריו מיד. וזהו כאשר מלאו הרצונות. של כל ישראל על בהמ"ק מיד נודע להם המקום בירושלי' וז"פ שמחתי באומרים לי בית ה' נלך. פי' שכולם רוצים ומצפים לבית ה' עי"כ מיד נודע לי המקום ומיד עומדות היו רגלינו בשעריך ירושלים וכו' ששם עלו שבטים וכו' כמ"ש מכל שבטיכם כו'. והנה זה הוא ביאור הכתוב כי אם אל המקום אשר יבחר ה' מכל שבטיכם. ר"ל אף אם אמנם כי המקום הזה הוא ידוע שיהי' בירושלים ולא יבחר במקום אחר. מ"מ גם שמה הנה א"א לבנותו עד אשר יבחר ה' כל התפלות והרצוטת מכל שבטיכם שיהיו ראוים לבנותו להם ולהשרות שכינתו בתוכם. והנה זהו אשר יבחר ה' מכל שבטיכם מכל הרצונות של כל שבטיכ' שהם שואלים ומבקשים על בנין בהמ"ק כמ"ש שאלו שלום ירושלים. וזהו שנאמר לשכנו תדרשו ובאת שמה. פי' אם לשכנו תדרשו ותבקשו פניו שזהו לשון דרישה כמ"ש דרשו ה' ועוזו. דרשו את ה' בהמצאו לשון בקשה אם תבקש פניו אז תזכה ובאת שמה והבאת' שמה. וכן הוא אומר ציון דורש אין לה מכלל דבעי דרישה הוא כמ"ש לשכנו תדרשו ר"ל שצריך להתפלל על ציון להבנות במהרה. וזהו שאמה"כ שלש פעמים בשנה יראה את כל זכורך כו' במקום אשר יבחר ה' בכל התפלות ומחשבות של בנ"י ולא יראה פני ריקם. פי' מי שהוא ריקם מכל המחשבה הקדושה הזאת הוא לא יראה פני כנ"ל. איש כמתנת יד"ו הוא יו"ד על שם המחשבה שנותן מחשבתו ולבו על הבהמ"ק הוא יבא שמה כברכת ה' אלקיך אשר נתן לך. [וז"ש וחכמים אומרים כל ימי חייך להביא לימות המשיח. ר"ל כל ימי חייו צריך ללכת במחשבה זו שיזכה לראות ימי המשיח. וז"ש ובנה ירושלים עיר הקודש במהרה בימינו. פי' עם ימינו מה שהאדם חושב כל ימיו על בנין בהמ"ק מזה יבנה הבהמ"ק כי מי שאינו בדרך הזה אפי' הוא עוסק בתורה ומצות והוא בן עוה"ב אינו זוכה לבהמ"ק אם אינו מצער עצמו על בנינו. ובזה י"ל מ"ש בגמ' משחרב בהמ"ק ננעלו שערי תפל' וקשה למה מתפללים עתה בזמן הזה. אך הנה אמרו חכז"ל לעולם יסדר אדם שבחו של מקום ואחר כך יתפלל. פי' שלעולם צריך לסדר האדם תפלתו על שבחו של מקום הוא מקום בהמ"ק לצער על גלו' השכינ' ואח"כ יתפלל על צרכיו. ולהבין ע"ד משל אם אביו יושבבתפיסה בכבלי ברזל ובא בנו אליו ומבקש ממנו שיתן לו כסף וזהב שלו הלא בודאי יכעום עליו אביו למה אינו משתדל עבורו להוציא ממסגר אסיר. וכן נמי בגלות צריך להיות עיקר מגמתו על צער גלות השכינה. ולזה ננעלו שערי התפלה כאשר אם האדם אינו מתפלל על צער גלות השכינה כנ"ל. וז"ש והשב את העבודה לדביר ביתך. שיהיו כל תפלתינו שאנו מתפללים לצורך עצמינו תשיבם שיהיו אמרינו כאלו היו נאמרים לדביר ביתך ר"ל כאלו הי' הדבור לצורך ביתך כנ"ל. וז"ש לעיל כי אם אל המקום אשר יבחר ה' כו'. למה לא גלה לו תיכף המקום הזה שיהי' בנוי בו הבהמ"ק. אך לפי הנ"ל ניחא כי כל זמן שלא היו הרצונות והתפלות בשלימות על בנין בהמ"ק לא הי' כלל בעולם המקום של בהמ"ק רק ע"י הרצונות והתפלות נעשה המקום של בהמ"ק. וז"ש דוד המלך ע"ה אם אבא באהל ביתי וכו' עד אמצא מקום לה' משכנות לאביר יעקב. כי מחמת שהוא הי' לו הרצון הטוב והגמור לבנין בהמ"ק מזה נתהווה המקום של בהמ"ק כנ"ל] ולזה גם בזמה"ז שאנו יודעים המקום של בהמ"ק מ"מ צריך לבקש עליו כמ"ש לשכנו תדרשו ובאת שמה. כי אם היו כל בנ"י מבקשים על דבר זה הי' מקוים בהם ובאת שמה מיד הי' הגאולה ב"ב. ולזה ג"כ כל הצדיקים הראשונים אע"פ שלא זכו לבנין בהמ"ק מ"מ קיימו לשכנו תדרשו ויקוים בהם ובאת שמה כנ"ל. והבן:
<b>לא תוכל לאכול בשעריך מעשר דגנך כו'.</b> יש לדקדק אמאי לא כתיב לא תאכל ככל לאו שבתורה. וי"ל כי אם האדם הי' אוכל בירושלים או כשאוכל משולחנו של הצדיק שהוא בקדושה אז טועם טעם טוב בהאכילה משום שהקדושה שורה על המאכל ההוא ואח"כ כשבא לביתו אינו יכול לאכול בקדושה וטהרה כמו בירושלים ולא טעם טעם אכילה ההיא כמו שהי' בירושלים משום שאינו בקדושה ההיא. וז"ש לא תוכל לאכול בשעריך כו'. פי' שאינו יכול לאכול בשעריך אפי' מעשר דגנך וכו' לפי שאינו יכול להשיג בביתו גודל הקדושה ההיא לכן רצונו תמיד בכל עת לשוב אל ירושלים:
<b>למען תלמד ליראה את ה' אלקיך כל הימים.</b> התורה מורה לנו דרך הישרה בתורה. ועבודה שיהי' כיתד שלא תמוט. כי מדרך האדם כשעומד בבקר. לבבו הוא כחרס הנשבר. ומשתוקק להכין עצמו אל התורה ותפלה ולבבו בוער כאש להבה בעוצם האהב' לפתוח פיו והוא שפל ברך בעצמו טרם גשתועל התורה והתפלה. אולם אחר הלימוד כשפונה על עסקיו לאכול ולשתות ולעסוק בצרכיו נשכח מלוח לבבו והוא מתגאה ורם לבבו על אשר כבר למד ומי כמוהו מורה. נמצא כי הלימוד הי' לו לרעה ח"ו כרל. אך כשהי' בהמ"ק קיים הי' היראה בשלימות כל היום כמ"ש יראת ה' טהורה עומדת לעד. ר"ל כשהיא עומדת לעד אזי היא טהורה. ולזה נקראת ירושלים ירא שלם שהי' היראה בשלימות תמיד. וז"ש כאן למען תלמד ליראה את ה' כל הימים. שיהי' חופף עליך יראת השם אחר הלימוד כמו קודם הלימוד בל תמוט לנצח:
<small>(מכי"ק)</small><br><b>כי יכרית ה' אלקיך וכו' ופן תדרוש לאלהיהם לאמר איכה יעבדו הגוים האלה את אלהיהם ואעשה כן גם אני.</b> בפרשה זו יש לרמז על קדושת הזיווג. כי גם את בניהם ואת בנותיהם ישרפו באש. שהבנים עיקר הוא שיהי' צדיקים תלוי בכוונת האב ואם בשעת הזיווג כמבו' בספרים. וז"פ בזמן שהאיש ואשה שלום ביניהם שם י"ה שורה עליהם ואם לאו נשאר אש מאיש ואשה. אין הכוונה כפשוטו שיהי' שלום ביניהם שגם לרשעים ג"כ יש שלום בין איש לאשתו. אך זה השלום הוא רמז ליסוד הזיווג לשם שמים. ולזה סיים ברכת כהני' בשלום. ובזה תלוי הגאול' ולכך בשבת אחר סיום הברכה המברך את עמ. ישראל בשלום מתחילין לומר יתגדל ויתקדש שמי' רבהר וגם בחול שאומרים אלהי נצור לשוני מרע מיד אחת ברכת המברך את עמו ישראל בשלום כי לקדושת הזיווג צריך ג"כ קדושת הפה ברית המעור נגד ברית הלשון. ולכן כאשר לא נעשה הזיווג לשם שמים מיד נסתלק השם הוי' ב"ה מאיש ואשה ונשאר אש. וזש. כי גם את בניהם ובנותיהם ישרפו באש. ועד"ז לפרש לא תבערו אש בכל מושבותיכם ביום השבת. אשה נקראת מושב. שבת היא יסוד. ולזה לא תבערו אש. ולזה הבערה אותיות עברה לחלק יוצאת שמסתלק שם י"ה מאיש ואשה. וזה ד' צדיק יבחן. כמו יוסף הצדיק שנתנסה בזה וכן כל הצדיקי' עיקר נסיונות של הצדיקים במדת היסוד יסוד צדיק. ימטר על רשעים פחים ואש כו'. היינו מדה כנגד מדה. וזה כי באש ד' נשפט כו'. את כל הדברים אשר אנכי מצוה אתכם אותו תשמרון לעשות. כידוע כי בכל המצות כולם תלוים בשמירת הברית כמ"ש ושמרתם את בריתי והייתם לי סגולה מכל העמים. וזה את כל הדברים כו' העיקר אותו תשמרון לעשו' עשי' הוא תיקון. לא תוסיפו ולא תגרעו ממנו הוספה היינו עבירה אבר קטן יש באדם כו' ולא תגרעו ממנו. פן יאמר האדם אהי' פרוש לגמרי אפי' לקיום המין ולא אשא אשה כלל. ולזה אמר ולא תגרעו ממנו בהדי כבשא דרחמנא למה לך. וזה הי' כוונת חזקי' שלא רצה לישא אשה כלל:
<b>ולא ידבק בידך מאומה מן החרם למען ישוב ה' מחרון אפו ונתן לך רחמים ורחמך כו'.</b> יל"ד מה זה הלשון ונתן לך רחמים שזהו מורה שיתן לך ענין הרחמנות ויהי' לך על זולתך ואח"כ אמר ורחמך שזהו מורה שירחם הוא עליך והם שני עניני' הפכיים בנושא אחד. אכן הנ"ל לבאר דהנה כמו שיש ב' בחינות אהבה להקב"ה על ישראל. הא'הוא שייך לישראל כמו שאמה"כ ואהבת את ה' אלקיך. והב' הוא להקב"ה שהוא אוהב עמו ישראל כמבו' בכתוב בכ"מ והאהבה העליונה של הקב"ה לישראל היא באה מכח אהבתם אליו ית"ש והוא דוגמת אור החוזר והחיו' רצוא ושוב כנודע. כן יש שני בחי' רחמים שהוא שורש הרחמנות. הא' הוא שהקב"ה מרחם על עמו ישראל להושיעם בכל עת צרה וצוקה כנודע. והב' הוא שייך לישראל שצריך להיות בכ"ע בלב אחב"י השרידי' רחמנות על קב"ה ושכינתי' כביכול ולעורר ולהבין זה מעומקא דליבא לרחם על צער גלות השכינה שהיא בגלות אתנו בעוה"ר היא ירדה בסתר המדריגה ושפחה כי תירש את גבירתה והסט"א גברה עד מאדר"ל כביכול הוא אסיר בזיקים אשר כוונת הבריא' הי' שיתגלה כבוד מלכותו בעוה"ז על בנ"י. והנה עתה בעוה"ר קרן ישראל ירדה עד עפר וכבודו מחולל ברשעים וכול' מכעיסים ועוברים רצונו ית"ש. הנה כאלה וכאלה צריך האדם לשים על לבו בכל לילה להתמרמר מאד ולהצטער על חורבן בהמ"ק ועל גלות השכינה ולרחם עלי' בכל מיני רחמנות כי פרש' ציון בידי' ומבקשת ומיללת בכל לילה להושיע לה כנודע. אבל זה כמש"א צעקה הנערה המאורסה ואין מושיע לה. והנה נודע בשערים בעלה כל חד כפום שיעורא דילי' יוכל להבין ולהתבונן ענין צער גלות השכינה וגודל ערכה לאין שיעור אשר אך ע"ז הצטערו כל הדורות הראשונים אבותינו הקדושים אשר מעול'. וכל ספר תהלים מדבר אך מזה. ובכן כל הצרות והרעות ר"ל העוברים בעולם והרחמנות שלהם הלא שרשם היא בשכינה כביכול ולרחם עלי' להמשיך לה אורות העליונים ושפע הטוב אזי ממילא יוושע למטה בכל הטוב. והעיקר לכוון בכל לימודו ותפלתו ומעש"ט שלו רק לתיקון השכינה ולהעלות ניה"ק לאוקמי שכינתא מעפרא וליחדה עם דודה באהבה אבל מה יועיל הלימוד והלכה שאינו לשמה כנ"ל. וכי יתנחם האב היושב בבית הסוהר בבוא אליו בנו ויאמר לו הנה חדשתי היום חידוד יפה ברמב"ם או בגמרא וגפ"ת הלא אולתו בפניו יענה. מה לך הסכל לבשרני בכאלה. מה עשית למעני להוציאני מבית הסוהר הזה ומה יושיעני דברי החדודים האלה אשר חדשת לך אחרי שאינך משתדל להוציאני מזה. הלא נכון שלא לנוח ולא לשקוט כל היום וכל הלילה רק להושיעני ולחלצני בכל לבבך ובכל נפשך. והנה אמנם כן הי' כוונת הצדיקים שמסרו נפשם על קדוש השם לתיקון השכינה כי לא יכלו להתאפק ולסבול עוד צער גלות השכינה כביכול ועיקר העבודה היא להעביר הזדון והסט"א מן הארץ ותמלוך אתה ה' לבדך שלא יהי' עוד צער מעוברי רצונו ית' כמו שפרש"י על הפסוק למען ישוב ה' מחרון אפו שכל זמן שע"ג בעולם חרון אף בעולם. והנה זהו עיקר ושורש הרחמנות השייך לישראל. וע"ז אמר הכ' ונתן לך רחמים ורחמך פי' שיתן בלבך שכל ותבונה לעורר הרחמנות השייך לישראל על הקב"ה כביכול עי"ז ורחמך אח"כ ירחם עליך מכח זה. וז"ש ישוב ירחמנו וז"ש מי כמוך אב הרחמים זוכר יצוריו ומעורר לבבם לחיים ברחמים לרחם ברחמנות לחיים ר"ת "חי "יסוד "מלכות קב"ה. וזהו הבן יקיר לי אפרים כו' זכור אזכרנו עוד ע"כ המו מעי לו. כי אני רוצה בטובתו ע"כ זכור אזכרנו בכל עת להכנים בלבבו הרחמנות האלו שבארנו כמוהם כמוני שיהי' בהם רק נאום ד' נא"ם גימ' אמ"ן גימ' צ"א. יחוד הוי"ה אדנ"י רק ע"ז יכוונו כל הימים. וזהו רחמנו כרחם אב על בנים שיהי' בלבנו רחמנות עליך כביכול כמו שאתה מרחם על בנים כנ"ל:
<b>נתון תתן לו ולא ירע לבבך בתתך לו כי בגלל הדבר הזה יברכך ד' כו' כי לא יחדל האביון מקרב הארץ על כן אנכי מצוך לאמר פתוח תפתח את ידך לאחיך לעניך ולאביונך בארצך.</b> הנראה בפי' הפסוקי' האלו מבלי שנאריך בדקדוקים כי הנה כבר פרשנו בפ' ולא ירע לבבך בתתך לו כי בגלל הדבר הזה יברכך ד'. שהכוונה היא כי אם תתן צדקה על בחי' הכוונה הזו שבעבור זה יברכך ד' גם זה לא טוב בעיני ד'. וז"ש הכתוב ואל ירע לבבך בתתך לו על הכוונה זו אשר בגלל הדבר הזה יברכך ה'. כי לא זאת רצון הש"י ב"ה בנתינת הצדקה. אע"פ שהאומר סלע זו לצדקה בשביל שיחי' בני הרי זה צדיק גמור מ"מ לא זו תכלית כוונת הצדקה ואמה"כ הטעם כי לא יחדל אביון מקרב הארץ. ר"ל אם תעשה רק על כוונה זו לעצמך הנה יהי' זה רק לטובתך אבל העני ישאר עני כי לא יחדל האביון כו'. אבל אמר הכתוב ע"כ אנכי מצוך לאמר פתוח תפתח את ידך. הורה לנו הכתוב בזה דרך נתינת הצדקה שע"י כוונת הצדקה יעורר רחמים וחסדים על ישראל ע"י היחוד צדיק וצדק ועי"ז ימשיכו השפעות טובות על בנ"י בסוד והי' מעשה הצדקה שלום. וזה שאמה"כ ע"כ אנכי מצוך לאמר פתוח תפתח את ידך הוא יוד"ך למעלה לפתוח צנור השפע ויהי' לכל ישראל כל טוב לאחיך לעניך ולאביונך בארצך כולם יהיו שווי' לטוב' על אופן הזה תתן צדקה:

שופטים

<b>שופטים ושוטרים תתן לך בכל שעריך וכו' ושפטו את העם משפט צדק וכו'.</b> יש לרמז בזה ענין דרך הצדיקים המנהיגים הישרי'. כי עיקר ענין הדיינין הוא כמ"ש הוי דן אתכל אדם לכף זכות כדי לעורר רחמים וחסדי' על כל איש ואיש מבנ"י אף שהוא בשפל המדריגה אעפ"כ מחויב לדון אותו לכף זכות. בזה יש להבין הפסוק במלכים א' ג' פ' ס'. בתפלת שלמה המלך ע"ה שהתפלל ונתת לעבדך לב שומע לדעת לשפוט את עמך להבין בין טוב לרע כי מי יוכל לשפוט את עמך הכבד הזה. לכאורה הוא תמוה מהו הרבותא בדבר המשפט בין איש לרעהו אשר בימי שלמה אין הכסף נחשב למאומה הלא הכסף הי' כאבנים בחוצות לרוב. אך האמת זה הי' כוונת שלמה שהי' מתפלל על דבר זה להיות לו לב שומע כזה לשפוט ולדון כל אדם לכף זכות. וידוע כי דרך הצדיקים להיות נבזים ושפלים תמיד בעיניהם ומביטי' על כל אורחותיהם ומאן דאיהו רב איהו זעיר ולא ינוחו ולא ישקוטו כאלו עומד עליהם שופט ושוטר. וז"ש צדיקים יצר טוב שופטן. אך כ"ז הוא על עצמם אבל את חבריהם הם דנין לכף זכות והמה גדולים בעיניהם אף שיודעי' שאינם מגיעי' לקרסוליהם. ואף לפי דרכם שהמה שפלי' בעיניהם ושונאי' את עצמם. מאי דסני לך לחברך לא תעביד. וכולם כאחד חשובי' ואהובי' בלבביהם להשפיע להם טובות וחסדי' . כמ"ש בר"ח בן דוסא שכל העולם ניזון בשביל חנינא בני וחנינא בני די לו בקב חרובין. פי' שהי' נבזה ושפל בעיניו גם קב חרובין די לו וגם זה איננו שוה לפי מעשיו והכל הוא בעיניו מתנת חנם. אבל על כל העולם הי' משפיע להם כל טוב. ולזה כל העול' ניזון בשביל חנינא בני כו'. וזה הרמז בפ' זו שופטי' ושוטרי' תתן לך בכל שעריך. כדרך הצדיקים שהם נבזים בעיניהם וכאלו שוטר ושופט הי' עומד עליה' ושופט א"ע לחובה תמיד באמרם כי אין בידם מעש להצטדק אך כל העם דנין לכף זכות כמ"ש ושפטו את העם משפט צדק. כי המה בעיניהם כצדיקי' גמורים אף כשאינם מגיעים לערכם. וז"ש להלן לא תכירו פנים במשפט. שיש כמה אנשים שאומרי' על זולתם כי הכרת פניהם ענתה בם והמה מביטי' בפניהם כי הם נבזי' בעיניהם. ולזה מזרז הכתוב לא תכירו פנים. אל תסתכלו בפניה' ח"ו לדון אותם לכף חובה. רק לדון אותם לכף זכות ועמך כולם צדיקים ולעורר רחמים וחסדים על כל העולם. אמן:
<b>כי יפלא ממך דבר למשפט כו' וקמת ועלית אל המקום כו' ובאת אל הכהן אשר יהי' בימים ההם והגידו לך כו' ועשית על פי הדברים אשר יגידו לך מן המקום ההוא כו' למען יאריך ימים על ממלכתו הוא ובניו בקרב ישראל.</b> נקדים דברי הגמרא במס' ביצה מהו לסמוך בי"ט כו'. דלכאו' תמוה מאד דאז הי' בזמן שבהמ"ק הי' קיים למה לא שאלו לסנהדרין כמ"ש הכ' וקמת ועלית ולא הי' עוד ספק בהלכה. ורק אחר החורבן בימי הגמ' מצינו תיקו אבל בזמן הבי' מי איכא ספיקא. אולם יבואר הענין עפ"י מ"ש בגמ' אין הלכה כר"ש. מי לנו גדול כר"ש בן יוחאי ומדוע אין הלכה כמותו. אך האמת בזה כי לפי גודל מעלת רשב"י גבוה מאד לכן בעוה"ז בעת כזאת אינו באפשר שיהי' הנהגת העולם כמותו ולכן אין הלכה כר"ש אבל לעתיד כאשר יהי' מלאה הארץ דעה אזי באמת יהי' הלכה כמותו. וז"ש הליכות עולם אל תקרי הליכות אלא הלכות. שההלכה הוא לפי ההליכה של העולם לפי מדריגת ומעלת עוה"ז לכן עתה אין העול' ראוי להתנהג לסבול עוצם קדושתו של רשב"י. אך בדוד המע"ה מצינו בגמרא וה' עמו שהלכה כמותו. שהוא הי' בבחי' המלכות והי' בכחו להמשיך ההלכה לפי ערך הדור שהי' בעת ההיא. וז"ש בגמרא ר"מ ארוך בדורו הי'. מי קמל"ן שהי' גדול בקומה. אך הפי' שהי' בכחו להמשיך עולם הארוך והוא עולם שכולו חסד ארוך בדורו להשפיע החסדי' לאותו הדור. וז"ש ושבתי בבית ד' לאורך ימים. ר"ל שיהי' בכחו להמשיך אותו החסד ורחמים לעוה"ז לז' ימי הבנין. וזה הרמז הכתוב כאן למען יאריך ימים על ממלכתו הוא ובניו בקרב ישראל. הוא עולם הארוך. על ממלכתו הוא ובניו כו'. פי' שימשיך עולם הארוך על ממלכתו לבחי' המלכות בעוה"ז. הוא רמז לעולם הנסתר כולו חסד כמ"ש ממקומו הוא יפן ברחמים. ובניו. הם הספירות למטה מחסד. כמ"ש וזוכר חסדי אבות ומביא גואל לבני בניהם. חסדי אבות הם ג' הראשונות כמ"ש אי' חסדיך הראשוני'. והז' ספירות למטה הם נקראי' בני בניהם. וז"ש הוא ובניו בקרב ישראל להמשיך מעולם הארוך הוא ובניו בקרב ישראל לעוה"ז לכלל ישראל. ונחזור לתחלת הפרשה כי יפלא ממך. פל"א אלוף רמז לפלא העליון שהוא כולו רחמים וחסדי'. וקמת ועלית אל המקום זה ביהמ"ק. ובאת אל הכהן הוא הצדיק הדור אשר יהי' בכחו להמשיך החסדי' שיהי' לעתיד כמ"ש ביום ההוא יהי' ה' אחד וכו' והי' ה' למלך על כל הארץ. כי לעתיד יהי' שם הוי' כפול י"ה י"ה. כי בזמן הגלות הפירוד בשם הוי' אבל ביום ההוא יהי' ה' אחד ושמו אחד. והצדיק אשר ביכולתו גם עתה להמשיך דבר זה כמ"ש אשר יהי' בימי' ההם מבחי' יהי' גם עתה בזמה"ז מעולם הארוך. לא תסור ימין ושמאל. פרש"י אפי' אומר לך על ימין שהוא שמאל. פי' לפרושו אם הוא ממשיך מעולם הארוך כנ"ל. אז אין כאן בחי' ימין ושמאל בחי' חס"ד וגבור"ה רק כולו ימין בחי' החסד כנ"ל. ועשית על פי הדבר אשר יגידו לך מן המקו' ההוא. פי' כאשר בא אל מקום אשר הסנהדרין יושבים אזי ממילא הוגדלו ההלכה על בוריו מן המקו' ההוא. שהמקום גורם לכוון ההלכה לאמיתו. אף שזה אוסר וזה מתיר אלו ואלו דברי אלקי' חיים לפי הליכות עולם דאל"כ מהו רבותא של המקום ההוא שגם שם חולקי' בענין ההלכה זה אוסר וזה מתיר. אך מפני שהמקו' גורם שיהי' נאמר ההלכה על בוריו לפי הליכות עולם. אך כל זה בזמן שבהמ"ק ראשון הי' קיים. והאורים ותומים. והסנהדרין היו יושבים בלשכת הגזית. אך אז בעת שהיו מחולקי' על הסמיכ' בי"ט היו בזמן יוסי בן יועזר בבית שני שהיו חסרי' ה' דברים כמ"ש ואכבד"ה רמז שהי' חסר ה' דברי' בבית השני לכן לא הי' באפשרי להמשיך אותו העול' לכוון ההלכה על בוריו לפי הליכות עולם כפי הידוע שבזמן שלא היו הסנהדרין יושבים בלשכת הגזית לא הי' החולק נדון בדין זקן ממרא. [כדאיתא במס' סנהדרין דף י"ד ובסוטה דף מ"ה]. לפי שכח המקו' גורם לכוון ההלכה לאמיתו בלי שום חולק אפי' כי לפי שכלו והבנתו הי' צריך להיות ההלכה כפי דבריו כי איננו תלוי בשכל האנושי רק לפי הליכות עולם הנסתר מעין כל חי. לכן בזמן ההוא שהי' חסר ה' דברים לא הי' המקו' על מכונו. לכן היו יכולים לבא לידי ספק בענין ההלכה. לזאת שאלו מהו לסמוך כו':
א"י <b>כי יפלא ממך דבר למשפט כו' וקמת ועלית אל המקום אשר יבחר ה' אלקיך בו.</b> יש לרמז בזה הענין גודל מעלת דבוק החכמים והצדיקים שבדור כי בכל ענין וענין כאשר האדם רוצה לגשת אל הקודש הן בתורה או בעבודה ובתשובה שלימה לנכון איננו באפשרי להשיג שום דבר בלתי דבוק הצדיקים אשר מפיהם אנו חיים וקדושת' עומדת לעד ולד"ד כמ"ש לקדושים אשר בארץ המה ואדירי כל חפצי בם (אמנם הנה ידוע גודל מעלת הצדיקים הגדולי' אשר עמדו לשרת בקודש להנהיג הדור כמו שידוע מהרב הקדוש מוהר"ר אלימלך זצלה"ה שפ"א הי' מתאכסן אצלו אחד מצדיקי הדור הרב הגאון הקדוש כו' והיו מסובים יחד על שולחנו ב' סעודות של שבת. אך בשלש סעודות הי' מצוה הרב מוהר"א ז"ל שיהי' כל אחד יושב לבדו עם אחוזת מרעים שלו והי' הרב מוהר"א מקדים לגמור השלש סעודות ואח"כ הי' הולך אל הרב הנ"ל תחת החלון לשמוע בקול דבריו. והי' אומר בזה הלשון אמת כי יש כמה צדיקים בדור אך כמוני איננו להיות כל מגמתו בלתי לה' לבדו למען כבודו ית"ש). וזה פי' הפ' והי' האיש אשר יבחר ה' הוא הקדוש אצל מחלקותו של קרח כל העדה כולם קדושי' ולזה הי' משיב להם משה להבינם מעלתו של אהרן הכהן. והי' האיש אשר יבחר ה' ר"ל שכל בחירתו הוא רק ה' למען כבודו ית"ש הוא הקדוש. רב לכם בני לוי. פי' אתם צריכין לרב כזה האמנם כי כל העדה כולם קדושי' עכ"ז הוא הקדוש. וזה הוא ג"כ פי' הפ' בפ' שלח. אם חפץ בנו ד' והביא אותנו כו'. ולכאורה הדבר תמוה שהי' אומר להם בלשון ספק אם חפץ בנו ובמה יועיל להשתיק בזה דברי המרגלים. רק הכי פירושו אם חפץ בנו ד'. שיהי' החפץ והרצון בנו באמת לאמיתו רק למען כבודו ית"ש אזי והביא אותנו כו' כי לא יאונה לצדיק כל און ובודאי נצליח בכל דרכינו. ונחזור לביאור הכתובי' כי יפלא ממך דבר למשפט. כמו שעינינו הרואות בכל איש הרוצה לגשת אל הקודש ותלאות הזמן פוגעי' בו והוא כמו הטובע במצולת ים ובכל כחו הוא משתדל לבקש הצלה לנפשו וזה העצה היעוצה וקמת ועלית אל המקו' אשר יבחר ד' אלקיך בו. פי' תלך אל הצדיק אשר יבחר כו'. פי' שכל בחירתו רק למען כבודו בלתי לד' לבדו. גם אז ה' אלקיך בו. שהשכינ' היא מתדבקת בצדיק הזה כידוע. וז"ש להלן שום תשים עליך מלך אשר יבחר ה' אלקיך בו. פי' שכל בחירתו הוא רק ה' למען כבודו כנ"ל. ובאת אל הכהנים ואל הלוי' אשר יהי' בימים ההם. כדרך המבואר למע'כי לעתיד יהי' השם הוי' ב"פ י"ה י"ה. וגדול כח קדושת הצדיק להמשיך הקדוש' העתיד' לבא ב"ב גם בימים ההם לזמן הזה. וזהו מן המקום ההוא כמ"ש ממקומו הוא יפן ברחמים. הוא רומז לעולם הנסתר כמ"ש והוא הי' והוא הוה והוא יהי'. כי הצדיק אשר עתה דבוק בו ית"ש כמו שהבורא ית"ש עבר ועתיד והוה הכל אחד כמו כן הצדיק יכול להמשיך בחי' יהי' אשר הוא למעלה מן הזמן כמו דאיתא בזוה"ק עד דאתעבידת ברזא דאחד כגוונא דילי' והא אוקימנא דהוא אחד ושמו אחד. לפי הידוע. פי' הפסוק ביום ההוא יהי' ד' אחד ושמו אחד הם בנ"י שמות בני ישראל. וזה שפרש"י אפי' אומר לך על ימין שהוא שמאל ושמאל שהוא ימין אתה צריך לשמוע לו כידוע בחי' ימין ושמאל רומזי' על בחי' חסד וגבורה. ושם למעלה מן הזמן הכל בחי' חסד מעולם הארוך כידוע כיל"ח:
א"י <b>כי יפלא כו'.</b> יו"ד פל"א. שורש פלא הוא עתיקא סתימא טמירא כמבואר בזוה"ק פ' בלק. וכן הוא אל"ף רומז בנוצר חסד לאלפי' ואלוף בינה וצריך להמשיך ע"י היו"ד צי"ע. אך הצדיקים צריכין להיות בבחי' קטנה כמו שפי' רש"י ברמז במ"א הפלאה זו איני יודע מה הוא. פי' מי שאינו יודע בעצמו מה הוא חשוב זה יכול להמשיך מהפלא. וזה נאמן הקטן לומר מכאן יצא נחיל זה. פי' הקטן דוקא נאמן להמשיך ולהוציא נחיל הוא נח"ל ויו"ד הוא יסוד וזה שהדבר נבדל ומופרש ומכוסה ממך. וקמת ועלית עם המצות. דבקתי בעדותיך כמו בשבת יש עלי' בבחי' נשמה והוא שלום עליכם מלאכי השרת ברכוני לשלום בואכם לשלום:
א"י <b>כי יפלא ממך דבר למשפט כו' דברי ריבות בשעריך וקמת ועלית אל המקום אשר יבחר ד'.</b> הנ"ל עפ"י מ"ש לעיל בפ' ראה במאמר הגמרא ברכות אצל ר"י בן קסמא שנכנס להתפלל אל אחת מחורבות ירושלים ובא אליהו ושמר לו על הפתח. מהו לשון שמירה שהי' צריך לו. וגם מהו על הפתח לרמז בזה עפ"י דברי הרמב"ן ז"ל על פ' ועבדתם אתד' אלקיכם עבודה שבלב זהו תפלה. כי באמת היא עבודה גדולה להתפלל בלי שום מחשבה זרה. וזה שהי' ר"י בן קסמא נכנם להתפלל על החורבות ירושלים שיבנה מהרה בימינו. ובא אליהו ושמר לו על הפתח. פי' פתחי פיו שמר אותם שיצאו הדברי' בכוונה הרצוי' כמ"ש ד' שפתי תפתח. כמ"ש הנה אנכי שולח לכם את אליה הנביא לפני בוא יום ד'. וזה הרמז בפ' זה כי יפלא ממך דבר כו' דברי ריבו' בשעריך הם המון המחשבות זרות המבלבלים את האדם בשעת התפלה. לזאת נתנה התורה עצה לזה וקמת ועלית אל המקום. פי' תיכף כשאדם עומד בבקר יהי' ראשית מחשבתו על גודל צער גלות השכינ'. וזהו וקמת ועלית אל המקום זה בהמ"ק שיבנה ב"ב אמן:
<b>לא תסור מן הדבר אשר יגידו לך ימין ושמאל.</b> הנ"ל לבאר דהנה כן יש הרבה בחי' בענין לימוד התורה שהוא בחי' מיימינים ומשמאילי' כמבו' בגמ'. והנה כמו שיש כמה מדריגות בענין לימוד התורה לשמה. יש שמגיע עד בחי' מלכות לבדה. ויש למעלה ממנו גם עד או"א. ויש עד בחי' אין ואריך ועתיק עד א"ם ב"ה. כל אחד לפי בחינת נשמתו וכוונתו. כן יש ג"כ הרבה בחי' בענין הלימוד שלא לשמה שהוא בחי' שמאל. יש שהוא לומד לקנטר ח"ו והוא מתועב. אכן יש ג"כ שהוא לומד בשביל שיקרא רבי וצדיק הדור הנה גם זהו שנוא לפניו ית"ש והוא מפיתוי היצר והנחש והייתם כאלהים והדיין נק' אלקים כנ"ל. ועד"ז אמה"כ לא תלמד לעשו' כתועבת הגוים ההם. שלא תלמד התורה לעשות ממנה כוונים וענינים שהם בחי' ע"ג ח"ו כמבואר כ"ז בחו"ה באריכות. רק תלמד ליראה את ד' זה הוא תכלית הלימוד. ואף הלומד לדעת ההלכות והגמרות מ"מ גם זה עדיין אינו לשמה. וע"ז אמרו חכז"ל לעולם ילמד אדם שלא לשמה מתוך שלא לשמה בא לשמה. פי' שילמוד תחל' לדעת ההלכות והגמרות שזהו עדיין שלא לשמה שאין זו היא לשמה שאמרו חכז"ל. אך הפי' לשמה הוא שאין כוונתו בלימודו לצורך עצמו כלל רק יכוון לשם יקבה"ו בלתי לד' לבדו ואין בו צד נגיע' לעצמו כלל. וז"פ כי נר מצוה ואור תורה קומה ד' למנוחתך שכל הכוונה לעורר נר מצוה ואור תורה קומה ד' למנוחתך לתיקון קומה שלמעלה. ולתיקון קשוטי כלה אל דודה. וז"פ ימינא ושמאלא וביניהו כלה בקישוטין אזלא לפי שיש בחינת ימינא ושמאלא בכוונת לימוד התורה לכן ביניהו כלה צריך לכוון לבנות קומת השכינ' בקישוטין אל תקרא בניך אלא בוניך. שזהו לשמה לשם ד' כנודע. הנה לכך הוא שאמה"כ בזה לא תסור מן הדבר אשר יגידו לך ימין ושמאל. לפי שיש בחינת ימין ושמאל לכן אתה צריך שמירה מעולה ע"ז ולא תסור מדברי חכז"ל. והבן:
<b>שום תשים עליך מלך אשר יבחר כו' מקרב אחיך תשים עליך מלך לא תוכל לתת עליך איש נכרי אשר לא אחיך הוא.</b> יש לדקדק מ"ש מקרב אחיך למה לא נאמר מבני ישראל. עוד י"ל מה הי' הס"ד לתת עליך איש נכרי ח"ו נכרי ממש. אך הנ"ל עפ"י מ"ש ונשא אהרן את משפט בנ"י על לבו כו' היינו שבחי' צדיק הדור צריך להיות במדריגת אהרן שהי' מוסר נפשו על בנ"י והי' מקבל עליו כל מה שיבא ח"ו על בנ"י שום רעה הי' מוסר נפשו עליהם כדי להציל אותם מכל משפט ולבטל הדינין מהם. ולזאת הבטיחו שלא יאונה לו כל נזק ח"ו כמ"ש בבואו ובצאתו ולא ימות כמבואר במ"א. וכ"כ בפ' פנחס יפקוד ד' איש על העדה אשר יצא לפניהם ואשר יבא לפניהם היינו ג"כ שימסור נפשו עליהם. וכמ"ש יזכו לרב טוב כו' בביאת גואל לחיי עוה"ב. פי' שיהי' להם גואל כזה שמוכן למס"נ לבא לחיי עוה"ב. וכן אי' בס' תנא דבי אליהו מפני מה זכה משה כו' שכל ימיו הי' מתאנח על כבודן של ישראל כו' עי"ז זכה לגדולה כמ"ש ויגדל משה ויצא אל אחיו שכאו"א מבנ"י נדמה לו כאחיו ממש. וגם אהרן הי' בבחי' זו כמ"ש ולכל בני אהרן תהיו איש כאחיו. כי מדת הכהונ' הוא ג"כ בחי' החסד לעורר חסדים על בנ"י צריך להיות בבחי' זו שכאו"א מבנ"י יהי' לו כאחיו ממש באהבת ישראל ולמסור נפשו עליהם. וזש"א והכהן הגדול מאחיו גדלהו משל אחיו. זהו גדולתו מה שיהי' כל אחד כאחיו בעיניו. וז"ש חכז"ל שום תשים עליך מלך שתהא אימתו עליך. פי' יראתו מהעונש וגזירות רעות ח"ו רק עליך ולא ישים כל מגמתו עבור עצמו כלל. וז"פ שום תשים עליך מלך אשר יבחר ה' אלהיך בו שכל בחי' בחירתו בלתי לה' לבדו כנ"ל. מקרב אחיך תשים עליך מלך רמוז על הרל שיהי' בלבו מס"נ עבור כלל ישראל. מקרב אחיך שמוכן להקריב א"ע עבור כלל ישראל במס"נ. מקרב אחיך. שיהי' כאו"א מבר'י נדמה לו כאחיו זהו הראוי להיות לך מלך. לא תוכל לתת עליך איש נכרי אשר לא אחיך הוא. פי' מי שאינו בבחי' זו ואתה נכרי בעיניו וגם איננו במס"נ עבורך. וע"ז הבטיחה התורה כי לא יזיק לו כלל המס"נ הלזה. אדרבא למען יאריך ימים על ממלכתו הוא ובניו בקרב ישראל. ועפ"ז מיושב הכתוב להלן נביא מקרבך מאחיך כמוני יקים לך כו' וכ"כ הטיבו אשר דברו נביא אקים להם מקרב אחיך כמוך. הלא כתיב ולא קם נביא עוד כמשה ואיך כתיב כאן כמוך. אך הפי' באותו הבחי' במס"נ כמו שמשרע"ה הי' תמיד במס"נ עבור כלל ישראל. ולא שיהי' כמו מדריגת משה שלא קם כמוהו. רק בבחי' זו יהי' מנהיג הדור במס"נ ובאהבת ישראל כנ"ל:
<b>וכתב לו את משנה התורה והית' עמו וקרא בו כל ימי חייו למען ילמד ליראה את ד' וכו'.</b> יבואר עפ"י מ"ש בפ' גל עיני ואביטה נפלא"ות מתורתך נפ"ל או"ת כמ"ש זה ספר תולדות אדם כי כל אחד ואחד מבנ"י יש לו אות בתורה וזה ספר תולדות אדם. והתורה הוא כמו האילן והמצות הם הפירות. וששים רבוא אותיות שבתורה הם כנגד ששים רבוא נשמות מבנ"י. ואורייתא וקב"ה חד. וממילא כל הנשמות מבני ישראל המה כלולים בתורה ובאחדותו ית"ש כמ"ש ביום ההוא יהי' ד' אחד ושמו אחד. שמו אחד הם בנ"י אלה שמות בני ישראל. ועתה בזמן הגלות הוא פירוד בין הדבקים כמ"ש בהפרידו בני אדם ע"י הפגמים. אך לעתיד כאשר יתוקן הכל לנכון יהיו כל הנשמות כלולים באחדותו ית"ש ובקדושת התורה אשר כל הנשמות כלולי' בה נמצא ע"י עשיית המצוה כראוי מאיר חלק נשמתו בהתורה כמ"ש בר"מ שהי' כתוב בתורתו כתנות אור באלוף רומז למאיר יבא חלק נשמתו בהתורה הקדושה. וז"ש אשר קדשנו במצותיו פי' כשאנו עושים המצוה מאיר חלק נשמתנו בהתורה וממילא חוזר האור לקדש אותו ביתר שאת וא"כ התורה קשורה עמו בחלק נשמתו כנ"ל. וז"פ וכתב לו את משנה התורה הזאת. משנה אותיות נשמ"ה. כמ"ש ברוך שבחר בהם ובמשנתם. במשנת"ם בנשמת"ם כי ע"י הלימוד מאיר חלק נשמתו בתורה. וז"ש והיתה עמו שהתורה היא עמו כי הוא כלול בתורה על ידי חלק נשמתו אשר המצוה האיר חלק נשמתו באות שבתורה והתור' היא אור חוזר להאיר בו. וקרא בו כל ימי חייו. היינו שהתורה היא ממנו כמ"ש ואברהם זקן בא בימים שכל הימים היו ממנו כמ"ש ליראה את ד' כל הימי' לשון ראי' שיתראו יחד לפני ד' ע"י המצות שעשה. וכמ"ש ובכל יום ויום מרדכי מתהלך כו' שהי' הולך בכל יום במדריגה גבוה לעשות נ"ר להבורא ב"ה. וז"ש ליראה את ה' כו' לשון רואה אני את דברי אדמון שיהיו לרצון להראותם לפניו ית"ש. וז"ש כל ימי חייך להביא לימות המשיח להביאם אז לפני משיח ב"ב. וכל זה אם התורה יהי' עמו אז וקרא בו כל ימי חייו. וז"ש כל דבר שהי' בכלל ויצא מן הכלל כי כל הנשמות היו כלולים באחדותו ית"ש. לכן כל עבודת האדם בעוה"ז להיות חוזר לכלל הרצון הקדום. וזה ג"כ כלל ופרט וכלל אי אתה דן אלא כעין הפרט. כי ע"י פרטיות המצות מאיר חלק נשמתו שהי' בכלל להאיר בתורה כנ"ל אי אתה דן אלא כעין הפרט. פי' כשהצדיק הוא במדריגה זו להאיר חלק נשמתו בתורה. אזי אי אתה דן אלא כעין הפרט. שיש בהצדיק כח לבטל הדינין ולעורר רחמים כמ"ש ותגזר אומר ויקם לך.
א"י <b>וקרא בו כל ימי חייו למען. ילמד ליראה כו' לבלתי רום לבבו מאחיו כו'.</b> פי' שהתורה היא לו לעזר שיהי' כן כל ימי חייו לבלתי סור מן המצוה כו' כי אם שנה ופירש קשה מכולם. אך התורה היא לו לעזר כל ימי תייו בבחי' ארון נושא את נושאיו. לבלתי רום לבבו מאחיו. הרמז בזה כשהצדיק הוא במדריגה גדולה לא ישכח מלוח לבבו צרכי בנ"א בעוה"ז המרובים ולא יעלים עינו מהם. כמ"ש דוד המע"ה זכרני ה' ברצון עמך. להזכירו בתפלתו הרצון וצרכי עמך. וז"ש בזוה"ק שאמרו תלמידי רשב"י ווי לן כד תסתלק מינן. פי' כאשר תסתלק ללכת בעולמות העליונים במדריגה העליונה אזי נהי' נשכחים מלוח לבך להשפיע לנו צרכי בני אדם. ולבלתי סור מן המצוה ימין ושמאל. פי' שלא תלך השפע ח"ו לחיצוני'. למען יאריך ימים על ממלכתו הוא ובניו. כמבואר למעלה רומז לז"ס שירדו החסדים בקרב ישראל והבן:
<b>וקרא בו כל ימי חייו למען ילמד ליראה כו' .</b> הנ"ל לבאר עפ"י מ"ש בגמרא פשפש ולא מצא יתלה בביטול תורה. דלכאורה תמוה מה זה פשפש ולא מצא הלא נראה לעין שלא למד. אכן יבואר עפ"י מ"ש והאר עינינו בתורתך. שהאדם צריך ללמוד באותו בחי' שיהי' כח בלימודו להורות לו דרך הישרה ולעורר לבבו להעלות על זכרונו לתקן כל פגם וחטאים אשר עשה מעודו כל ימי חייו. וז"ש אלה הדברים אשר דבר משה. דברים הם דברי תוכחה שיהי' כח בד"ת שלו להביאו לתוכחת מוסר. וז"ש בפרקיאבות כל הלומד תורה לשמה זוכה לדברים הרבה. ר"ל לדברי תוכחת מוסר. דאם אינו לומד לשמה הנה דרך היצה"ר לסמות עיניו לבל ידע דרך נכחה ודרכו ישר בעיניו. כמ"ש בפסוק ה' לי בעוזרי ואני אראה בשונאי. כי עד"ז התפלל דוד המע"ה שהשי"ת יהי' בעזרו נגד היצה"ר המסמא את עיניו ונראה לו שעושה הכל בדרך מצוה ואינו מבין שהוא עבירה. ואני אראה בשונאי. במה שהיצה"ר מסיתו לעבירה ונראה בעיניו שדרך לא טובה הוא. זאת אוכל לראות בעצמי להנצל מתאוות היצה"ר. וזההי' ג"כ טעות השבטים במכירת יוסף נראה בעינוהם כי הוא מצוה. עד אשר באו לידי הניסיון במצרים ואמרו אבל אשמים אנחנו כו' כמבואר במ"א באריכות. וז"ש והאר עינינו בתורתך. שעל ידי לימוד התורה תאיר עיני לראות מה שפגמתי ועשיתי עד כה שלא כהוגן. אבל בלימוד שלא לשמה. הנה אי' ובוטל מדברי תורה. אף שהוא לומד בהתמדה הוא כמו שאינו כלל כמו בחמץ שהוא בעין ומדאורייתא בביטול בעלמא סגי ואינו עושה פירות כלל. וזה שאמרו בגמ' יתלה בביטול תורה כמו שאינו כלל. ונחזור לביאור הכתוב וקרא בו כל ימי חייו. בשעה שהוא לומד וקורא בתורה יהיו כל ימי חייו עומדים נגד עיניו לראות מה שעשה שלא כהוגן כאשר כח התורה להורות לו תוכחת מוסר כמ"ש בזוה"ק ומודעת לי' חובי'. למען ילמד ליראה כו' שיהי' כח הלימוד להביאו לידי יראת שמים יותר אחר הלימוד מאשר הי' מקודם כמובא במ"א. וזה הענין הרמוז על ימי הרצון חודש אלול שנקרא תשובת השנה. שיהי' כח בהאדם להביא הרצון בהרהור תשובה לנכון לתקן מה שפגם בכל השנה. אכי"ר:
<b>כי תקרב אל עיר להלחם עלי' וכו' ואכלת את שלל אויביך אשר נתן ה' אלהיך לך כן תעשה לכל הערים הרחוקים ממך מאד וכו' רק מערי העמים האלה לא תחיה כל נשמה כי החרם תחרימם וכו'.</b> יל"ד בלשון הכתוב לא תחי' כל נשמה למה לא נאמר לא תחיה כל בשר או כלנפש מהו הלשון נשמה הלא הנשמה אינה נהרגת. גם למה לא נאמר כי הרג תהרג כל נפש כמו בשאר המקומות. והנה לבאר כל זה נקדים עוד מאמר הכ' לא יבא עמוני ומואבי בקהל ה' על דבר אשר לא קדמו אתכם בלחם ומים בדרך בצאתכם ממצרים. יש לשום לב מה החרי אף הגדול הזה אשר לא קדמו את ישראל בלחם ומים בצאתם ממצרים. וכי הי' חסר להם לישראל שום דבר בדרך הזה הלא לא היו צריכין דבר כי לחם ירד להם משמים ומים מצור הזיל למו גם מקנה רב היו להם בכל הדרך הזה גם כסף וזהב הרבה מאד ולמה להם לישראל להתגאל בלחם רוע לבב עמונים ומואבים הרשעים האלה ומה הי' חפץ בם. אמנם הנה כבר נתבאר בהאר"י ז"ל כי מאז חטא אדה"ר הנה נפלו ניצוצי הקדושה בין החיצונים ונתערבו בקליפות ומהם בדצמ"ח ועיקר העבדות של בנ"י להעלותם משם מתוך הקליפה. ועד"ז הי' כל מלחמת ישראל בשבעה אומות עובדי כוכבים הי' לבטל הקליפה ולהעלות מהם ני"ק לבא בקרב ישראל. אמנם אותן הניצוצות שנתערבו בהמאכלים הנה יותר קל הוא להעלותם ע"י האוכל אותם בקדושה. ויותר נתבררו מהקליפה הסובבת מאותן הניצוצות אשר המה מעורבים בתוך עמונים ומואבים האלה כי אלו עודם מסובכים ומשוקעים בתוך החיצונים עצמם אשר הטומאה גברה עליהם מאד לכן כאשר יתפרד הנשמה הקדושה מתוך שורש הקליפה ותצא מבין הרשעים לבא אל בחי' המאכל הנאכל אז קל מהרה תוכל לבא אל התיקון כנ"ל. והנה יש מהרשעים אשר רה"ק המעורבים ביניהם המה מקושרים ונדבקים עדיין בשורש הקליפה שלהם ואי אפשר להפרידם עדיין לכן הנה בעמונים ומואבים האלה אין מצוה לברר מהם אתה ניה"ק כי רבה טומאתם ודבקה קליפתם בהם הנה א"א להוציא הני"ק טהורה ופן תדבק מבחי' הרע בהקדושה לצאת עמה ויפגם את המעלה אותה לכן צריך שמירה ולברוח מהם. והנה זה הענין שנאמר בבני עשו אתה עובר היום בגבול אחיכם בני עשו ונשמרתם מאוד. פי' כי הניצוצות שבהם גדלה טומאתם מאד ואין עת עתה להעלותם. רק אותם הניצוצות שבאו בהמאכלים ויצאו מעט משורש הקליפה אותם תעלו. לכך אוכל תשברו מאתם בכסף ואכלתם לצורך הבירור כנ"ל. וכן כתיב אצל יהושע וכלב שאמרו כי לחמנו הם סר צילם מעליהם אל תיראום. הנה כן הדבר אצל עמון ומואב שבחי' ניצוצי הקדושה שבהם עדיין אין גמר בישולם לצאת רק אם היו יוצאים מהם אל תוך המאכלים אז אח"כ בקל היו יכולים ליטהר וזהו שנאמר לא יבא עמוני ומואבי בקהל ה'. ר"ל עדיין אינם יכולין לידבק בהקדושה על דבר אשר לא קדמו אתכם בלחם. וזה הראי' כי עדיין הטומאה רבה בהם על הניה"ק לכן לא ידבקו בכם בקהל ה'. הנה זהו שאמר כאן כי תקרב אל עיר להלחם עלי' ואכלת את שלל אויביך פי' תוציא מהם הני"ק בבחי' מאכל כנ"ל. וזהו שלל רומז על הני"ק היוצאים כנודע. אפם כן תעשה לכל הערים הרחוקות. אך מער. שבעה העמים עובדי גלולים אשר סביבותיכם מהם לא תעשו באופן הזה ולא תכוונו בהריגתם לברר מהם ניה"ק כלל כי הם גדלה טומאתם מאוד כמבו' בזוה"ק אצל אליעזר כי הכנענים גדלה קליפתם מאד לכן אמה"כ עליהם לא תחיה כל נשמה. פי' לא תאמר להחיות ני"ק והנשמה של הקדושה המעורבת ביניהם למען החיות את הנשמה שלכם בשובם אל בני ישראל. וכ"נ לשון החיות כזה אצל יהושע וכלב חיו מן האנשים ההספי' ששב נשמת המרגלים אליהם וחיו מהם. אבל כאן נאמר להשמר מהם למען לא יחטיאו אתכם כמבואר לעיל והבן:

כי תצא

<b>כי תצא למלחמה על אויביך ונתנו ה' אלהיך בידך ושבית שביו.</b> הנ"ל לרמז בזה בענין מלחמת היצר מה שאנו רואים כי יש אנשי מעשה העושים מלחמה ביצרם ומנצחין אותו ואח"כ באיזו ימים הולך ומתגבר עליהם וצריכין לערוך עוד נגדו מלחמה מחדש ובאמת הוא תמי' גדולה בעיניהם מה זה ועל מה זה הלא כבר ערכנו מלחמה וכבשנו אותו והי' עולה בדעתם כי די להם בזה ועתה הנה הוא היצר מתגבר כנגדם ומה יהי' בסופם על זה באה התורה לרמז. כי תצא למלחמה היינו שעיקר יציאתך לזה העולם הוא רק למען היות לך מלחמה כל ימי חייך ולכך נוצרת. וז"ש ביעקב אבינו בקש יעקב לישב בשלוה אמר לו הקב"ה לא דיין לצדיקים מה שמתוקן להם לעוה"ב וכו'. פי' כי באמת יעקב הי' מתקן לעה"ב חלקו מה שיהי' צריך כאשר יבא עתו להסתלק מזה העולם. אך עוד עת לזה להתמהמה בעוה"ז בחיים חיותו וכאשר יגמר לתקן כל ענין מלחמת היצר ההכרח להסתלק מעוה"ז. ועי"ז שקפץ עליו רוגזו של יוסף והי' מהצורך לערוך עוד מלחמת היצר מחדש הנה צריך להתעכב עוד בעוה"ז. וכיוצא בזה מצינו בדוד המלך ע"ה שאמרו לו נעריו יבקשו למלך נערה בתולה ותהי לו סוכנת. כי אז הי' דוד בבחי' זו שלא הי' לו עוד שום תאוה כמ"ש ולבי חלל בקרבי ואמרו חכז"ל שהרג היצר. וז"ש ויכסהו בבגדים ולא יחם לו. ומשרתיו הצדיקים הגדולים הבינו זאת והיו יראים לבל יסתלק ח"ו דוד המלך מעוה"ז מחמת שלא הי' לו עוד מלחמת היצר ולזה נתנו עצה ותחבולה להמציא לו מלחמה חדשה ונתנו לו אבישג השונמית יותר מי"ח נשים כדי לכבוש היצר שלא יגע בה. ובזאת יתעכב עוד בעוה"ז. וזה ענין סמיכת הפרשיות שמסיים בפ' שופטים כי תעשה הישר בעיני ה'. ומתחיל כי תצא למלחמה כו' כי זהו הדרך הישר בעיני ה' שיהי' לאדם תמיד מלחמת היצר כל ימי חייו כי לכך נוצרת. וזה הפי' כי תעשה בזה הרצון והישר בעיני ה' כי תצא למלחמה להיות לך מלחמת היצר:
א"י <b>כי תצא למלחמה כו' ושבית שביו.</b> הנה ידוע מאמרם ז"ל בראשית דא שבת. ובגמ' אמרו מתנה טובה יש לי בבית גנזי ושבת שמה. והענין הוא עפ"י מאמרם ז"ל מתחלה עלה במחשב' לבראו במדה"ד ראה שאין העולם מתקיים ושתפו מדה"ר למדה"ד שנאמר ביום עשות ה' אלהים ארץ ושמים. ולכאורה אינו מובן האם ח"ו יהי' שינוי הרצון אצלו חלילה. אבל הנ"ל כי קודם שברא את השבת הי' רשות למה"ד ומקום אחיזת הדינין בבריאה כנ"ל אבל שבת בהעלות מ"נ אז נתגברו הרחמים כי שבת ש' ב"ת כד"א שמרני כאישון בת עין כנ"ל. וחדותא ושלימו אשתכח בכלהו עלמין ורעווא דרעווין אשתכח כנודע. ומזה הטעם בכל מעשי בראשית כתיב אלקים עד יום השבת כתיב ויכל אלהים כי כל הדינין מסתלקין ולכך ברא את האדם סמוך לשבת והבן. וז"ש בהברא"ם באברה"ם ביום עשות ה' אלהים כנ"ל. וזה שאמרו חכז"ל כל האומר ויכולו נעשה שותף להקב"ה במע"ב ר"ל ע"י קבלת הקדושה בהמדות ויכולו וכו' מגביר מדה"ר בעולם וזהו שותפות במע"ב. והנה אי' בכתבי האר"י ז"ל כי גם בזמה"ז שאין בהמ"ק קיים מ"מ כל היחודים וזיווגי המדות העליונים נעשים ונתקנים עתה ביום השבת כמו בזמן בהמ"ק קיים. והענין מובן לי"ח. ע"כ כל תיקונים בשבת עולים וגבוהים מאד. כמ"ש כל השומר שבת כהלכתו מוחלין לו על כל עוונותיו כי גם פתורא דבר נש איהו לכפרא על חובוי כמזבח והשאר מובן. ואשרי מי שזוכה לזה לשמור שבת כהלכתו וכבר נאמר אות הוא ביני וביניכם. כל עדת ישראל יעשו אותו משוך חסדך כו'. כי השומר שבת הוא ממשיך החסדים כמו כזמן המקדש. וכבר אמרנו בפי' הפ' רב לך שבת בעמק הבכא. רב לך שבת גם בעמק הבכא הוא בזמן הגלות כוחו של שבת הוא רב מאד. וז"ש את שבתותי תשמורו ומקדשי תיראו לשון ראי' והכל עולה בקנה אחד הזוכה לשבת זוכה למקדש והצדיקים ג"כ נקראים שבת כמ"ש בגמ' והם המקדש כנ"ל. וז"ש מתנה טובה יש לי בבית גנזי ושבת שמה. ר"ל גם בבית גנזי שבהמ"ק נגנז יש לנו כח השבת כמו בזמן שהי' הבית על מכונו. וזה שאמרו שבת קביעא וקיימא. וזה הרמז כי תצא למלחמה וכו' ושבי"ת שביו אותיות שבת בזה יהי' שביו. תשבה אותו ותכוף אותו להפוך לטובה:
<b>כל האומר ויכולו כו' מוחלין על כל עוונותיו.</b> כי ויכולו הוא עדות על חידוש העולם ובע"כ צריך האדם להיות כשר לעדות. א"כ הוא אם עבר עבירה ח"ו הוא פסול לעדות. לכן מוחלין לו על כל עוונותיו להיות עדותו עדות כשירה לאמיתתו:
א"י <b>כי תצא למלחמה כו'.</b> ופרש"י במלחמת הרשות הכתוב מדבר. יבואר עפ"י מאמרם ז"ל יעקב תיקן תפלת ערבית. ואי' בגמ' תפלת ערבית רשות כי אברהם תיקן תפלת שחרית. יצחק תפלת מנחה יעקב תפלת ערבית איש על דגלו כנודע. וצריך ביאור מה שאמרו תפלת ערבית רשות. אכן נודע כי רמ"ח מ"ע הם מבחי' החסד לאברהם. שס"ה ל"ת הם נגד בחי' פחד יצחק. יעקב הוא עמודא דאמצעיתא הם תיקוני הרשות המעורב בבחי' טוב ורע להעלותם להקדושה. וכאו"א צריך לעבוד הבורא ב"ה בג' בחי' הללו להיות מרכבה לשכינה בבחי' האבות. וזה שרמזו בתפלת שמ"ע אלהינו ואלהי אבותינו רמז לג"ר חב"ד אשר באדם נקראים אבות לשון רצון כמ"ש ולא אבה כי המחשבה והרצון הוא קודם למעשה רצון הבורא ב"ה כי סוף מעשה במחשבה תחלה. אח"כ אומרים אלהי אברהם וכו' רומז לג' בחי' הנ"ל אשר ע"י המעשה הטוב הוא אלהינו כמו לאבותינו וסיום השלשה ברכות אתה קדוש נגד בחי' יעקב אבינו ע"ה שהוא גדר הקדושה וטהרה מבריח מן הקצה אל הקצה כי זהו עיקר שלימות ועבדות האדם אחר קיום התרי"ג מצות לקדש א"ע במותר לו לשום מחשבתו לשם שמים ולא להנאות גופו כמו בתאוות אכילה ומשגל. הנה כל אחד אשר נגע יראת ה' בלבבו ירגיל א"ע להיות מחשבתו דבוקה בהשי"ת בענינים האלו לכוון בהם לש"ש כאו"א כפי בחינתו להוציא יקר מזולל. וזה מה שאמרנו כבר בפי' כמעשה ארץ מצרים לא תעשו. ר"ל גם בדבר המותר לך כמוהם אעפ"כ לא תעשו כמעשיהם ונאמר אח"כ איש איש אל כל שאר בשרו לא תקרבו לגלות כו' כי גם שארו ערוה היא לו אם לא יהי' כוונתו לשמים כאשר יש בזה בחי' הרבה. או גם להוליד בנים עובדי השם ועושי רצונו אשר ע"ז היתה כוונתה בריאה וז"ש שלח תשלח את האם ואת הבנים תקח לך. פי' תשלח ממך את תאוות המשגל רק למען הוליד בנים עובדי ה' כנ"ל. וזה שמסיים למען ייטב לך והארכת ימים. מעולם הארוך. וכן יעקב אבינו ע"ה כאשר אמר לו עשו אחיו מי אלה לך. ר"ל מה לך בזה בתאוות עוה"ז לקחת אשה ובנים. והשיב לו הילדים אשר חנן אלהים את עבדך. שכל עניני הזיווג שלי הי' רק למען הוליד י"ב שבטי י"ה. כאשר העיד עליו הכתוב וישא יעקב רגליו וילך ארצה בני קדם נשא בחי' הרגלין וילך גם בארציות שלו בני קדם הם ג"ר כמ"ש תתן אמת ליעקב חסד לאברהם אשר נשבעת לאבותינו מימי קדם כנ"ל. [וז"ש וירא את ענינו זה פרישת דרך ארץ. ר"ל שהי' גם הארציות בפרישה וטהרה. ועי"ז נצמח להם הגאולה כן נזכה גם אנחנו ב"ב]. והנה זהו הנקרא ערבית רשות המעורב מטוב ורע והוא מקליפת נוגה וצריך האדם להתחזק במלחמה זו עם יצרו תמיד אף אם נצחו היום ולמחר ישוב אליו אל יתרעם בדבר זה כי זהו רצון הבורא ב"ה כמבואר למעלה. וז"פ כי תצא לעוה"ז הוא למען היות מלחמה על אויביך. וזה הי' מעלת אבותינו הקדושים אשר גם לעת זקנתם שהפכו כל רצונם לטובה רצו מעצמם להיות להם עוד עבודה בעוה"ז עם מלחמת היצר כמ"ש למעלה אצל דוד המלך ע"ה שאמרו לו עבדיו יבקשו למלך כו' ותהי לו סוכנת ר"ל אשר בעבודה זו יסכון להבורא ב"ה. עוד זאת גם מה שהתירו רז"ל במצות צדקה שאמרו האומר סלע זו לצדקה בשביל שיחי' בני כו' אעפ"כ אמה"כ ולא ירע לבבך בתתך לו שיהי' כוונתך אשר בגלל הדבר הזה יברכך ה' אלהיך לא תעשה על הכוונה הזאת רק הכל לשם שמים. וזה שפרש"י במלחמת הרשות הכתוב מדבר. ה' ישימנו מעובדי ומקיימי המצות לשמה כ"ה:]
א"י <b>כי תצא למלחמה כו' ופרש"י במלחמת הרשות הכתוב מדבר.</b> נקדים מ"ש בפי' הפ' תחת אשר אהב את אבותיך ויבחר בזרעם אחריהם. הנה על ענין אהבת הבורא כבר האריכו הראשונים ז"ל איך שייך שום השתוות אהבה להבורא ב"ה כמבו' ברמב"ם ז"ל. אך אמנם הנה כבר בארנו מה שתקנו חכז"ל בתפלת שחרית הבוחר בעמו ישראל באהבה וכן בערבית אוהב עמו ישראל. כי הנה הש"י אוהב עמו ישראל ומזריח בהם קרן אהבתו אליהם דוגמת אהבת האב לבנו שהוא מקדים לו להראות לו חיבתו ועי"ז הוא כמים הפנים אל פנים למטה ביתר שאת ויתר עוז באתערותא דלתתא. ולזה קודם ק"ש תקנו אנשי כנה"ג לברך כן הבוחר בעמו ישראל באהבה כי עיקר הבחירה למדת האהבה היא ע"י ההתעוררת שלמעלה שנוטע להם בלבבם כאלו היו יכולים לאהוב אותו ית"ש ואח"כ מתיחדים ביחוד שמע וכו' ואהבת וכו'. ודבר זה נראה לעין האדם. כי לפעמים האדם נופל ממדריגתו ונסתר ממנו החשקות לעבודתו ית"ש ולפעמים מתחזק ביתר עוז. וכל זה הוא מכח אבותינו הקדושים האחד הי' אברהם מדת החסד זרע אברהם אוהבו דכתיב בו למען אשר יצוה את בניו וכו' כי הוא המשיך עוצם האהבה להיות לעזר לכל הדורות הבאים אחריו. וז"ש וזכור לנו אהבת הקדמונים כו' כי הכל מכח האבות. וז"ש ותחת כי אהב את אבותיך פי' שהביא האהבה בהאבות הקדושים עי"ז ויבחר גם בזרעם אחריהם שג"כ יהי' ביכולתם להתעורר באהבה. וז"ש אברהם תיקן תפלת שחרית כי הוא מדת החסד נגד רמ"ח מ"ע אברהם עולה רמ"ח. יצחק תיקן תפלת מנחה בחי' הגבורה להתגבר על יצרו במצות ל"ת. יעקב תפלת ערבית רשות. להתקדש עצמו במותר לו כמ"ש קדושים תהיו קדש עצמך. ולזה ג"כ ג' הברכות ראשונות בשמ"ע נגד האבות מגן אברהם וכו' והשלישית נגד יעקב אבינו אתה קדוש בחי' יעקב כנ"ל. וז"ש רש"י במלחמת הרשות הכתוב מדבר כנ"ל:
<b>ושבית שביו.</b> הנה ידוע כי בחטאו של אדה"ר נפלו הניצוצות בדצח"מ ועיקר עבודת האדם להעלות הרפ"ח ני"ק כמבואר בכתבי האר"י ז"ל. ועד"ז פרשתי בפי' כל שהוא תפארת לעושי' ותפארת לו מן האדם. היינו שיתקן כל מה שנפל מן האדם בחטאו של אדה"ר עי"ז יהי' לו תפארת. וז"פ כי על כל מוצא פי ה' יחי' האדם. היינו ג"כ כנ"ל כי בכל המאכלים מעורבים ני"ק להחיותם ולתקנם מה שנפלו בפגם אדה"ר. אך גם ע"י התורה ומצות יש להם עלי'. וזה על כל מוצא פי ה' שמוציאים על פיהם שם ה' בזה יחי' האדם נותנים חיות כביכול באדה"ר וכאשר יתוקן הכל יהי' הגאולה במהרה בשלימות. כי גם זה עיקר הגאולה להעלות הני"ק כמ"ש בגמ' לא גלו ישראל רק כדי להרבות גרים עליהם. והנה עינינו הרואות שבכל עת הזה אינם מתרבין הגרים. אך הפי' בזה כי הני"ק נקראים גרים וכאשר היו בנ"י בארץ מושבותם היו בכחם להרבות ולתקן כל הני"ק שנפלו מרחוק ומקרוב. אך עתה אנו מוכרחים לטרוח ללכת אצלם. וז"ש בר"י בן בתירא את בנצובין ומצודתך פרוסה בירושלים פי' שהי' לו מצודה להעלות כל הני"ק שנפלו להעלותם לירושלים. וז"פ בפ' התשובה והי' כי יבואו עליך כל הדברים האלה הברכה כו' והשבות אל לבבך בכל הגוים אשר הדיחך ה' אלהיך שמה. פי' מה שהדיחך ה' אלהיך שמה לשון שממה. ושבת עד ה' אלהיך כו' ושב וקבצך מכל העמים אשר הפיצך ה' שמה. וזה כוונת רש"י במלחמת הרשו' הכתוב מדבר ולא במלחמת א"י כי שם נאמר לא תחי' כל נשמה. וכבר דקדקנו מה זה חיות בנשמה הול"ל להחיות הגופים. אך הפי' כן כי טיקר הניצוצות הם בחו"ל אבל בא"י אין בהם חיות כלל. וז"ש במלחמת הרשות הגם שהרגו הגופים אעפ"כ הי' עושים חיות ותקון בנשמות הנפזרים בהם אבל בעובדי כוכבים בא"י אין בהם חיות כלל בנשמות שלהם וכמ"ש בא"א ע"ה והכנער אז בארץ. פי' שראה בכנעני שלא יהי' להם חיות ותיקון כלל להעלות מהם ני"ק. וז"פ לא תחי' כל נשמה למען לא ילמדו אתכם. גם בפ' משפטים כתיב פן יחטיאו אותך לי. שיש לחוש פן ידבקו בכם כי אין בהם חיות מצד הקדושה. אבל במצרים כתיב ויעל אברם ממצרים. פי' העלה כל הני"ק שהי' בהם כמ"ש עשאום כמצולה שאין בהם דגים. ובזה פרשנו בשירת הים בפ' אמר אויב ארדוף כו' לאחר שכבר כתוב כל הניסים שעל הים מתחיל לספר מחדש מה שאמר האויב הלא כבר ספו תמו. אך הפי' בזה כי גם אחר מפלתם שטבעו בים סוף אמר האויב הוא הסט"א שרצה לדבק בהם ארדוף אותם ע"י הני"ק שנפלו בהם ורצו לדבוק בהם אחר מותם פן יחטיאו אותם כנ"ל. אך ה' הפיר עצתם כמ"ש נשפת ברוחך כו' כי בחי' הרוח הגין בעדם כמ"ש יפקוד ה' כו' איש אשר רוח בו. ונשף בהם להגן בעדם לבל יגעו בהם כלל. וז"ש בפ' מחיית עמלק. והי' בהניח ה' אלהיך לך מכל אויביך מסביב כו'פי'כי לע"ל יהי' הנייחא להבורא ב"ה מכל העמים שהם יבואו וישתחוו כו' יכירו וידעו כל הגוים כו'. אך מזרע עמלק לא מצינו שנתגייר מהם כלל. ולכך כאשר בא המבשר אל דוד ואמר גר עמלקי אנכי וספר לו כי הרג את שאול המלך הרגו מיד. וקשה איך הרגו בלי עדים והתראה רק על פי עצמו. אך מפני שאמר לו גר עמלקי אנכי הבין בזה דוד כי מזרע עמלק אין בהם גרים כלל לכן הרגו כמ"ש מחה תמחה זכר עמלק כו'. ונחזור לעניננו ושבית שביו פי' הם הני"ק שהם כשבוים בהם וצריך להוציא אותם מהם וזה ע"י מלחמת עמלק הרשות. אבל במלחמת שבעה אומות ע"ג בא"י כתיב לא תחי' כל נשמה כי בהנשמה שלהם אין בהם חיות כלל מצד הקדושה כנ"ל:
<b>והי' ביום הנחילו את בניו כו' לא יוכל לבכר את בן האהובה כו' כי את הבכור בן השנואה יכיר לתת לו פי שנים כי הוא ראשית אונו לו משפט הבכורה.</b> הנראה ברמז הפסוקים הללו על קדושת יום השבת לישראל ע"ד המובא באוה"ח בפ' וידעת היום זה יום השבת שכולו יום. וכן ביום הנחילו קאי על שבת. ויבואר כשנתבונן על ענין הלשון נחלה ורצון האמור אצל שבת כמ"ש ושבת קדשך באהבה וברצון הנחלתנו וכן והנחילנו ה' אלהינו באהבה וברצון שבת קדשך וכיוצא בזה באמרם ז"ל כל המענג את השבת נותנים לו נחלה בלי מצרים צריך ביאור מה ענינו בזה. אך להבין זה הנה מבחי' נחלה היא נח"ל ה' הרמוז על שם נחל ר"ת "נוצר "חסד "לאלפים מי"ג ת"ד. והנה בשבת מתגלה הרצון עתיקא קדישא להמשיך ברכאין דלעילא ולהשפיע כל טוב כי נוצר הוא אותיות רצון כנודע בזוה"ק כי בשבת מתעורר הרצון והיחוד בעולמות העליונים. וזהו שאנו מבקשכם והנחילנו כו' באהבה וברצון שנזכה לאפקא ברכאין דלעילא משם נחל וזהו והנחילנו ה' אלהינו באהבה וברצון בבחי' אהבה ורצון העליון משם נח"ל בא לנו כל טוב. וכ"נ וסלחת לעונינו ולחטאתנו ונחלתנו. פי' לעשות מהעבירות זכיות ולהמשיך כל השפעות טובות וזהו ונחלתנו שיהי' הנחל עלינו כנ"ל. וז"ש חכז"ל כל המענג את השבת נוחנים לו נחלה בלי מצרים ר"ל משם נחל משפיע אל ה' בלי מצרים כי למעלה אין מצר ואין מגע נכרי כלל כידוע לי"ח. וזה המבואר בזה"ק ובהאי רצון אסתלק משה נביאה מהאי עלמא. ר"ל יען כי בשבת מתגלה הרצון ועתיקא קדישא גליא הרצון דילי' לכן בהאי רצון אסתליק רעיא מהימנא מהאי עלמא לעולמות העליונים לעורר תמיד כן כל הימים טובות והשפעות טובות לבנ"י. כי אמנם זהו בחי' רע"מ רק להפיק מה' וכן משה בגי' רצון רצון וכל עניניו רק לרצון ולכך בהאי רצון אסתלק מהאי עלמא להיות לזכרון ולהשפיע טובו' בעוה"ז גם אחרי עלותו בגבהי מדריגות העליונות לא ישכח את עמו ולא יעזוב אותם כמ"ש בפ' פנחס בפ' יפקוד ה' אלהי הרוחו' כו' ופרש"י להגיד שבחן של הצדיקי' כשנפטרין מן העולם מניחים צרכי עצמן ומבקשים צרכי צבור. הכוונה לו בזה אף שנפטרים מעוה"ז ועולים ברום המעלות לחזות בנעם ה' ולבקר בהיכלו גם שם אינם מבקשים צרכי עצמם בהשגת וידיעת סודות א"ם ב"ה רק מבקשים לצורך עמו בנ"י להשפיע להם כ"ט אף כי למעלה בערך ענינים העליונים הנשגבים הנה כל צרכי עוה"ז כלא נחשב עכ"ז הצדיקים גם שמה אינם שוכחים בצרכי עם בנ"י בעוה"ז. (וזה שאמרו תלמידי רשב"י ווי לן כד אנת תסתלק מהאי עלמא) ונחזור לענינינו. הנה בשבת הוא עת רצון רעווא דרעווין ועתיקא קדישא כי כן בשבת נעשה היחוד והתיקון בהעולמות העליונים כמו בשעת בריאת העולם הי' רצון הבריאה רק על בנ"י כי ישראל עלו במחשבה שראה הקב"ה כביכול את מטשיהם הטובים מזה נעשה הרצון על הבריאה לכן גם בעת הגיע הימים האלה בחודש אלול הם ימי הרצון תמיד אשר נברא העולם בזמן הזה. וכן בשבת בעליות העולמות העליונים כבראשונה מתעורר אז שוב הרצון של תחלת הבריאה על בנ"י כי בשבילם נברא העולם. וזה שרמז הכ' כאן והי' ביום הנחילו את בניו זה יום השבת הנחילו את בניו את אשר לו משם נח"ל כנ"ל ונחל עדניך תשקם. לא יוכל לבכר את בן האהובה על פני בן השנואה כו'. הרמז בזה על האנשים האוהבים א"ע ומענגים עצתם בכל טובה ובני השנואה הם הצדיקים השונאים א"ע ומוצאים תמיד חסרונות בעצמם כי הם מחסרים בעבודת השם והם עמודי עולם ועליהם אמר הכ' לא יוכל לבכר את בן האהובה הם הרשעים הנ"ל שלא יהי' להם שפע נכון כי את בן השנואה יכיר לתת לו פי שנים הוא הצדיק כמ"ש אף אני בכור אתנהו והם ברכאין דלעילא וברכאין דלתתא אשר ביומא שביעאי תליין. וזה פי שנים. צורך קדושה ויראת שמים הוא ברכאין דלעילא. וצורך פרנסה וכלכלה הוא ברכאין דלתתא הכל בא ע"י הצדיק ביום השבת. וזהו בכל אשר ימצא לו. בחי' כל ידוע לי"ח. כי הוא ראשית אונו. ר"ל תחלת המחשבה בהבריאה כנ"ל. לכן לו משפט הבכורה בני בכורי ישראל והבן:
<b>לא תראה את שור אחיך או את שיו נדחים והתעלמת מהם השב תשיבם לאחיך.</b> הנראה לרמז בזה עפ"י מ"ש בזוה"ק שאמרו תלמידי רשב"י ווי לן כד אנת תסתלק מינן. הדבר תמוה שיאמרו כן התלמידים לרבם. אולם הפי' כזה עפמ"ש בספר תהלים זכרני ה' ברצון עמך. כי כאשר התחיל דוד המלך ע"ה לומר שירות ותשבחות ועלה במדריגתו בעולמות העליונים הי' נשכח מלבו צרכי עניני בנ"י בבני חיי ומזוני. לכן התפלל זכרני ה' ברצון עמך להזכירו מה שבנ"י צריכים ולמלאות רצונם. וז"ש בגמ' נכנסו חכמי ישראל אל דוד המלך בבקר ואמרו עמך ישראל צריכים פרנסה כדי להזכירו. וזה הרמז בפי' רש"י בפ' פנחם בפ' יפקוד ה' כו' להודיע שבחם של רועי ישראל כשמסתלקין מן העולם מניחין צרכי עצמם ומבקשים צרכי צבור. ר"ל מסתלקין מעולם הזה ללכת במחשבתם בעולמות העליונים גם שם צריכין להעלות זכרונם בצרכי צבור. וז"ש כאן לא תראה שור אחיך כו' והתעלמת מהם ר"ל כשתלך במדריגות העליונים תעלים עינך מצרכי בנ"י. השב תשיבם לאחיך. ר"ל כלההשפעות אשר תקבל תשיבם ג"כ לאחיך להשפיעם כל טוב. וז"ש א"א ע"ה בהעקידה ונשתחוה ונשובה אליכם. כל ההשפעות אשר אשיג עי"ז נשוב להשפיע לכם ג"כ:
א"י <b>לא תראה את שור אחיך כו' השב תשיבם לאחיך. ואם לא קרוב כו' והיתה עמך עד דרוש אחיך אותו והשבות לו.</b> הנה כבר בארנו במ"א אשר כל אחד מבנ"י יש לו אות בתורה ומשם הוא חיותו ושורש נשמתו. אך אם האדם חוטא ואינו הולך בדרך התורה אז האות שלו השייך לשורש נשמתו הוא נפסק ונפרד מתורה. וזה ענין כרת שנכרת הנפש ממקום חיותו. וז"ש בקין. וישם ה' לקין אות כו' היינו שהודיע לו האות שיש לו חיות ושורש נשמתו. כי קודם שחטא האדם אזי מאירה לו האות ההוא וממנו ייראו ג"כ כל החיות רעות וכל הבריאים. אך כאשר נפסק האות שלו מהתורה נשאר בלי חיות כיון שהוא נכרת מהאות שיש לו בתורה וז"פ הן גרשת או"תי היום מעל פני האדמה היינו האות שהי' לו בתורה ועי"ז והי' כל מוצאי יהרגני. לזה כאשר חזר בתשובה השיב לו הש"י כי יעשה לו הטובה להאיר לו האות בתורה כבתחילה וז"ש וישם ה' לקין או"ת כנ"ל. עוד יש לרמז על שמירת הברית קודש שנקרא או"ת. וז"ש עד דרוש אחיך אות"ו והשבות לו כי ע"י שמירת הברית תוכל לבוא לדרכי התשובה לנכון. וגם לשון והשבות לו רומז ליום שבת קודש ג"כ עיקר ע"י שמירת הברית כנודע. וגם עיקר פעולת התשובה הוא ע"י יום השבת כמו שמצינו באדה"ר שהמליץ השבת בעדו לכן אמר מזמור שיר ליום השבת. וכזה פרשתי בפ' מטות בפ' ונכבשה הארץ לפניכם ואחר תשובו. ר"ל כאשר תכבשו הארציות שבכם תוכלו לבא לתשובה בשלימות. והייתם נקיים כו' ר"ל כאשר תהיו נקיים מענין הנ"ל בשמירת הברית כמו שמצינו בנדה וזבה שסותרת מנינה אך צריכה לספור שבעה נקיים מכל שכן הבע"ת צריך שמירה להיות נקי מזה דאל"כ ח"ו סותר הנקיים שלו. והבן:
<b>הקם תקים עמו.</b> הנ"ל עפ"י מ"ש בפרקי אבות. הוה מתלמידיו של אהרן או מתלמידיו של א"א ע"ה. פי' שיהי' הלימוד שלו בבחי' הלימוד של א"א או מבחי' של אהרן הכהן שהם היו מבחי' החסד. לכן הברכות היו מסורים בידם כמ"ש בא"א ואברכה מברכיך הברכות מסורות בידך. וגם באהרן הכהן כת' וישא אהרן את ידיו אל העם ויברכם. וכן כל האיש הלומד תורה לשמה זוכה להשפיע לכנ"י טובות וחסדים. וז"ש אם למדת תורה הרבה אל תחזיק טובה לעצמך כי צריך להיות בחי' משפיע לזולתו. וז"ש נעשה כמעיין המתגבר שבחי' המעיין שאינו מתגבר עבור עצמו רק להשפיע לזולתו. וז"ש וצדקה תהי' לנו כי נשמור לעשות. פי. שיהי' לימודינו בבחי' צדקה להשפיע טובות. ולזה אחר ברכת התורה בכל יום אומרים תיכף ברכת כהנים יברכך כו' כי זהו עיקר הלימוד כנ"ל. וכן שמענו מאת הרה"ק מוה' זושא זלה"ה כי בכל יום אחר ברכת התורה הי' הולך בשוק לחפש אחר איש מזרע ישראל כדי להעניקו מברכותיו מי שהי' זוכה להיות ראשון יהי' מי שיהי' וזה ענין תלמידיו של אהרן בחי' החסד. וזה הפי' לא תראה והתעלמת כו' הקם תקים עמו. שיהי' לך קימה עי"ז כאשר תשגיח על צרכי בנ"י וגם כי בזה תשלים הקומה שלימה למעלה כמ"ש צור ישראל קומה בעזרת ישראל כמבואר במ"א:
<b>צעקה הנערה המאורסה ואין מושיע לה.</b> הנ"ל ברמז הכתוב דהנה כתי' כפה פרשה לעני וידיה שלחה לאביון. הפי' הוא שהשכינה פרשה כפיה להצי"ע ומבקשת ממנו להוציאה מתוך הגלות. וז"פ כפה פרשה לעני הוא הצי"ע עני גימ' ק"ל שהוא המתקן הק"ל שנה של אדה"ר ר"ת "נדחי "עמו "ישראל. וידיה שלחה לאביון. אביון נקרא התאב לכל דבר כמאמר חכז"ל. הרמז בזה על הצדיק המתקן היחוד כל עם דבר זו"נ כנודע. וז"ש וידיה שלחה לאביון ידי"ה הוא בחי' סוד י"ד כמ"ש ויתן יד וכן על ידי עבדיך הנביאים שהם בסוד ידות של השכינה וכן דוד גימ' י"ד שהוא בחי' מלכות כנודע. והנה זשאה"כ צעקה הנערה המאורסה הרמז על השכינה הקדושה שנקראת נערה בתולות ישראל. המאורסה שהיא עדיין בחי' ארוסה כמ"ש וארשתיך לי לעולם והיא צעקה בהגלות להוציאה כמ"ש בזוה"קעל פסוק ואשה אחת מנשי בני הנביאים צעקה אל אלישע. אשה אחת מבר הנביאים הוא כמ"ש ורב שלום בניך אל תקרא בניך אלא בוניך. הנביאים הוא לשון רב שפתים שזהו שורש נביא. והפי' בזה כי השכינה נקראת אשה של בנ"י הנביאי"ם ר"ל של הצדיקים שהם בונים ומתקנים תמיד קשוטי כלה לבא לפני המלך חזי במאי ברא אתינא לקמך. וזה בני הנביאים שהם בונים אותה בניב שפתותיהם ומלכות נקרא פה ותורה שבע"פ וכן תפלה כמ"ש ואני תפלה וכן אדנ"י שפתי תפתח. וז"פ שהשכינה צועקת אל הצדיקים להושיע לה. וזהו שאה"כ ואין מושיע לה. פי' הצדיק שהוא בחי' אין ושפל בעצמו שמשים עצמו כשירים הוא מושיע לה כי הצדיק שאין חשוב בעצמו לכלום הנה בדו"ר תורתו פורחת לעילא. אבל מי שהוא נכבד ואיש חשוב בעיניו הנה הוא כמשא כבד לא יוכל לפרוח למעלה כמובן. אך מי שהוא צדיק נקרא אין והוא נקרא חכם כמ"ש והחכמה מאין תמצא עיקר החכמה בא ע"י מי שהוא בחי' אין ועל שם זה נקראו בגמ' חכמים בכל התלמוד. אמנם שורש ענין החכמה הוא לשון מחכה שהצדיק החכם הוא אך מחכה ומצפה על כבודו של הקב"ה וכבודן של ישראל וכמ"ש אשרי המחכה ויגיע כו' והלא זה הדבר הוא מעלת משרע"ה אבי החכמים כמבואר בלשון הזה בתד"א מפני מה זכה משה כו' שכל ימיו הי' מחכה ומצפה על כבודן של ישראל וכבודו של המקום ב"ה שיהי' שלום בין ישראל לאביהם שבשמי'. וזהו החכמה האמיתית של התורה והחכמה תחי' בעליה. שגורם חיות ושפע למעלה כמ"ש ואולם חי אני וימלא כבוד ד' את כל הארץ שזהו החיות והנחמה שלמעלה שימלא כבודו את כל הארץ במהרה. וזה נעשה ע"י הצדיק הדורש ומצפה ומחכה על כבודו ית"ש והוא הנקרא צדיק מושיע כמ"ש ועלו מושיעים בהר ציון הם משיח בן יוסף ומשיח בן דוד הם המושיעים והם בבחי' יסו"מ. והנה כל אחד ואחד יש בו ב' בחי' האלו כמ"ש ברוך ומבורך בפי כל נשמה ברוך הוא בחי' דכר ומבורך הוא בחי' נוקבא זה הוא בפי כל נשמה בכל אדם ושתי הבחי' האלו הם נקראי' מושיעים כנ"ל והם בשלימות אצל הצדיק ולכך אמה"כ ואין הצדיק הנקרא אין הוא מושיע לה כנ"ל והבן. וזה הרמז שופטים ושוטרי' תתן לך כו' כי ועלו מושיעים בהר ציון לשפוט את הר עשו והמושיעים הם בחי' משיח בן יוסף ומשיח בן דוד שהם בכל אדם כמ"ש והצדיק המשמרם בקדושה הנה הוא המושיע והוא הזוכה ועולה בהגאולה לשפוט את הר עשו. וז"ש שופטים ושוטרי' תתן לך ר"ל שיהיו שני הבחי' משיחין השופטים את הר עשו בך ותתן לך בעצמך השופטי' האלה שתעלה לשפוט את הר עשו בב"א. וזה האמור בתיקונין תיקון תלתין ע"ש בענין ורוח אלהים מרחפת על פני המים ויזכור כי בשר המה רוח הולך ולא ישוב דא איהו רוחו של משיח שזה מוסב על כל אדם שיש בו רוחו של משיח כנ"ל. וזה הרמז ימלא ד' כל משאלותיך שבכל אדם יש בו שם הוי' כולו כנודע וצריך לתקן מעשיו למלאות השם אשר עליו וזהו משיחו יענהו משמי קדשו ממילא נתקן בחי' המשיח אשר בו כנ"ל ויענהו משמי קדשו לעורר למעלה הגאולה ביאת משיחנו בב"א:
<b>לא תדרוש שלומם וטובתם כל ימיך לעולם.</b> הנ"ל דהנה אנו אומרי' יום קדוש הוא מבואו ועד צאתו כל זרע יעקב יכבדוהו כו'. פי' ההשפעה היורדבשבת הוא צריך שמירה מעולה לבל תלך ח"ו להחיצונים וכן כל ענין תורה ותפלה ומעש"ט צריך האדם להרחיק א"ע מעבירה תחלה לחלוץ נפשו מהחיצוני' לבל יטורף ממנו מעשיו הטובי'. וז"ש יום קדוש הוא מבואו מעולמות העליוני' השפע הוא בודאי קדוש. אך צ"ל כן בצאתו לעוה"ז לבל תצא החוצה. רק כל זרע יעקב יכבדוהו כי בהשפעות ההם הם מכובדים ומשתמשים בהם בתור' ותפלה ומצות המה ירונו בטוב חלקם. לכן משוך חסדך ליודעיך ולא לזולתם. וז"פ לא תדרוש שלומם וטובתם ר"ל תשמור לבל ינקו ממנו ולא תהי' דורש טוב להם שינקו חלילה ההשפעה ממך. וגם לשון לא תדרוש היינו הלימוד שלך והדרוש אשר אתה דורש לא יהי' ח"ו בבחי' זו שתלך ח"ו לחיצוני'. רק כל מעשיך יהי' בפי' לשיקבה"ו. וזהו כל ימיך לעולם כל ימיך יהיו לעולם היא השכינה וכן ועבדו לעולם. וכן ברוך ד' מעולם ועד העולם אכי"ר:
<b>כי תצא מחנה על אויביך ונשמרת מכל דבר רע.</b> הנרא' לרמז בזה על יום ר"ה הבע"ל אשר מחנות הסט"א הם קמים על האדם ביום הדין כמ"ש ויבואו בני אלהי' להתיצב על ד'. מלך וצבור מלך נכנס תחלה לדין. ר"ל מה שנוגע לכבו דהבורא ב"ה ממה"מ הקב"ה הוא הנכנס תחלה לבקש. ולהתחנן עד"ז ומה שנוגע לצרכי עצמו בתוך עמי אנכי יושב. ועיקר ההכנה על יום הנורא הזה להיות אחוה וריעות בין בני ישראל כמ"ש בחצוצרות וקול שופר הריעו לפני המלך ד' לשון אחוה וריעות. וז"ש אז ירננו כל עצי היער לפני ד' כי בא לשפוט את הארץ. עצי היער רמז לעמי הארץ הם אילני סרק. גם המה בכלל ישראל יכונה כי לא יבצר מכל איש מבנ"י להיות לו איזה מעלה שלא נמצא בזולתו. וזה הרמז בפ' שהתחלנו כי תצא מחנה על אויביך ונשמרת מכל דבר רע. לבל ידבר ח"ו רע על חבירו ולא יראה כלל בחסרונו רק במעלות חבירו וז"ש מי האיש החפץ חיים לבקש בר"ה כתבנו בספר החיים. נצור לשונך מרע לבל ידבר על חבירו סור מרע ועשה טוב. וזהו הכנה ליום הדין להוציא משפטינו לאורה. כי אם האדם מחזיק את חבירו בחזקת צדיק אזי גם אותו יכתוב בספרי הצדיקים:
<b>כי תדור נדר לד' אלהיך לא תאחר לשלמו וכו'.</b> יבואר עפ"י מה דאמרינן צור ישראל קומה בעזרת ישראל. פי' אנו מבקשים להיות תיקון העתיד רק בעזרת ישראל בעצמם וזרועם תושיע למו ליהנות מיגיעם להיות כח בעבודתם לעורר מיין תתאין לאוקמי שכינתא מעפרא. וזהו קומ"ה יהי' בעזרת ישראל. והענין הוא כמאמרם ז"ל זכו אחישנה לא זכו בעתו. למעני למעני אעשה. אבל אם בכך הי'יכול להביא הגאולה תיכף משעה ראשונה. אך הקב"ה ברב רחמיו ראה שיעמדו צדיקי' וחושבי שמו הנה הניח להם משפט הבחירה לתקן הכל על מכונו כבראשונה ולהם תהי' צדקה. דהנה כתי' על פי ד' יחנו ועל פי ד' יסעו והוא מבואר עפ"י מאמרם ז"ל כל הלומד תורה לשמה זוכה לדברי' הרבה. לשמה לשם ה'. אז השכינה מתקשטת ומתפארת בו חזי במאי ברא אתינא לקמך ועי"ז גורם היחוד ושמחה למעלה בעולמות העליוני' וכביכול הקב"ה שונה דברי הצדיק ההוא כדמצינו בגמ' אליעזר בני אומר כו' כן כל התנאי' נאמרו ונשנו דבריהם למעלה וזהו לשון משנה. לכן זוכה לדברי' הרבה כי גם למעלה הם ושם גבוה מעל גבוה הם ברוחניות בלי גבול ותכלי'. וזהו הרמז בפ' על פי ד' יחנו ועל פי ד' יסעו כנ"ל. וכמו כן כאשר האדם עושה המצוה בשלימות הנה הוא גורם שמחה ויחוד בעולמות עליוני' ומשפיע רב טוב בעולם וגורם שלימות ודביקות בשם הוי' ב"ה כמ"ש ואחם הדביקי' בד' אלהיכם כאו"א כפי מדריגתו והוא מקרב הגאולה כמ"ש ישמח ישראל בעושיו ישמ"ח אותיו' משי"ח. וז"ש ואתה דורש מעשה כולם. כביכול הקב"ה דורש מעשיו וצדקותיו אשר עשה כנ"ל. וזה הרמז בפ' זו כי תדור נדר ר"ל כי תעשה המצוה לשם ד' לא תאחר לשלמו. כי עי"ז הוא שלימות למעלה כמ"ש קדושתי למעלה מקדושתכם דע מה למעלה ממך עין רואה ואוזן שומעת. עיני ד' אל צדיקי' ואזניו אל שועתם כי עי"ז התיקון במדות . העליונות הנקרא עיני ד' אזני ד' להתמלאות בשפע טללי רצון ויראת שמי' להריק על הארץ. וגם הנה דרוש ידרשנו כביכול מעמך מעשה הטוב כנ"ל גם ד' אלהיך מעמך כנ"ל. והבן:
<b>כי תשה ברעך משאת מאומה לא תבא אל ביתו לעבוט עבוטו בחוץ תעמוד והאיש אשר אתה נושה בו יוציא אליך את העבוט החוצה.</b> יל"ד בלשון משאת מאומה הוא מיותר. גם בחוץ תעמוד וכו' הוא כפל הדברי' הול"ל לא תבא אל ביתו לעבוט עבוטו אך הוא יוציא אליך העבוט החוצה. אך הנ"ל כי זהו רומז על ענין הוצאות ועליות ניה"ק מבין הרשעי' אשר אך זה הוא הצורך הגדול בכל עניני העבדות כיום הזה להעלות הבירורין ולתקן השכינה להשיב התיקון בכל העולמו' כבראשונה. והנה זהו שאמה"כ כי תשה ברעך פי' כי תתבע ותשה ברעך הוא בחי' הרע והסט"א שבלעו ניה"ק ממך וזהו משאת מאומה משאת אותיות ש"א מ"ת ר"ל להחיות ולישא הני"ק שהם עתה בחי' מתים בתוך העובדי כוכבים וזהו לשון משאת מאומה ולזה אמה"כ לא תבא אל ביתו לעבוט עבוטו. דהנה בזמן שהי' בהמ"ק קיים אז היו הני"ק מתקרבי' מעצמם ובאו לעלות ולהדבק בשכינה מרחוק מארבע כנפות הארץ כמ"ש ממרחק תביא לחמה. אבל עכשיו בעוה"ר הנה לכך גלו ישראל כדי להוסיף עליהם צדיקים הם הני"ק הוצרכו ישראל לגלות ולרדוף לבקש אחריהם להעלותם. והנה ע"ז שאמה"כ לא תבא אל ביתו לעבוט עבוטו ר"ל לבל תלך אתה אל ביתו בהגלות לעבוט עבוטו כדי להעלות הני"ק לא תצטרך לירד שמה בעמקי הקליפות להעלות הבירורין אך אתה בחוץ תעמוד והאיש אשר אתה נושה בו אשר יש בו מני"ק שלך יוציא אליך מעצמו את העבוט החוצה חיל בלע ויקיאנו. העבוט עה"כ גימ' שם ע"ב ושם בי"ט ששני השמו' הללו מעלים הני"ק כנודע. וז"ש החוצ"ה כי ר"ל ע"י העלאת ני"ק נעשה שם יב"ק "יחוד "ברכה "קדושה כי הני"ק מידי העלותם הנה יקדישו וימליכו ויברכו להש"י ונעשה היחוד כמבואר בסידור האר"י ז"ל. וזהו שם יב"ק עם האותיות גימ' החוצה. וז"ש חכז"ל מה דרכו של אדם להוציא פחות שבכלים שהוא מבחי' שבירת הכלי' וצריך להעלותם באור פני ד'. והנה זהו הענין שאמר ד' אל אברהם אבינו ע"ה לך לך מארצך וכו' ר"ל כי כל ענין הזה הוא ענין גלות השכינה אשר איברי' נתפרדו ונתפשטו שהנשמות הקדושות יצאו ממנה ונפלו לתוך הקליפות לכן ע"ז צוה הקב"ה לא"א כאשר הוציא כבר הני"ק מארצו כמ"ש את הנפש אשר עשו בחרן אמר לו הש"י לך לך מארצך אל ארץ אחרת ותראה כמה עדיין גדול צער השכינה בין הרשעים ההם וכמה ני"ק עדיין מובלעים בהם והם משוקעים אצלם בתוך עמקי הקליפה כי אצלם הס כי לא להזכיר בשם ד' ולכך אברהם אבינו בכל מקום התהלכו מגוי אלגוי ומממלכה אל עם אחר הכריז ויקרא בשם ד':
<b>ולך תהי' צדקה לפני ה' אלקיך.</b> הנ"ל בביאור הזאת שרמז הכתוב בזה. דהנה אי' במדרש משלי. אמר ר"ח בן דוסא אין לך צדקה מצלת אלא התורה שנאמר וצדקה תהי' לנו כי נשמור לעשו' את כל דברי התורה הזאת ע"ש. הנה הוא ז"ל אמר כי עיקר הצדקה היא התורה. כי כן ע"י לימוד התור' של הצדיק הוא מעורר הרצון והיחוד למעלה וע"י כן בא רב טוב לעוה"ז ופועל ישועות בקרב הארץ. נמצא כי באמת ת"ת של הצדיק הוא טובה יותר ויותר מהצדקה בעצמה שנותן העשיר לעני כי זה יש לו גבול שנותן לעניים אשר לפניו. והצדקה שע"י ת"ת של הצדיק הוא לכל העולם שמשפיעים כל טוב. גם כי מתנת בשר ודם אינה קיימת לעד כמ"ש הכ' תצא רוחו ישוב לאדמתו כו' אבל צנור ההשפעה שמעורר הצי"ע היא קיימת לעולם וצדקתו עומדת לעד כמ"ש לזכר עולם יהי' צדיק כי זכרות ההשפע' הוא לעולם וכנודע זה זכות האבות כמבואר במ"א. וז"ש חכז"ל כל העול' ניזון בשביל חנינא בני שבי"ל נק' יסו"ד. שכל העולם ניזון ע"י ההשפעה והצנור של רחב"ד. נמצא כי רחב"ד אע"פ שלא הי'בידו לתת צדקה מצרור כספו. הנה מ"מ רבות אשר עשה חסד עם כל העולם הניזונים בשבילו בלתי גבול וקצבה כלל. ולכך הוא שאמר כי אין צדקה אלא בתורה כי בת"ת השפיע רב צדקות לכל העול' כנ"ל. אמנם הנה אמרו חכז"ל אר"י מנין לבע"ח שקונה משכון שנאמר ולך תהי' צדקה אם אינו קונה משכון צדקה מנין לו מכאן לבע"ח שקונה משכון. הרמז בדבריהם ז"ל כמו שבארנו דהנה הצדיק יסוד עולם נקרא קורה הכ"ל קנ"ו גימט' יוסף וה' היא מלכות וזהו הכל היא כל"ה ומשכון נקרא השכינה כמבואר בזוה"ק פ' בחוקותי דף קי"ד ע"א ע"ב. (ונתתי משכני דא שכינתא משכני משכוני דהיא אתמשכנא בחובייהו דישראל כו' בגין כך ונתתי משכני בתוכם משכור אתן בידיכם בגין דאדור עמכון ואע"ג דישראל השתא בגלותא משכונא דקב"ה הוא גבייהו ולא שבקו לי' לעלמין כו' ע"ש ע"ב) וזה בע"ח קונה משכון הצי"ע דבוק בשכינה ופועל היחוד זו"נ וזהו אם אינו קונה משכון צדקה מנין לו אם אינו דבוק בשכינה לעשות היחוד צדקה מנין לו כי עיקר הצדקה להשפיע כ"ט לעולם ע"י תורתו ועבודתו כמ"ש. כי אמנם ענין סוד הצדקה היא להעלות רגלי השכינה ולהחזירה להקדושה ולעשות היחוד בסוד צדיק וצדקה. וזה נעשה הכל ע"י עבודת הצי"ע והוא נקרא קונה משכון כנ"ל. וע"ז הוא שנא' ולך תהי' צדק"ה וצדק"ה תהי' לנו רומז על היחוד צדיק וצדק שזהו נקרא צדק"ה. כי הנה אך זה הוא עיקר הרצון והחפץ של הצדיקי' שיהיו הם הגורמים ומתקנים היחוד למעלה שיהי' ע"י עבודתם הטובה ולא מעצמו שזהו אינו מתקיים כיל"ח. והנה זהו שכתוב ובטובו הגדול תמיד לא חסר לנו ואל יחסר לנו כו' ר"ל כי טוב נקרא בחי' היסוד ומשפיע וז"ש כי בכל בחי' השפע היורדת למע' בהיחוד הנה לא חסר לנו אינו חסר אותנו שאנחנו נפעל כל זה ע"י מעשינו נעשה היחוד ומשפיע מזון לעולם ועד כן אל יחסר לנו שנהי' אנחנו תמיד צנור השפע לעול' כנ"ל. וזה ג"כ וכ"ט לעולם אל יחסרנו שכל בחינת ההשפעה לעולם אל יחסרנו לעשות זולתנו רק אנחנו נעשה כל זה כנ"ל. וז"פ אך טוב וחסד ירדפוני כל ימי חיי שבחי' ההשפעה והחסדים ירדפוני כל ימי חיי לעבור על ידי שאהי' הצנור והשפעה לחסדים וע"כ נקרא הצי"ע טוב אמרו לצדיק כי טוב. וכבר אמרו רז"ל וכי יש צדיק שהוא אינו טוב אלא זה הצדיק המטיב לאחרינא הוא נקרא טוב ר"ל שהוא משפיע לכל. וז"ש ג"כ למען ייטב לך והארכת ימים וכן וטוב לך ר"ל שבחי' ההשפעה הנקרא טוב יהי'לך ועל ידך תעבור השפע וזהו והארכת ימים תמשיך ההארה מבחי' אריך כנ"ל. וזהו ושבתי בבית ד' לאורך ימים היינו להמשיך ההארה מבחי' א"א להימי' כיל"ח. והנה זהו שהבטיחה התורה וצדקה תהי' לנו כי נשמור לעשות ר"ל בחי' היחוד צדי"ק וצד"ק שנקרא צדק"ה תהי' לנו כי נועיל שעל ידינו תעבור השפע כי נשמור לעשות את כל דברי התורה הזאת ע"י עסק התורה לשמה. וכן ולך תהי' צדקה שהצי"ע קונה משכון כו'. ולו תהי' נחשב הצדק' והיחוד לעול' כנ"ל. והבן:
<b>ביומו תתן שכרו.</b> ר"ת שבת הנ"ל עפ"י מ"ש בענין קדושת השבת הוא ע"י מס"נ כמ"ש ביום שבת קודש שמך יתקדש. כי עיקר ענין הקדוש' הוא ע"י מס"נ וז"ש מנוחה ושמחה כו' ועל מנוחתם יקדישו את שמך שעיקר מנוחת הנפש להחזירה לשרשה וזה משמחתך ששמחת בו. כי זהו עיקר שמחתו של יעקב אבינו ע"ה הי' להביא השמח' להבורא ב"ה מה שיהי' לע"ל וגם הוא לא הי' לו שום שמחה בעוה"ז רק מה שיהי' הגאולה לע"ל. וז"ש בשוב ד' שבות עמו יגל יעקב ישמח ישראל. וז"ש כי פדה ד' את יעקב כביכול הפדות הוא לעצמו השי"ת יהי' נפדה עם יעקב בביאת גואל ב"ב. וז"פ המנחיל מנוחה כו' אותיות נחל ר"ת "נוצר "חסד "לאלפים כי בשבת מתגלה הרצון העליון בחי' נח"ל. וז"פ כי לא באתם עד עתה אל המנוח"ה ואל הנחל"ה הנחלה זו ירושלים. אך ביום השבת נתעורר נחל העליון ע"י המס"נ וזהו מנוחה שלימה שאתה רוצה בה שיהי' הרצון במס"נ. שמח נפש עבדך כי אליך ד' נפשי אשא כמבואר במ"א. וזהו סמיכת הפסוקים "ביומו "תתן "שכרו ר"ת שב"ת כי אליו הוא נושא את נפשו. פי' ע"י המס"נ זוכה לקדושת יום השבת:
<b>לא תפאר אחריך לגר ליתום ולאלמנה יהי'.</b> הרמז לא תפאר את הקב"ה רק על הטובות והחסדי' אשר הוא עושה לך ולרדוף רק אחר שלום ביתך כ"א (גם) על טובת הכלל כמ"ש לגר וליתום ולאלמנה יהי':
<b>זכור את אשר עשה לך עמלק כו' והי' בהניח כו' תמחה את זכר עמלק מתחת השמים לא תשכח.</b> יבואר עפ"י מ"ש ד' הפיר עצת גוים הניא מחשבות עמים עצת ד' לעולם תעמוד. כי הנה האד' צריך לבקש עצות בנפשו שיהי' כל מחשבותיו נכונים רק בעבודת הבורא ב"ה. כי אדם ההולך רק במחשבות הנוגעים לצרכי גופו וממונו בעוה"ז הוא כמו מחשבות העובדי כוכבים כי גם הם מבינים חסרונם בצרכי הגופני. ואם אין דעת הבדלה מנין וכתיב ואבדיל אתכם כו' כי איש הישראלי צריך להיו' מופרש ומובדל מכל מנהגי עובדי כוכבים ואם כל מעייני מחשבתו בעניני עוה"ז הוא עול הרשעי'. וזה הי' כחו של עמלק אשר קרך בדרך שהביא במחשבותם של בנ"י עניני עוה"ז ועי"ז לשכחו מלוח לבבם עול מלכות שמי' בעבודת הבורא. אימה חשכ"ה אותיות שכח"ה. וז"ש והי' כאשר ירים משה את ידו וגבר ישראל. יד"ו אותיות יו"ד רמז לחכמה ר"ל כאשר הרים בחינת החכמה אז וגבר ישראל שהיו גוברים מחשבת' בעניני עבודת הבורא ב"ה וכאשר יניח ידו וגבר עמלק הי' להיפך כנ"ל. וז"ש והי' בהניח כו' תמחה את זכר עמלק. פי' עניני זכירת עמלק שמעלה היצה"ר זכרונו בעניני עוה"ז. אזי לא תשכח ממילא לא יהי' בך מדת השכחה בעניני עבודת הבורא ב"ה. רק כל מחשבותיך יהיו נכונים כולם לא ימוט לנצח הזכירה בעבודת הבורא ב"ה. אמן:

כי תבוא

<b>(כבר נדפס בחלק ראשון בדף מ"ב ע"ב בשבת שובה) ד"ה והי' כי תבא כו' ובאת אל הכהן אשר יהי' בימים ההם כו' וענית ואמרת.</b> הנ"ל להבין מהו אשר יהי' בימים ההם ורש"י ז"ל פי' אין לך אלא כהן שבימיך. אין לו שחר. אמנם הנה צריך להבין בענין קריאת פרשת בכורים בבהמ"ק אשר איש הישראלי הביא שנים ושלשה גרגרים בראש הטנא ועליהם יזכה לדבר דברים הרבים האלה לפני הש"י ב"ה. אך הנה נודע כי הצדיק יש לו בכחו להעלות כל הדבורים והתפלות לפני הש"י ב"ה ועל ידיו יהיו כולם פורחת לעילא. וזהו שצותה התורה לבא לפני הכהן היינו הצדיק הדור אשר יהי' בימים ההם ולקח הכהן הטנא מידך רמז טנ"א הוא מבואר בספרים. (ר"ת "טעמים "נקודות "אותיות) והניחו לפני מזבח ד' אלקיך שיקריב כל תורתך ותפלותיך לפני הש"י ב"ה. וענית ואמרת. פי' אע"פ שהי' לך עתים שהיית בבחי' הקטנות שאינך יכול ללמוד ולהתפלל כראוי. וזהו וענית שהיית בחי' עני ושפל. ואמרת. אתה תעשה את שלך תלמוד ותתפלל לפני ד'. וזה הרמז במצות בכורים אע"פ שלא הביא כי אם איזה שבלים או מעט מהפירות שנים או שלשם לפני ד' ולא עלו לגבוה בכ"ז ובאת אל הכהן שהוא הצדיק הדור והוא יעלה הכל לפני השי"ת ב"ה.
א"י <b>ובאת אל הכהן אשר יהי' בימים ההם.</b> וכי אל כהן אחר יבא שאיננו בימים ההם. אך הנה ידוע מספרים הקדושים אשר הצירוף של שם העתיד הוא יהי' שני פעמים י"ה כמ"ש ביום ההוא יהי' ה' אחד ושמו אחד היינו ב' פעמים י"ה י"ה כמש"א חזקיהו אמרתי לא אראה י"ה י"ה בארץ החיי' היינו על שם העתיד שעל זה הי' הוא מכוון שהוא הי' ראוי להיות משיח כדברי רז"ל וע"ז בקש דוד המע"ה מן המיצר קראתי י"ה ענני במרחב י"ה דהיינו היום קראתי י"ה פעם אחד אבל הוא יעננו בהגאול' במרחב י"ה שני פעמים. וז"ש הכתוב ובאת אל הכהן לאיזה כהן תבא אשר יהי' בימים ההם שיוכל להמשיך מבחי' יהי"ה שם העתיד לימים ההם בזמן הזה שהוא יכול להמשיך מבחי' עוה"ב לעוה"ז. הנה הוא יוכללהעלו' אותך לפני ד'. והוא כמ"ש מעין עוה"ב יום שבת מנוחה כי גם הצדיק הוא בחי' שבת כנודע וכל ברכאין דלעילא ותתא ביומא שביעאי תליין היינו בהצדיק שהוא בחי' שבת ויוכל להמשיך מעוה"ב לעוה"ז. וזהו אשר יהי' לעתיד הוא ממשיך בימים ההם בזמן הזה. אמן.
<b>וענית ואמרת.</b> הרמז בזה שהאדם צריך להיות בהכנעה עני בדעת קודם התפלה כמ"ש תפלה לעני כי יעטוף. וזה עני ואביון אנכי היינו עני בדעת:
<b>ושמחת בכל הטוב אשר נתן לך ד' אלקיך.</b> הנ"ל דהנה הזוה"ק הוא קורא להמצו' ופקודי אורייתא עטין. והוא כי אמנם בכל מצוה ומצוה יש בה עצות ודרכים איכה להגיע אל עבדות הבורא וממנו יסייע לאהבת ד' ית' ולדביקותו וליראתו כל הימים. כמו שיש במצות ציצית סיוע וסגולה ולא תתורו אחרי לבבכם ואחרי עיניכם כמבואר בפ'. ובמצות תפלין למען תהי' תורת ד' בפיך וכדומה בשאר המצות כמבו' לכל מבקשי ד'. והנה כן במצו' הזאת מצות בכורים יש בה ענין לימוד למדת הסתפקו' בכל דבר להיות שמח בחלקו כמ"ש איזהו עשיר השמח בחלקו. והנה יש שני בחי' בהשפע הבאה לו לאדם. יש שבא לו מסטרא דקדושה והוא תמיד בשלימות כמו שאנו אומרים בברהמ"ז כי אם לידך המלאה הפתוח' הקדושה והרחבה היינו כשהשפע באה מהקדושה ומלאה לא תחסר כל בה. וזהו מלא ברכת ה'. ומשביע לכל חי רצון. כי כשבא מהקדושה הנה נשבע הרצון ואין חסר לו עוד וזה ברכת הזן ובטובו הגדול תמיד לא חסר לנו ואל יחסר לנו כשבא מטובו הגדול אין חסר כלום ולזה מסיים כאמור פותח את ידך כו'. וזה ג"כ וכל טובאל יחסרנו. כשבא מבחי'כ"ל טו"ב יחוד שלמעלה הנה הכל מלא בלי שום חסרון. ולהיפך בהשפעה מסט"א ח"ו נקראת צמאה כי מי שיש לו מנה רוצה מאתים ולא יכול למלאות תאוותו כי כל מה שיש לו מבקש עוד יותר. וזה שהי' ענין מצות הבכורים שיהי' לו שלימות בכל אשר לו ושמחת בכל הטוב כו'. והנה כן הוא בעניני צרכי עוה"ז השלימות ומדת ההסתפקות. וכן הוא ג"כ בעניני עבדות הש"י ב"ה בחי' השלימות והסתפקות. היינו שיסתפק האדם במה שחנן לו אלקים בחכמה בינה ודעת ויראה להסתכל בעצמו תמיד ולפקח על כל דרכיו. ולא יתאמר בלבבו לאמר לעלות במעלות הגדולים אם כי ראה יראה רעהו גדול ממנו בהשגתו וצדקתו. הנה הוא אך בתומו יתהלך כל הימים. אם כי מחויב האדם לומר מתי יגיעו מעשי למעשה אבותי. בכל זה אם אינו בכח השגתו וקדושתו אל יהרהר אחריו חלילה. וח"ו אל יקנא לרדוף אחריו חלילה. אך יהי' לו מדריגתו לשלימות אתו. ויודה לד' וישמח בחלקו כשאומר בכל יום שלא עשני עובד כוכבים. שלא עשני עבד וכו'. שלא עשני אשה. ובשביל זה הענין אומרים בפ' בכורים ארמי אובד אבי וכן בהגדה מתחיל בגנות ומסיים בשבח מתחלה עובדי ע"ג היו אבותינו ועכשיו קרבנוהמקו'לעבודתו שזה מורה לנו ליתן תודה לד' על חלקו הישראלי אשר בו. ואשר זכה להתקרב לעבודתו ית"ש והלואי ישלים חלקו לפי הראוי לו לפני הש"י ב"ה. וז"פ ושמחת בכל הטוב שיהי' לך שמחה ומדת ההסתפקו' כאלו הי' לך כל הטוב בשלימות בעוה"ז והטעם אשר נתן לך ד' אלקיך באה לך מהקדושה מה' ומשפע העליונה. כן בעניני העבדות ושמחת כי הוא אשר נתן לך ד' אלקיך אין להרהר אחריו כלל. והבן:
<b>עי"ל בדרך הנ"ל.</b> כי סגולת מצות בכורים להורות לאדם מדת ההסתפקות ולא יתקנא בחבירו כלל וכולם שווים לטובה כי מי שיש לו שדות הרבה הביא מכל שדה בכורים ומי שלא הי' לו רק שדה אחת לא הביא רק משדה אחת עכ"ז המצוה הזאת שיהי' שמח בחלקו כי הש"י נתן לו זאת ובודאי לא נצרך לו יותר. וז"ש במס' אבות איזהו עשיר השמח בחלקו. שהאדם צריך להאמין שכל מזונותיו ועשרו הכל בהשגחת הבורא ב"ה ע"כ לא יהי' לו קנאה על חבירו כי אין זה חלקו ומה שהוא צריך יש לו ובודאי לא נצרך לו יותר. וז"פ וישם לך שלום שיהי' אצלו הכל שלימות בלי חסרון ולא ירצה עוד רק מה שיש לו הוא די. ובאם לא יהי' במדריגה זו אזי מה מועיל לו הברכה כי כל מה שיהי' לו ירצה יותר כמאמר חכז"ל מי שיש לו מנה רוצה מאתים ואינו שמח במה שחננו אלקים. וכמ"ש המהר"ם שיף ריש ועושר אל תתן לי. ובזה פרשתי הכ' יחד עשיר ואביון על ידי העשירות הוא אביון יותר. ולזה בברכת כהנים מסיים וישם לך שלום שיהי' לך השלימות במדת ההסתפקות כנ"ל. וז"ש רז"ל גדול השלום יותר מכולם וז"ש ויבא יעקב שלם שלם בממונו וכו' שלא חסר לו כלום עוד. וזה הי' ענין הבכורים שנאמר ושמחת בכל הטוב במדת הסתפקות. ובזה ניחא מה שיש לדקדק כפילות הלשון שמתחיל אשר ד' אלקיך נותן לך נחלה לרשתה כפל לשון. נתינה נחלה וירוש'. ולבסוף מסיים ושמחת בכל הטוב אשר נתן לך בנתינה לחוד. וכן בבהמ"ז מסיים על הארץ הטובה אשר נתן לך. דמדת ההסתפקות בא לאדם שצריך לזכור כי ערום יצא מבטן אמו נמצא כל מה שיש לו היא מתנה. ולזה מתחיל בגנות ומסיים בשבח. דהיינו גנות שאינו ראוי למתנה זו ולכך מסיים בשבח להודו' להקב"ה. אבל אם האדם חושב עצמו לגדול כי לפי מעשיו ראוי לו כל טוב אינו נותן שבח להקב"ה. לכן מסיים הפ' ושמחת בכל הטוב אשר נתן לך ד' שהכל הוא בדרך נתינה ותהי' שמח בהטובה כנ"ל:
א"י <b>ושמחת בכל הטוב כו'.</b> הנ"ל כי רמז כל הטוב הוא הצדיק טוב הוא הצדיק כמ"ש אמרו לצדיק כי טוב ובחי' כל הוא בחי' יסוד שזהו מורה על צי"ע בחי' כ"ל הטו"ב והוא בחי' כל"ה טו"ב יחוד זו"נ ע"י צי"ע וע"ז אמה"כ ושמחת בכל הטוב שתשמח בהצדיק אשר נתן לך ד' אלקיך כי זהו מחסד עליון שנותן צי"ע בכל דור ודור שיתקיים העולם על ידו. וז"ש כאן אתה והלוי הנה בחי' הלוי הוא הצדיק כמ"ש וללוי אמר תומיך ואוריך. וכן הלשון ילוה אישי אלי. שכן בחי' הלוי מורה על הצדיק הנלוה אל ד'. וכמ"ש לויתן זה יצרת לשחק בו. פי' לויתן הוא הצדיק כו' לשחק בו שהקב"ה משתעשע ושמח עם הצדיקים והצי"ע הוא בבחי' היסודות כנ"ל ועל ידו הולכים ההשפעות. ולז"נ כולם אליך ישברון לתת אכלם בעתו היינו על ידי הצדיק הזה. וזה ושמחת אתה והלוי שתשמח אתה שיש עמך לוי הוא הצי"ע והגר אשר בקרבך כי כן הוא הצדיק הוא כגר בעוה"ז והוא בבחי' גלות בעוה"ז שעובר דרך עוה"ז כמו הגר כי כל עניני עוה"ז וחפצו אינם נחשבים אצלו לכלום. וזה שתקנו חכז"ל כשרואה חכמי ישראל מחויב להודות להש"י ברוך שחלק מחכמתו ליראיו היינו שישבח ויתן תודה לד' שיש צדיק כזה בדור שיוכל לשכון בו כבוד ד' וחכמתו לחלקו לעולם. כמו שנשמע כזה מאת כבוד אדומ"ו הרב הקדוש מלובלין זי"ע שכל ששה עשר שנים שהי' הרב הקדוש מבארדיטשוב חי לפניו. הנה בכליום ויום הי' מיחד לו שעה אחת להודות ולהלל להש"י אשר שלח לעוה"ז נשמה גדולה וקדושה של הרה"ק מבארדיטשוב זי"ע. והלא זה הרצון הי'מיד בתחלת ברי"ע שיהי' צי"ע בכל דור ודור כמ"ש מתחל' עלה במחשבה לבראו במדה"ד ראה שאין העולם מתקיים ושתפו למדה"ר היינו הצדיקים שבכל דור שהם יעוררו מדת הרחמים על ישראל. כמ"ש כי ידין ד' עמו ועל עבדיו יתנחם. פי' כשרוצה לדון עמו חלילה במדה"ד ע"י עבדיו הצדיקים יתנחם ממדה"ד כמ"ש וינחם ד' על הרעה והצדיקים מהפכים הכל לרחמים ולטובה כנ"ל. והבן. גם רמז ושמחת בכל הטוב רמז להיחוד כל"ה טו"ב ואתה תשמח בזה שיש לך יכולת בזה לעשות היחוד שלמעלה כמבואר בזוה"ק פ' תרומה דף קל"ה תקחו את תרומתי ע"ש. וזהו ושמחת בהיחוד אשר נתן לך ד' אלקיך שיש לך כח כזה. המברך את עמו בשלום. פי' לשון הברכה ושלום הוא היחוד וזה ע"י ישראל שנותן להם השי"ת כח הזה כנ"ל:
א"י <b>ושמחת בכל הטוב כו' אתה והלוי והגר אשר בקרבך.</b> הנ"ל שהתורה הקדושה מרמז לנו עבדות הנכון היות שהקב"ה חפץ חסד. פי' רוצה להשפיעו מטובו לבריותיו. וז"פ הפ' ומשביע לכל חי רצון שהקב"ה טתן להם רצון שיחפוץ ממנו דבר הן בעניני עוה"ז והן בעבודת הבורא ב"ה כדי שהוא יעשה מבוקשם. וזה החילוק בין הרחמים והחסד. שהרחמים הוא שבאם האדם צריך להוושע באיזו ענין אזי הקב"ה מרחם עליו. ובחינת החסד הוא מה שהקב"ה רוצה שיחפצו הם וישאלו ויבקשו ממנו להושיע' כמו שהאב רוצה שבנו יחפוץ איזה דבר ממנו כדי להנות את בנו וזה הוא האהבה האמיתית. וכן האדם צריך להיות חפץ חסד לבריות כמ"ש בא"א ע"ה שהי' מצער עצמו שלא היו האורחים באים. ע"כ כשבאו אצלו המלאכים היו צריכין לאכול אצלו כדי לשמחו ולמלאות רצונו. וזה הענין שקראו חכז"ל בן כלבא שבוע שלכאורה אינו מובן הלא כמה בעלי צדקות היו. וגם שם זה כלבא שבוע אינו מובן הי' להם לקרא אותו בעל הכנסת אורחים. רק שהוא הי' ג"כ בבחי' זו שהי' משתוקק תמיד להיות לו ערים רעבים שיתן להם צדקה ע"כ כשהי' בא אצלו עני אפילו לא הי' רעב מקודם הי' נעשה רעב ככלב כדי שיהי' צריך לאכול. וז"ש כשהי' נכנס לביתו כשהוא רעב ככלב הי' יוצא שבע. ונחזור לעניננו בפי' הפ' ושמחת בכל הטוב כו' אתה והלוי כו'. שהעיקר השמחה צריך להיות להאיש שיש לו כל טוב רק מזה שיוכל לקיים מצות מעשר וצדקה ולא לשמח א"ע בעושר לבד. וז"פ ושמחת בכל משלח ידך שעיקר השמחה עם מה שנותן צדקה ומצוה בממונו. וז"פ הפ'השמר לך פן תעזוב את הלוי כל ימיך על אדמתך שכל ימיו שעובד באדמתו ובתבואתו צריך לזכור שכל מה שהוא עושה הוא רק עבור הלוי כדי לקיים מצות מעשר. וכמ"ש הרב הקדוש מוהר"ד בער ז"ל על פסוק שוש אשיש בד' שעיקר השמחה הוא מה שאוכל לשמוח להש"י. וז"ש הכתוב כי תכלה לעשר את כל מעשר תבואתך כו'. לשון כלות הנפש כמ"ש כלתה נפשי כו' שהאיש הזה משתוקק ליתן כל מה שיש לו רק שאינו רשאי כמאמר חכז"ל המרבה במעשר מעשרותיו מקולקלים. וז"ש שנת המעשר שכל השנה מה שהוא עושה הכל עבור המעשר ולא עבור עצמו וז"ש ואכלו בשעריך ושבעו. לכאורה אינו מובן מה ספר לנו בזה שיאכלו וישבעו. רק הפי' בזה כאשר יתן להם האיש הזה כמו שבארנו בחשק ושמחה אזי יהי' הברכה במעיים של העניים. כי באם אינו נותן להם ברצון וטוב עין הוא להיפך כמ"ש אל תלחם לחם רע עין. פי' שלא יהי' בו ברכה אבל אם הוא נותן בלב שלם ונפש חפצה אזי היא ברכה כמ"ש טוב עין הוא יבורך. וז"ש עשיתי ככל אשר צוויתני. פי' שכל מה שעשה ועבד באדמה כל השנה הוא רק על כוונת המצו' כנ"ל:
א"י <b>ושמחת בכל הטוב כו' אשר נתן לך ד' אלקיך.</b> ר"ל יהי' לך השמחה והכבוד מפאת הנותן משל למה"ד אם יותן לאיש איזה מתנה ממלך בו"ד. הנה מלבד ערך שיווי של המתנה במחצבה אם לכסף או לזהב. עוד נעלה היא בערכה לגודל החשיבות אשר הגיע לו מאת המלך. וכן הקב"ה כביכול בעצמו הוא הנותן לכל בשר והוא דבר יקר לך כנ"ל:
א"י <b>ושמחת בכל הטוב וכו'.</b> עפ"י מ"ש יזכו לרב טוב כל המתענגים בה. לפי הידוע שכנ"י נקראת כל הוא שנתברכו בו האבות כנודע. וגם נקראת כלה כנודע. וזה לא תחסר כל בה. ר"ל בה' האחרונה כנ"ל וזה הזן את הכל. הכל יודוך כו' וזה ג"כ ענין לכה דודי. וז"ש בגמרא כל הזן אינו מפסיד ממנה כל ההשפעות. יען כי לפעמי' נקראת ג"כ שד"י כפי המדה המשפעת בה נאמר יעלוזשד"י וכ"ל אשר ב"ה. וזהו כל המתענגים ב"ה כנ"ל. וזה ושמחת בכל הטוב ה' טו"ב ממדת טוב המשפעת לה'. והבן:
<b>השקיפה ממעון קדשך מן השמים וברך את עמך כו'.</b> לכאורה יקשה הלא אם הברכות ילכו ממעון קדשו שהוא העולם הגבוה כנודע ולמה צריך מן השמים שהם למטה מזה כמה מדריגו'. אכן כבר בארנו מ"ש הנני ממטיר לכם לחם מן השמים כי ר"ת מ"ן "מיין "נוקבין. "מסירת "נפש. דהנה כשהצדיקים רצונם להמשיך השפע ממעל ההכרח להקדים האתערותא דלתתא במס"נ ולהתעורר מ"נ לעולמות עליונים לפי ערך ההתעוררת מ"נ לעילא יורד השפע לעומתו מעולם העליון וכל מה שהמ"נ עולים ממקום עליון יותר לגבוה ממנו הנה ההשפע' הוא יותר נעלה ומריבה דוגמתה כנ"ל. וזה שהי' בדור המדבר שהיו כולם צדיקים והתעוררו מ"נ עד למעלה ראש עד שהשמים ושמי שמים כולם נעשים מ"נ לעולמות העליונים גבוה מעל גבוה שירד להם המן ממקום גבוה לאין שיעור וזה לחם מיין נוקבין השמים. וכן מ"ן השמים דברתי עמכם כזה. וכן כאן השקיפה ממעון קדשך מ"ן השמים ממקום גבוה מעונה אלהי קדם. וזה ע"י מ"נ השמים שכל העולמו' יתעוררו במ"נ למעלה מעלה עד א"ם ב"ה ע"ז האופן וברך את עמך את ישראל. אמן:
<b>ובאו עליך כל הברכות האלה והשיגוך כי תשמע בקול ד' אלקיך.</b> יל"ד בלשון והשיגוך אולם הנ"ל בענין הברכות אשר המהכפולים כמה פעמים. ברוך אתה בעיר וברוך אתה בשדה כו'. טנאך ומשארתך למה לנו כל יעודי הברכות. אכן לפי הידוע בענין הצמחים העולים בשדה הוא ענין עליית הניצוצות שנפלו בעומק הרע להוציאם למרחב ולהביא' בנבול הקדושה. וזה ענין מחי' מתים כמ"ש בתפלה מכלכל חיים בחסד מחי' מתים ואח"כ ברכת אתה קדוש כו' וקדושים בכל מם יהללוך סלה. כי הם בהעלותם אומרים שירות ותשבחות בצאתם למרחב אל גבול הקדושה. וז"פ הללו את ד' כל גוים כו' כי גבר עלינו חסדו. פי' כי נתרבו החסדים והשפעות להוציא ממסגר אסיר הני"ק שנפלו בין הרשעים. אך אנו צריכים לבקש ולהתפלל שיהיו הני"ק מסטרא דקדושה שיהיו בבחי' מסייע לעבודת ה' ולא יבואו לידו אותם הניצוצות אשר המה מטמטמים את לבו. וז"פ גם כי אלך בגיא צלמות וכו' כי אתה עמדי וכו' אך טוב וחסד ירדפוני. פי' שירדפו אחרי אותם הני"ק מבחי' טוב וחסד. ושבתי בבית ד' לאורך ימים. וז"ש בשמ"ע בברכת השנים ברך עלינו כו' את כל מיני תבואתה לטובה וכו' וברך שנתנו כשנים הטובות לברכה. פי' שיהיו הכל מצד הקדושה אשר הם טובי'. וזה סמיכת הברכות תקע בשופר אחר ברכת השנים כי הברכה אשר היא מסטרא דקדושה היא בבחינת קיבוץ נדחים להוציא הני"ק שנפלו בין החיצונים הם קיבוץ נדחים. ובזה פרשנו מאמר הגמ' במס' מגלה דף י"ז ע"ב ומה ראוי לומר קיבוץ גליות אחר ברכת השנים דכתיב ואתם הרי ישראל ענפכם תתנו ופריכם תשאו לעמי ישראל כי קרבו לבוא וכו' ע"ש יחזקאל ל"ו. פי' מחמת גודל הברכ' בצמיחת הפרי להוציא הני"ק להביאם לגבול הקדושה זהו בחי' קיבוץ גליות כנודע. וז"ש אל נקמות ד' אל נקמות הופיע. נקמו' אותיות קנ"ו מ"ת להופיע עליהם מעין אורו של בחי' צי"ע יוס"ף קנ"ו לבל יבוזו כו'. וז"ש להלן עד מתי רשעים יעלוזו יתפרדו כל פועלי און. כי גם רצונם להתדבק עם הני"ק וצריך להתפלל עליהם שיתפרדו. ואתה מרום לעולם ד' כי הנה אויביך יאבדו. ולזאת היו צריכין כל אותם הברכות בעיר ובשדה וכו' אוכל קמעא ומתברך במעיו למען יתבררו ויתלבנו הני"ק ויבואו לגבול הקדושה. צדיק אוכל לשובע נפשו להוציא הני"ק לכך אוכל קמעא ומתברך במעיו כמ"ש ביצחק ואוכל מכל ואברכהו ע"י אכילתו בקדושה להוציא הני"ק עי"ז באה הברכה כנ"ל. וזה הענין פי' הפ' שהתחלנו. ובאו עליך כל הברכו' האלה והשיגוך לשון השגה. כי ע"י הברכות יתרבו הני"ק מסטרא דקדושה ויהי' בכם בסוד העיבור בחי' מסייע לעבדות הבורא כמ"ש והשיגוך יהי' בכם השגה יתיר' כי תשמע כו' כנ"ל:
<b>עוד י"ל בדרך הזה ובאו עליך כל הברכות האלה והשיגוך כי תשמע כו'.</b> לכאורה יל"ד הלא כבר אמור בתחלת הענין והי' אם שמוע תשמעו וכו' וע"ז מוסב כל עניני הברכות הללו גם בענין הברכו' הרבי' האלו לכאורה מיותרים כי אם אוכל קמעא ומתברך במעיו ואכל ושבע ודשן ומה זה וברך טנאך ומשארתך וכדומה למה הם צריכין לו. אך הענין הוא כי בכל ברכה וברכה הבאה בעוה"ז בגשמיות הנה בכל אחת באה גם שפע רוחני אהבה ויראה וכדומה עמה. כי השפעות הברכה והקדושה הם הולכים יחד. כמ"ש אשר קדשנו במצותיו כי המצוה שהאדם עושה מביא ג"כ הקדושה. וז"ש אם בחקותי תלכו ונתתי גשמיכ' בעתם וכו' כי ע"י המצות מביא הברכות והברכות מביא הקדושות. וכנודע זה מיעודי הפסוקי' המורים על ישועת הגאולה העתידה ב"ב. וזה רמז הענין בפי' רש"י בפ' לך לך ואברכך בממון וכו' ד"א זה שאומרים אלהי אברהם כו'. כל ענין ד"א בפרש"י הם הולכין כסדרן כי ע"י ברכת הממון ממילא מביא העבדות הבורא וזה שאומרים אלהי אברהם. ואגדלה שמך ששמו ית"ש מתגדל ומתרומם עי"ז. והי' ברכה. כי אתה בעצמך הוא ברכה כי קדושתו הגדולה היא ממילא ברכה. וזה הוא סמיכת הדברים להלן. יצו ד' את הברכה באסמיך כו' יקימך ד' לו לעם. כי הברכה תביא לזה לשמור מצותיו והלכת בדרכיו. וז"ש אשריך וטוב לך אשריך בעוה"ז למען תביא אותך לעבדות הבורא וטוב לך בעוה"ב. וזה הענין במס' תענית חד אמר להתפלל על חיי וחד אמר על מזוני כי מזוני לחיי יהיב. פי' ע"י ההשפעות מביא גם כן לחיי הנצחיים. וזהו גומל חסדים טובים. וכי איזה חסדים אינם טובים. אבל הפי' גומל חסדים להיותינו טובים ומרוצים לפני הש"י כנ"ל. וזה ג"כ ובאו עליך כל הברכות האלה והשיגוך להביא אותך לידי השגה כי תשמע בקול ה' כנ"ל:
<b>את ה' האמרת היום להיות לך לאלהים ללכת בדרכיו וכו' וה' האמירד היום להיות לו לעם סגולה וכו' ולתתך עליון על כל הגוים אשר עשה לתהלה לשם ולתפארת כו'.</b> הנ"ל דהנה כבר נתבאר במעלת הצדיקים העוסקים בתורה לשמה שהקב"ה שונה הדברים כביכול מפיהם כמ"ש אליעזר בני אומר וכדומה. וזהו הרמז את ד' האמרת היום שאתה פעלת שה' אומר היום ההלכות מפיך. ובמעלה הזאת תזכה ותוכל לעולם ללכת בדרכיו ולשמור מצותיו כי הוא יהי' לך לאלקים בודאי כמבואר במ"א על פי ה' יחנו ועל פי ה' יסעו ע"ש. אך עוד יש מעלה אחרת וד' האמירך היום שכביכול השכינה מדברת מתוך גרונם של הצדיקים כמבואר בזוה"ק ברשב"י וחבריו כמ"ש בנביא ונתתי את דברי בפיו. וכן אמר הכתוב רוחי אשר עליך ודברי אשר שמתי בפיך לא ימושו מפיך כו' שהקב"ה שם את דברו בפי הצדיק והוא המדבר מתוך גרונו כל דברי התורה כמבו' בספרים. וזה פי' וה' האמירך שה' האומר ההלכה בפיך כו' ובמעלה הזאת תזכה להיות לו לעם סגולה וכו' וגם לתתך עליון על כל הגוים שיתגדל שמך בעולם לשם ולתפארת. וז"ש והערב נא ה' אלהינו את דברי תורתך בפינו. פי'שיהיו דברי תורתך מעורבים בפינו עמד שאתה תתן תורתך בפינו לדבר בנו. גם תאמר למעל' תורה בשבילנו כנ"ל:
<b>ולהיותך עם קדוש לד' אלקיך כאשר דבר.</b> יבואר עפ"י מ"ש כבר בפ' דרשו ד' ועוזו בקשו פניו תמיד. כי בעניני צרכי הגופני הוא דבר שיש לו גבול וקץ להמבוקש שלו דהיינו אם הי' חסר לאדם איזה דבר בעוה"ז ומתפלל עליו ונשמע תפלתו ונתמלא רצונו אזי אינו צריך עוד להתפלל עד"ז. אך בעניני עבודת הבורא להשיג גדולתו ורוממתו הוא דבר שאין לו קץ ותכלית כל מה שמשיג יותר הוא תכלית הידועה אשר לא ידעוך. וז"ש דרשו ה' ועוזו עד"ז בקשו פניו תמיד כי בזה אין לו סוף ותכלית למבוקשו. וז"ש ואתחנן אל ה' בעת ההיא לאמר אתה החילות. בעת ההיא רמז לימות המשיח אז יהי' התגלות האלקות ואעפ"כ הכל יהי' רק בחי' התחלה כמו שלא השיג עדיין מאומה. וז"ש ויאמרו תמיד יגדל ד'. ר"ל שזה יאמרו תמיד אף בזמן הגאולה יהי' מלא כל הארץ כבודו אשר כמוהו לא הי' כי בשעת בריאת העולם הי' בבחי' צמצום כיל"ח. אעפ"כ גם אז בזמן הגאולה יאמרו תמיד יגדל ד' כי תכלית הידיעה לידע אשר לא ידעוך. וז"פ הפ' ולתתך עליון על כל הגוים אשר עשה לשם ולתהלה כו' ולהיותך עם קדוש לד' אלקיך כאשר דבר. כי לעתיד כל הגוים יכירו כח מלכותו ויאמרו ד' מלך כו' אך גודל מעלת בנ"י אשר גם עתה בזמן הגלות קדושת' למעלה מאד. וזה הרמז ולהיותך עם קדוש לה' כו' שיהי' כח בקדושתינו להביא הקדושה למעלה כביכול. כאשר דבר. כמו שהיו מעלת בנ"י בשעת מתן תורה שהיו כולם בחי' נביאים. אך כאשר אמרו דבר אתה עמנו כו' ולעתיד כולם יהיו בחי' נביאים ויהי' כח בקדושתם להביא הקדושה למעלה כאשר דבר בשעת מתן תורה כנ"ל:
<b>יפתח ה' לך את אוצרו הטוב וכו'.</b> הנ"ל בזה עפ"י מה שפרשנו על מ"ש חכז"ל מצינו שוויתר הקב"ה על כבודו ולא וויתר על כבודן של הצדיקים. הענין הוא כן שהקב"ה ברא את העולם בחסד כמ"ש עולם חסד יבנה. וחסדו הגדול הוא בלי שום גבול כי הוא מתפשט לכל בריותיו כי אין שום בריה בעולם שאין בו חיות מהבורא ב"ה. אך הצדיקי' הם ממשיכין החסדים שילכו ביושר לבנ"י עם סגולתו ולא יבוזו הקליפות הם הסט"א. וז"פ שוויתר הקב"ה על כבודו שהוא עושה חסד עם כל בריה בבחינת וותרנות לכל באי עולם. ולא וויתר על כבודן של הצדיקים כי הם מצמצמים השפע להמשיך לבנ"י. וז"פ יפת"ח היו"ד רומז לבחי' החסד. יפת"ח רומז לנקודת פת"ח רומז לעולם החכמה כיל"ח והעולמות הללו יפתחו לך וכל ההשפעות טובות ירדו לבנ"י. אכי"ר:
<b>הגר אשר בקרבך יעלה עליך כו'.</b> תמן כתיב ויהפוך ה' אלהיך לך את הקללה לברכה מכלל דהני אינו צריך להפכם כי כולם הם ברכות דאל"כ תקשה הלא התורה היא נצחיות ולא תשתנה לעולם א"כ מאי יהי' מכל התוכחה לעתיד אלא ודאי ברכות הם אלא לע"ע הם מלובשים כנ"ל. והרב בעל שפתי כהן פירש כולם לטובה ע"ש. ולפיכך י"ל הג"ר ר"ל ג' ראשונות כמ"ש איה חסדיך הראשונים. אלו"ף רומז לכתר. יו"ד רומז לחכמה. ה' רומז לבינה. וכמו נודד הוא ללחם איה לחם בגימ' ע"ח רומז לג' הויות כנודע. ור"ל כי בעבודת הצדיקים מתרוממי' הג"ר מעלה מעלה עד עולם האצילות למעלה ומשם יורדים שפע דרך הצנור עד מלכות שבעשי' כנ"ל וזהו ואתה תרד מטה מטה כמ"ש עם עמך ישראל קבוצי מטה. והבן:
<b>יש לתת טעם בענין התוכחה </b>מה שאנו קוראי' בעת הזאת. שתכלה שנה וקללותי' והוא כמו שאומרי' ונשלמה פרים שפתינו. שאם ח"ו נגזר אשר לא טוב הנה יצאנו חובותינו בקריאת הדברים האלה. וממילא יתהפכו לנו כולם לברכה. האמנם כי באמת ידוע כמ"ש בספרים כי כל התוכחות הם ברכות כי בחי' הרחמים והחסדים הוא תמיד למעלה מהם כמ"ש בפ' ק"ש והי' אם שמוע וכו' וחרה כו' ואבדתם כו' עד ושמתם את דברי אלה כו' הנה השם ע"ב רשום למעלה וכתוב על כל תיבה כמבואר בסדור האר"י ז"ל והשם ע"ב הוא חסד כנודע וזהו להורות כי אלה הדברים אף כי נראים קשים הנה כולם משורש החסדים למעלה. והשם ע"ב ממתיק כל הדינים ועושה אותם רחמים וחסדים על ישראל. וזה שנא' ושמתם את דברי אלה על לבבכם שאמר להם משרע"ה אף שלפי הנראה הנה דברי אלה הם קשים בכ"ז תשימו אותם על לבבכם כי פנימיות הדברים כולם הם ברכות שיצאו מלמעלה כנ"ל. וז"ש הכ' שמעה ותשמח ציון ותגלנה בנות יהודה למען משפטיך ס'. הנה משפטים הם הדינין ואמה"כ בכל זה הנה שמעה ותשמח ציון למען משפטיך שמחה היא על הדינין האלו כי אתה ה' עליון ר"ל שבחי' הוי"ה של רחמים הוא עליון עליהם מאד נעלית על כל אלהים כי נעלית על כל בחי' אלקים הם הדינין הנה השם של חסד למעלה למעלה נעלה עליהם כנ"ל. והבן:
<b>במוצאי שב"ק קודם סליחות</b>
<b>במס' </b>ברכות ר' אמי ורב אסי אע"ג דהוה להו תליסר בי כנישתא לא הוי מצלי אלא היכי דהוי גרסי כדכתי' לשמוע אל הרנה ואל התפלה במקום רנה שם תהי' תפלה. יבואר לפי דרכינו דהנה הצדיקי' העוסקים בתורה לשמה הם משמחים כל העולמות וממשיכים שפע רב בלימודם לעולם התחתון עולים ויורדים ובאמת אין שיעור להיחודים והכוונות אשר הצדיקי' עושים עם למודם כמו כי כל התורה שבע"פ המה מלאים רזין דאורייתא וסודות נעלמי' רק לפי ראות העין הם מלובשי' בלבוש עוה"ז כמו שנים אוחזין בטלית וכדומה והצדיקי' משיגים את הכל ונהנים ממנו עצה ותושי' כו' אשר עד"ז תקנו ברכת כהני' סמיכה לברכת התורה. כי הלימוד צריך להיו' עד"ז לברך את ישראל בכל הטוב. וז"ש בנדרי' דף פ"ח דבר זה שאלו לנביאי' ולחכמים עד שפי' הקב"ה בעצמו על שלא ברכו בתורה תחלה עיין בר"ן שם בשם ר"י החסיד ע"ש. ולפי הנ"ל יאמר שלא ברכו להמשיך השפעות וברכו' מבריכה העליונה בלימודם כנ"ל כי לא כוונו בזה כנ"ל ע"ז אבדה הארץ. וז"ש ר' אמי ורב אסי לא הוי מצלי אלא היכא דהוי גרסי. ר"ל בשעה שלמדו היו מתפללי' בכוונה לטובת הדור להמשיך השפעו' טובו' לבנ"י מעולמות העליונים וזהו במקו' רנה שם תהי' תפלה. ר"ל שיהי' למודם בכוונת התפלה כנ"ל.
<b>בגמ' </b>אמר אביי תיתי לי כי הוה צורבא מדרבנן סיי' מסכתא עבידנא יומא טבא לרבנן. יבואר עפ"י מ"ש בפ' ותרא אותו כי טוב הוא רמז לאות ברית קודש. אות"ו הוא האו"ת והוא נקרא כי טוב הצדיק יסוד עולם השומר אב"ק. ועל ידו יורדים כל השפעות טובות הכל הולך אחר החיתום. ולזה היסוד נקרא סיומא דגופא כיל"ח. וז"ש תלמידי חכמים מרבין שלום בעולם. שלום הוא המשפיע ומעלת הת"ח להביא בלימודם השפעו' טובו' לעולם. וזה הענין כד הוה מסיים מסכתא עבידנא יומא טבא לכלהו רבנן. ר"ל בשעת הסיום הוה מעורר הכח וזכות של כל התנאי' והאמוראים שנזכרו בזאת המסכתא לעורר מדתם וההשפעות טובו' שהשפיעו בלימוד תורתם בעולם וזהו יומא טבא והבן. וזה הענין הוא החודש אלול סיומא דשתא הם ימי הרחמי' ורצון ונקראים תשובת השנה סיומא דשתא. כי עתה עת לחננה לעורר כל השפעו' טובו' מכל המצו' ומעש"ט שעשו בנ"י כל השנה כמו ענין הסיום מסכתא שנתעורר אז כל הלימוד מכל המסכתא כן בחודש הזה נתעורר הרחמי' וכל ההשפעו' מכל המצו' ומעש"ט מכל השנה. ולזה בר"ה אנו אומרי' חדש עלינו שנה טובה. כי לפי הנ"ל אשר בחודש אלול נתעורר ההשפעות והחסדים משנה העברה א"כ מאי רבותא דר"ה. לכן בר"ה צריך בכל שנה התחדשו' להוריד השפעות וחסדים טובים חדשות ביתר שאת ויתר עוז לחדש עלינו שנה טובה וברכה. אמן:

ראש השנה

<b>דרוש לראש השנה מכתי"ק אשר דרש בימי חורפו כשנתקבל לרב אב"ד בק"ק ראדאמסק בשנת תקצ"ד לפ"ק:</b>
<b>אתם נצבים היום כולכם לפני ה' אלהיכם ראשיכם ופועלים כל טוב בלימודם כמו בשעת התפלה וז"ש שבטיכם כו' כל איש ישראל כו' מחוטב עציך עד שואב מימך וכו' פן יש בכם איש או אשה אשר לבבו פונה היום כו' והי' בשמעו את דברי האלה הזאת והתברך בלבבו לאמור שלום יהי' לי כי בשרירות לבי אלך וכו'.</b> הדקדוקים רבו. הא' מעיקרא כולל הכל בכלל והדר פרט כולם. הב'. קושי' האלשי"ך דהפרשה זאת מתחלת משונה משאר הפרשיות דהול"ל ויאמר משה אל בנ"י אתם נצבים כו' . ג'. מהו כל איש ישראל הול"ל כל אנשי ישראל. ד'. מהו מחוטב עציך עד שואב מימך מהו לשון עד. גם דהול"ל מראשיכם וכו' עד שואב מימך דהא פוחת והולך כמבואר והשתא משמע שהחוטב עצים הוא הגבוה במדריגה עכ"פ מן השואב מים ובאמת הם במדריגה אחת. ה'. מה שדקדקו כל המפרשים מהו הברית חדשה אשר קאמר לעברך בברית. אחר אשר קאמר לעיל אלה דברי הברית וכו'. ו' גם דברי הזוהר חדש ששלחו לרשב"י ז"ל. יומא חד הוי חכימא דרא בבי מדרשא שואלין ואמרין קללות שבתורת כהנים נגד בית ראשון קללות שבמשנה תורה כננד בית שני גלות האחרון קללות שבת"כ אית בהון הבטחות וחביבו דקב"ה לישראל כמ"ש וזכרתי וכו' וכתי' ואף גם זאת בהיותם כו' וקללות שבמשנה תורה לית בהו נחמה כלל וכו'. והנה האוה"ח בפ' כי תבא ובפ' זו חולק בין יחיד לרבים. וז"ל ומעתה הרווחנו למה לא נאמרה נחמה בהם כי לא נאמרה נחמה אלא בקללו' שהם לכלל ישראל כי לא יעזבם לכלותם ושיזכור להם זכות ברית אבותם משא"כ היחידים מהם כי ירשיעו וכו' עד עולם. והלא תמצא שיצוה ד' לאבד עיר מישראל ולשימה תל עולם והיא עיר הנדחת ואצ"ל אם אדם כי ירשיע להמיתו בב"ד ומה נחמה יש לזה לאבדו מן העולם וכן תמצא בפ' נצבים כשהזכיר רשעת משפחה אחת או שבט אמר ומחה ה' את שמו מתחת השמים ולא הזכיר נחמתו וכו' ע"ש היטב. (במחילה מכבוד תורתו) ולא ניחא למרייהו לומר הכי ישתקע הדבר ולא נאמר הרי נאמר כי לא תחפוץ במות המת ונאמר בל ידח ממנו נדח כמבואר בספרים הקדושים ובפרט בספר הגלגולים מהאר"י ז"ל פרק ד' שכל ניצוץ נשמה שלא קיימה כל התרי"ג מצות במעשה ודבור ומחשבה מוכרחת להתגלגל אפי' אלף פעמים עד שיתקן וז"ש הן כל אלה יפעל אל פעמיים שלש עם גבר וכו' היינו אם לא תיקן כלל בג' הגלגולים ואזי יורד לגיהנם אבל כשמתחילין לתקן ומניחין מעשי אבותיהם אזי נקרא אוהב ואז הקב"ה עושה עמהם חסד שיהיו נמשכים הגלגולים לאלפים וזהו ועושה חסד לאלפים ע"ש בפ' ד' ובפ' ז'. ויותר נפלא מבואר בכתבי האר"יז"ל בס' לקוטי תורה שבלעם הרשע הי' לו תיקון בגלגולים. וז"ל על פסוק תמות נפשי מות ישרים ותהי אחריתי כמוהו הקשה הא לא נתקיים רק נהרג בחובו הטמא. וא"כ למה כתבה התורה דברים בטלים ח"ו. דע כי בלעם נתגלגל בנבל וכו' אך תשלום גלגולו בכמהם בן ברזילי וזהו ותהי אחריתי כמוהו עכ"ל. וכן בישעי' כתב האר"י ז"ל שאי סביב עיניך כולם "נקבצו "באו "לך כו' ר"ת נב"ל. וכבר הודעתיך כי גלגול בלעם הוא נבל ומעולם לא עלה על לב אדם שיצא מטומאה הגדולה ורצוצה כ"כ אח"כ קדושה. אמנם אחר שנתקן בנבל משם התחיל התיקון וכן שאר נשמות היוצאת מטמאים וכשיבואו לעתיד לבא יתמהו כל העולם עליהם איך אפשר זה ליתן טהור מטמא ואז שאי סביב עיניך וראו כאדם המתמיה ונושא עיניו לראות בדבר תימה המבהילו עכ"ל. ואם זה נאמר בהטמאים ק"ו בבני ישראל שהם זרע קודש מחצבתו שלעתיד לבא יהיו כולם מתוקנים וזה הוא עיקר הבטחה בת"כ ואף גם זאת כו' תדע דאלו כפשוטו מאי קאמר הזוהר דבת"כ נאמר הבטחות א"י הבטחתם הרי נהרגו בבית ראשון לאלפים ולרבבות עד אין מספר. כמה הרג נבוזראדן וכמה הרג נבוכדנצר כל הסנהדרון כמבואר בקינות ובמדרשים ובתד"א פרק למ"ד ששיערו החכמים לים הגדול והי' שלשה חלקים דם כו' ושבע שנים בצרו עכו"ם כרמיהם מדמם של ישראל ע"כ. ואם שנשארו מעט מהרבה מאי הנאה והבטחה לאותם שנהרגו ברעב ובדבר ובחרב במה שישארו קצת מהם ועוד הרי גם בבית שני נשארו ות"ל אנו קיימים עדיין כן ירבה וכן יפרוץ א"כ מה הי' כוונת הזוהר בקושייתו אלא ע"כ הדברים כר'ל דעל אותן שחטאו בבית הראשון נאמר להם הבטחה שירחם עליהם על ידי גלגולים כמ"ש בלעם ותהי אחריתי כמוהו ונתקיים מחמת שנכתב בתורה קיים הקב"ה הבטחתו. וא"כ גם עליהם נאמר ואף גם זאתכו' לא מאסתים ולא געלתים לכלותם להפר בריתי כו' א"כ יש לנו הבטחה שיהי' להם תקומה ע"י גלגול אבל אותם שבבית שני לא נאמר בהם שום הבטחה ע"ז תמה הזוהר וכי ח"ו יאבדו לדורי דורות עד אין תקומה וס"ד הי' מחמת שנשתרשו בחטא ונשנו כ"כ. ע"ז תירץ הזוהר ע"ש. וזה ברור מאד בפי' הזוהר ומה שהקשה האוה"ח מעיר הנדחת וממי שנהרג בב"ד לפ"ז פשיטא דלק"מ הרי מצינו בעכן שיש לו חלק לעוה"ב כמבואר בש"ס וכן כל הרוגי ב"ד ואדרבא המיתה בב"ד הוא מצד החסד כמבואר במלכים א' שצוה דוד לשלמה. וגם אתה ידעת את אשר עשה לי יואב בן צרוי' וכו' ועשית כחכמתך ואל תרד שיבתו בשלום לשאול. וכן נאמר שם אצל שמעי בן גרא הרי שזה הי' חסדי השם ב"ה בארבע מיתות ב"ד ולאח"ו בדרך נקמה כהריגת מלך בשר ודם למורדים. וע"ז אמרו במקום שיש דין למטה אין דין למעלה וקבלו ענשם בעוה"ז וכמאמר הכ' כי כאשר ייסר איש את בנו ד' אלהיך מיסרך וכו' וכל הקללות הנאמרים בספר התורה חלילה שהם דרך נקמה רק הכל בדרך פרעון החוב וכדרך שנאמר למען ענותך ולמען נסותך להטיבך באחריתך וכו' (חסר אתה תיבות) א"כ נשאר עדיין קושי' הזוה"ק איה ההבטחה במשנה תורה וכנ"ל. גם יש לתמוה בפסוק והי' כשמעו את דברי האלה הזאת והתברך בלבבו לאמור שלום יהי' לי וכו' הרי אדרבא דרך בני אדם לירא מרצועה שביד המכה והכא נאמר בהיפך שמחמת שישמע את דברי האלה הזאת יאמר בלבו כי שלום יהי' לו. וגם בס' אוה"ח עמד בזה. גם מה שמסיים הנסתרות לד' אלהינו כו' תמהו ג"כ המפרשים מה שייכות לזה. גם אגב דברי יבואר מה שהקשה בכתבי האר"י ז"ל על מה שאמרו בגמ' דברים שלא נגלו למשה נגלו לר' עקיבא ותמה האר"י ז"ל האיך יכול להיות שלא ידע משה הרי כל הסודות שהיו מיום בריאות העולם ושיהיו הכל נגלה למשה ומה הם הדברים שלא נגלה למשה. גם בפ' התשובה יש דקדוקים רבים כמו שאבאר לקמן:
<b>לכן </b>נראה לי שהקללות והבטחות כמו שנאמרו בת"כ נאמרו ממש בקללות והבטחות שבמשנה תורה ואדרבא נאמרו הבטחות במשנה תורה יותר מבתורת כהני' וגם ליחיד דלא כאוה"ח. ואגב נקדי' לפרש דברי הש"ס במס' ע"ג דף ד' ע"א משתבח להו ר' אבהו לצדוקי בדר' ספרא דאדם גדול הוא וכו' יומא חד אשכחוהו אמרי לי' כתי' (עמוס ג׳:ב׳) רק אתכם ידעתי מכל משפחו' האדמה על כן אפקוד עליכם את כל עונותיכם מאן דאית לי' סיסיא ברחמי' מסיק לי' לא הוי בידי' כו' אתא ר' אבהו כו' אמרו לי' ולא אמרת לן דאדם גדול הוא ולא ידע למימר לן פרושא דהאי פסוקא. א"ל כו' בקראי מי אמרי לכו. א"ל ומ"ש אתון דידעיתו כו' א"ל אנן דשכיחן גבייכו רמינן אנפשין אינהו לא מעייני בקראי. א"ל אימא לן את. א"ל אמשול לכם משל למה"ד לאדם שנושה בשר בני אדם אחד אוהבו ואחד שונאו אוהבו נפרע ממנו מעט מעט שונאו נפרע ממנו בבת אחת עכ"ל הש"ס. והנהכל העובר ישתומם איך הי' תנחומין של הבל. שאדם גדול אינו יכול לפרש הפסוק בתנ"ך מחמת שאינו שכיח גבי מינים. והרי אמרו כל ת"ח שאינו בקי בכ"ד ספרי תנ"ך אינו ת"ח ומכ"ש ברב ספרא שלא ידע לפרש פסוק זה. אך האמת שר' ספרא ידע וכמו שאבאר:
<b>והנה </b>נתחיל לפרש הכ' בסודם אל תבא נפשי ובקהלם אל תחד כבודי. ובמדרש וברש"י איתא שהתפלל יעקב. שבפ' קרח נאמר בן יצהר בן קהת בן לוי ולא נאמר בן יעקב ע"ש. והנה דברי' האלו מרפסין איגרי דאם לא נאמר בתורה בן יעקב לא ידענו מזה שהי' בן יעקב הרי מבואר בכל התורה שהי' בן יעקב. ועוד תמה האוה"ח וז"ל יש להעיר על הדבר למה יזכיר ד' זכרון של הצדיקי' יצהר קהת לוי במעשה בלתי הגון הזה ומה צורך בדבר זה ורז"ל אמרו שהתפלל יעקב על עצמו שלא יזכר שמו במעשה זה משמע שהי' צריך להזכיר אלא שהתפלל ואני אתפלא על אותם שהזכיר וכן הקשה על הש"ס שם דקאמר וליחשב בן יעקב שעקב עצמו לגיהנם יעקב התפלל ע"ז וכו' תמה ג"כ מה צורך בזה ליחשב עד יעקב דוקא ע"ש:
<b>ונקדים </b>לפרש קושי' המפרשים השל"ה בתורת כהני' שבתוך הקללות נאמר וזכרתי את בריתי יעקוב וכו' והארץ אזכור ואח"כ הדר לקללות והארץ תעזב מהם והם ירצו את עונם וכו' והדר נאמר הנחמות ואף גם זאת וכו' ותי' השל"ה כי אדרבא זה הוסיף קמחא ומיא כי אינו דומה מי שבא ממשפחה שפילה אזי אביו אינו מיסרו כ"כ אם אינו הולך בדרך הישרה אבל מי שבא ממשפחה מיוחסת אזי אביו מיסרו בכפליים זכור נא אבותיך שהיו טובים ומגרש אותו לעיר אחרת כדי שיבוא לידי הכנעה. וי"ל שבזה מיושב מה שמהפך הסדר מיעקב עד אברהם משום שכן דרך העולם להזכיר הקרוב קרוב קודם וק"ל. וע"ז נאמר בתוך הקללות וזכרתי את בריתי יעקוב וכו' כי בזה הוסיף לגרש אותם כמ"ש והארץ תעזב מהם וכו' ע"כ דברי השל"ה הקדוש זלה"ה. ובזה ממילא יובן מה שהתפלל יעקב שלא יהא נזכר שמו שאז הי' דינו של קרח יותר ולא הי' לו תקנה לפי ערך החטא שהי' בן בנו של יעקב ע"כ התפלל עד"ז ומיושב קושית האוה"ח הנ"ל דלכך נזכרו שמם לתרץ מה שעל דבר זה שחלקו על משה ירדו חיים שאולה והי' מדה"ד מתוחה כ"כ עליו לכך נזכרו האבות וכו' ושפיר פריך ליחשב נמי יעקב שעקב עצמו לגיהנם וכו' שהי' יורד ח"ו לעוקבה של גיהנם לכך משני שהתפלל יעקב ע"ז:
<b>ובזה </b>אבא לישב דברי הש"ס במס' ע"ג הנ"ל. ולזה נקדים לפ' המשנה במס' אבות ר' אליעזר אומר הוי שקוד ללמוד תורה ודע מה שתשיב לאפיקורס ע"כ. מה חדש ר"א כאן שהוי שקוד ללמוד תורה הרי מבואר הוא והגית בו יומם ולילה. גם הסמיכות להדדי ודע מה שתשיב לאפיקורס. וזה יבואר עם מה דאי' בזוה"ק פ' אחרי דף ע"ג איסור גדול ללמוד תורה נימוסין דקשוט עם עכו"ם וז"ל ר' אבא זכאה חולקיהון דישראל דקוב"ה אתרעי בהו מכל עמין ע"ג כו' יהיב להון נימוסין דקשוט נטע בהו אילנא דחיי כו' מ"ט בגין דישראל רשימין ברשימא קדישא ובגין דא כל אינון דלא רשימא ברשימא קדישא וכו' ואסור לאתחברא בהו ולאשתעי בהדייהו במילוי דקב"ה ואסור לאודעה להו מלי דאורייתא בגין דאורייתא כלה שמא דקב"ה כו'. ומה פסחא דאיהו בשרא כתי' כל בן נכר לא יאכל בו אורייתא דהוא קודש קדשי' עאכ"ו וכו' וע"ז נאמר מגיד דבריו ליעקב וכו' לא עשה כן לכל גוי וכו' ומאן דלא אתגזר ויהבין לי' אפי' את זעירא מאורייתא כאלו אחריב עלמא ומשקר בשמא דקוב"ה כו' כתי' וזאת התורה אשר שה משה לפני בני ישראל וכו' ע"ש וכן הוא בש"ס אסור ללמוד תורה עם עובד כוכבי' וכן האריך השל"ה בזה. וז"פ האמת בדברי ר"א הוי שקוד ללמוד תורה דהיינו כל מצוה ופסוק בתורה יהי' לימוד כ"כ עד שיהי' לו פי' מכל התורה כולה והמצו' אשר לא מדברי תורה המה וע"ז נאמר ודע מה שתשיב לאפיקורם דהיינו אם ישאל לו טעמי המצו' יהי' משיב לו הכל פרושים יהיו ידועים שאינו מדברי התורה וע"ז צריך שקידה רבה בתורה שיהי' יודע איזו פירוש הוא האמת דהא שבעים פנים לתורה וגם ס' רבוא פרושים יש לתורה יהי' לו פירוש אחד אשר לא מהתורה כלל ושפיר קאמר הוי שקוד ללמוד תורה ודע מה שתשיב לאפיקורס. ולזה אתי שפיר מה שמצינו כמה פעמים בש"ס ומדרשי' מה שהשיבו התנאים למיני' כמה תשובות ושאלו התלמידי' להם דחית בקש ולנו מה אתה משיב. ולכאורה דלמא האמת הוא כן. וגם תמי' גדולה למעיין היטב. ולדברינו אתי שפיר שבודאי לא הי' משיב להם ח"ו שום דבר אמת מתורתנו. ולכך שאלו ולנו מה אתה אומר. ואמר להם הפי' האמת ות"ל כוונתי הפי' האמת במשנה הזאת ודו"ק. ובזה יש להבין מעשה דתלמי המלך שנתן הקב"ה בלב כל אחד ושינו כמה וכמה דברים אף שהם מוכרחי' לכתוב עכ"פ חסירה נתנו לו שס"ת שחסר אות אחד אין שם ס"ת עלי' ודו"ק:
<b>והשתא </b>ממילא מיושב הפי' בש"ם במס' ע"ז. דהאמת דר' ספרא ידע הפירוש בפסוק רק אתכם ידעתי מכל משפחות האדמה ע"כ אפקוד עליכ' את כל עוונותיכם. דהיינו שבחרתי אתכם ועשיתי בכם ניסים ונפלאו' ואתם בני אברהם יצחק ויעקב ובנים אתם לי לכן אפקוד כו' דדרך העולם האב לבנו אם הבן עשה שלא כהוגן כמה אביו מיסרו דכמה סבלתי עליך יסורים ועתה אינך עוסק בתורה. אבל אם רואה באיש רחוק שאינו בנו מדות רעות אינו נותן לב עליו ומה לו לצרה הזאת יעשה כרצונו ומרה יהי' אחריתו. ובזה יהי' מבואר הכתוב בפרושו. רק לא רצה ר' ספרא לומר להם הפירוש האמת בד"ת ופירוש שאינו אמיתי לא הי' יודע על שעה חדא. וזהו שהשיב ר' אבהו להמינים אנן דשכיחן לגבייכו רמינן אנפשין וכו' דהיינו הפי' השקר אשר לא מדברי התורה הוא. אינהו לא מעיינו בקראי. וזה כפתור ופרח בס"ד:
<b>והשתא נחזור לפ' אתם נצבים.</b> דכמו שנכתב שם וזכרתי וכו' שהוא אדרבא להוסיף התוכחה כן הכוונה הזה של אתם נצבים כו'. דהנה המעכבי התשובה והרבות החטאים באנשים כך הוא בב' אופנים. קצת בני אדם הטענה שלהם הוא אם ידעו שחטאו עבירות חמורות ר"ל הם מתיאשים שאין להם תקומה עוד ואין לו חלק בעוה"ב עכ"פ העוה"ז הוא שלנו וכן מצינו באחר שעשה כן כמבו' בש"ם. וכן מבואר בפסוק ישעי' כ"ב והנה ששון ושמחה הרוג בקר ושחוט צאן אכל ושתה בשר ויין אכול ושתה כי מחר נמות. ופי' רש"י מחר נמות לעוה"ב הנביאי' אומרי' לנו מאת הקב"ה שלאיהי'לנו חלק לעוה"ב נעשה לנו הנאה בעוה"ז. ונגלה באזני ה' צבאות אם יכופר לכם העון הזה עד תמותון פירש"י עד תמותון מותא תנינא לעוה"ב ע"כ. ובזה הוא מדה כנגד מדה שהם אמרו שא"א להם להיות להשיג עוה"ב ע"כ לא יהי' להם. וגם יש שאינם אומרים כן רק מתיאשים מהם מן התשובה באמרם שא"א להם לעשות תשובה על כמה עבירות שעשיתי ואפי' אהי' בתענית ובצדקה כל ימי חיי אי אפשר לתקן מה שקלקלתי ובפרט אם הוליד ממזר ח"ו או שיש בידו גזילות רבים ואין לו להחזיר וכה"ג טובא. וזה מבואר ביחזקאל ל"ג ואתה בן אדם אמור אל בית ישראל כן אמרתם לאמור כי פשעינו אתנו ובם אנחנו נמקים ואיך נחי' אמור להם חי אני נאום ה' צבאות אם אחפוץ במות המת כי אם בשובו מדרכו וחי' וכו'. כת הג' אומרים היינו פשוטי עם שא"א לעשות כל התרי"ג מצות ודקדוקי המצות וגם להיות לו מדה צדק ואיפה צדק וליטול ידים לאכילה ובלתי לדבר עזות עם נשים ולהסתכל בהם ובנכריות ולהיות הולך בטל כל היום ואין לדקדק במצות ציצית ותפילין וכששואלים להם אומרים שהוא אינו חסיד. וכבר האריך השל"ה בזה. וכמה בנ"א חושבים בדעתם שאם לא גנב או בא על אשת איש לא חטא כי הורגלו בדקדוקי מצות מקטנם ועד גדולם ונעשה להם כהיתר ואינם נותרם על לבם לשוב ולקיים מצות הכנסת אורחים וכה"ג טובא וגם אומרים שאי אפשר להיות נזהר בכל הדברים גם מחמת עול הפרנסה וע"ז נאמר הנני נשפט אותך על אומרך לא חטאתי. כת הד' אומרים ונעשים ענווים שאומרים כי אין הקב"ה מסתכל עליהם כלל מחמת שאינם לומדים ואפי' הם עושים מצוה אינו נחשב בעיניהם כלום באמרם שאין הקב"ה מקבל תפלתם ותורה ומצות ונחת רוח רק מהגדולים ומן הצדיקי הדור היודעים בסודות התורה וכוונת האר"י ז"ל אבל מסתם בני אדם אין הקב"ה משגיח עליהם ואינו מקבל תפלתם ואיננו שומע בקולם מחמת שאינם יודעים כוונת המצוה רק עושים מצות אנשים מלומדה. כת הה' יודעים כל זאת אך מחמת שרואים שאי אפשר לנצח היצה"ר בכל עניניהם לכך פורקים העול מעל צוואריהם לגמרי וכן כתב באוה"ח פ' בלק ע"ש שכמה בנ"א היו אומרים לו שבאם היו יודעים שימותו מיד היו חוזרים בתשובה מחמת שיודעים שא"א לנצח את היצה"ר א"כ אף מה שבידם לעשות לכוף היצה"ר ג"כ אינם עושים וזה בטל מתרי טעמי. הא' אם אחד צריך כל שבוע ב' ר"ט לפרנם ביתו האם לא ייגע להרוויח רק ד' זהו' בכל שבוע האם יניח להרוויח מה דאפשר כן ה"נ אפי' אם א"א לנצח היצה"ר בכל הדברים עכ"פ מה שיש בכחך לעשות עשה. ועוד דגוף הדבר הוא שקר שאין הקב"ה בא בטרוניא על בריותיו שאם לא הי' באפשר לנצח היצה"ר לא הי' מנסהו והרי מצינו שהקב"ה לא הי' רוצה לנסותאת דוד המלך ע"ה רק שהוא בעצמו התפלל ע"ז בחנני ונסני. ויש כת שטוענים שכיון שהם לא היו במעמד הר סיני וזה שלשה אלפים שנה וכי עד עכשיו יהי' הברית קיים שאותם שעמדו על הר סיני הם קבלו עליהם אבל עכשיו שהוא אלף דור מאז. גם אומרים בטענותם שיודעים שהם משורש הרע שאבי אביהם היו רשעיסח"ו. ויש כת השישית והוא גרוע מכולם שעיקר בזיון המצות והתורה והת"ח הוא אצלו מחמת שרואים שכל הרשעים עוזבי השם הם שלווים ושקטים ובריא אולם ואין הקב"ה משגיח עליהם כלל וגם מבני ישראל היותר רשעים ופושעים המה גבורים ועשירים. והבני תורה הם מדוכאים בעניות ויסורים ובזיונות. וכקושית הראשונים צדיק ורע לו ורשע וטוב לו ע"כ הוא כופר בהשגחה ובשכר ועונש האמור בכל התורה וגם ברור הוא בעיניהם שהם אם יהיו בע"ת יהיו ג"כ עניים ומדוכאים ביסורים כדרך רוב בני תורה. וכדרך שמצינו באחר שראה בלישנא דר' חוצפית המתורגמן בפי חזיר ועליו אמר האר"י ז"ל איש לשון בל יכון כו' ומה גם שרואים בעיניהם שיותר מה שעושין עבירות ורשעות ביותר הם מצליחין וכדרך שאמר אחאב לאליהו. ובזה אמרתי לפרש גם כל חלי וכל מכה וכו' שאמרו חכז"ל זה מיתת הצדיקים ולכאורה מה אכפת להו לרשעים מיתת הצדיקים. אך אמרו רז"ל מיתה זה עוני כי מתו כל האנשים כו' שירדו מנכסיהם. שמזה יבואו לכפור בשכר ועונש ועי"ז יהי' עונשו כפול ומכופל. ודו"ק ובאלה הכתות נתפסו כמעט רובא דעלמא פעם בטענה זו ומחליף היצה"ר טענותיו עשרת מונים וטוען וחוזר וטוען כידוע דרכו:
<b>לכן </b>לתקן כל זאת. ולאחר שאמר משרע"ה התוכחה הי' יודע החסרון אשר יגיע מתוכחה הזאת שאדרבא לא מיבעיא שלא יהיו יראים מן התוכחה הזאת וישובו מיראה אדרבא יבואו למרוד והתוכחה הוא מכשול לכמה בנ"א. והמן מן התורה מנין. וכדרך דאי' במד"ר בשעה שכ' משרע"ה את התורה הי' הקב"ה מצוה לו לכתוב נעשה אדם כו' הי' משה רבינו טוען להקב"ה אתה נותן יד ומקום לפושעים לטעות. והשיב לו הקב"ה הרי מיד נכתב ויעש ה' את האדם וכו' אלמא שהקב"ה רצה שלא יהא עכ"פ מקום בתורתו לטעות כן ה"נ. לזה הקדים אתם נצבים וכו'. ובזה יתורץ הכל. וכמו שאבאר. ואח"כ הולך וביאר למה הוצרך לזה לומר אתם נצבים. והתחיל אתם ידעתם אשר ישבנו בקרב עובדי כוכבים אשר עברתם ותראו את שקוציהם כו' כסף וזהב אשר עמהם. ונדחק רש"י בפי' אשר עמהם ולהנ"ל הוא כפשוטו דהפי' שהי' אומר שאין הקב"ה משגיח כלל בעולמו דהא הם עובדים ע"ג דהיינו שקוציהם וגלוליה' ואעפ"כ יש להם כל טוב כסף וזהב אשר עמהם ואח"כ נאמר והי' כשמעו את דברי האלה הזאת. וכ"מ שנאמר והי' הוא לשון שמחה דהיינו ברואה כל האלות ורואה ההיפך שכל הרשעים מבנ"י הם שלווים ושקטים והחסידים והצדיקים הם בדיוטא התחתונה אדרבא בשמעו זאת וגם בעצמו רואה שעושה מעשה רשעות ולא נתקיים בו הקללות. ומזה נצמח לומר שלום יהי' לי שאין שכר ועונש כלל בעולם. וא"כ התוכחה עוד נותנת מגרעת ח"ו. והרי נאמר מאתו לא תצא הרעות שיבואו ח"ו לטעות מחמת התורה זה הטענה של כת הוי"ו. גם הטענה של כת הא' והב' באמרם כי מחמת שאי אפשר לעשות תשובה. וגם שאין להם כבר חלק לעוה"ב הוא ג"כ מחמת שרואים הקללות המה חמורים מאד ומר ובפרט על תחת אשר לא עבדת את ה' אלהיך בשמחה הוא כך ומכ"ש מי שעבר עבירה חמורה ח"ו יהי' אומר כי ח"ו אבדה תקוותו לא יהי' בוודאי לו עוה"ב ובחנם לא יועיל לו תשובתו וא"א לעשות תשובה. ואדרבא בשמעו דברי האלה הזאת. בזה הוסיף חטא על פשע בשמעו דברי האלה הזאת. ולזה אמר פן יש בכם שורש פורה ראש ולענה דהיינו שכבר עשה כל העבירות די והותר והי' בשמעו דברי האלה הזאת ויתיאש עצמו מן התשובה. טענה כת הג'. שאי אפשר להם לקיים כל התרי"ג מצות ודקדוקי המצות ג"כ כנ"ל והי' בשמעו תחת אשר לא עבדת בשמחה כו' יהי' כל העונשים הללו בוודאי לא נאמר זאת רק לחסידים ואנשי מעשה אבל פשוטי העם אין הקב"ה מסתכל בם כלל. וכדי לתרץ כל זאת וגם כל הטענות האלו שהם שקרים לגמרי גם כל טענת קצת האומרים שאין הקב"ה מסתכל רק על המקובלים שיש להם ידיעה בסודות התורה כנ"ל. לכן התחיל משרע"ה לדחות כל הטענות הללו. ואמר אתם נצבים היום כולכם לפני ה'אלהיכם ע"ד דאי' בדברי רש"י שמביא המדרש אגדה וז"ל למה נסמכה פ' אתם נצבים לפ' הקללות לפי ששמעו ישראל מאה קללות חסר שתים חוץ ממ"ט שבת"כ הוריקו פניהם אמרו מי יוכל לעמוד באלו התחיל משה לפייסם אתם נצבים היום הרבה הכעסתם למקום ולא עשה אתכם כלי' ח"ו והרי אתם קיימים לפניו. היום. כיום הזה שהוא מאפיל ומאיר כן האיר לכם וכן עתיד להאיר לכם וכו' ועמד בזה הרב בעל כלי יקר וז"ל דממ"נ מה קבלו ישראל תנחומין ותשובה כי מה שלא עשה בהם כלי' הוא מפני כי לא נתמלאה סאתם ואת"ל הרבו להכעים עד שהיו ראוים לקללות האלו א"כ מה זה שאמר להם שטר ושוברו עמו ובחנם יעד להם כל אותן התוכחות כי לעולם לא יפחדו מהם ומורא לא יעלה על ראשם באמרם כי כבר חטאנו כאלה וכאלה ולא רבצה בנו כל האלות האלה . גם האיש משה הבטיחנו שגם אם יוספים אנחנו לחטוא לא יגע בנו רעה ח"ו וא"כ עשה משה תרתי דסתרי אהדדי ע"ש. ועוד קשה למה לא נבהלו מן המ"ט קללות שבת"כ שבהם ג"כ די בזיון וקצף ומכות עד בלי שיעור ר"ל. ועוד מה הכוונה כיום שהוא מאפיל ומאיר וכו' מה הדמיון ומה הכוונה בדמיון הזה. דהנה נתחיל לסתור טענת האומרים הנ"ל שאין מועיל להם תשובה מרוב העונות דהנה זה נסתר מתרי טעמי. הא' כל מה שברא הקב"ה בעולמו לא בראו אלא לכבודו כמ"ש כל הנקרא בשמי לכבודי בראתיו כו'. ואם הי' זה האדם ח"ו לא הי' לו תקנה למה לו חיים. ולמה נותן לו הקב"ה חיות ומחזיר לו הנשמה בכל יום אלא ע"כ כי עד יום מותו מחכה לו אם ישוב מיד מקבלו. ואל תשיבנו מרשעי' עובדי כוכבים חדא שאין להם חיות מקב"ה רק מסט"א והם כקוף בפני אדם. אבל עם קודש יש להם מקב"ה לא הי' נותן לו נשמה ותהלתו לפסילים ובוודאי הי' הקב"ה נוטל ממנו הנשמה והי' בזה טובה לנשמה ולקב"ה ולגוף שלא יחטא עוד וכמו שמצינו אצל חנוך כמו שפרש"י וכמ"ש בירבעם וכמו דאי' בזוהר חדש שכן דרכו של הקב"ה ע"ש בסוף בראשית אלא ע"כ שהכוונה בזה באריכות אפיים אולי יחזרו בתשובה ומוכח מזה דתשובה מהני. וזה הכוונה בברכת המחזיר נשמות לפגרים מתים. דהיינו שהרשעים בחייהם קרוים מתים. ומחזיר נשמות כדי שישובו. וז"פ מכלכל חיים בחסד מחי' מתים ברחמי' רבים סומך נופלים כו' מכלכל חיים הם הצדיקים בחסד ואינו נותן להם בעבור צדקתם כדי שיהי' להם שכרם בעוה"ב משלם. מחי' מתים ברחמים רבים. דהיינו הרשעים לזה צריך רחמים רבים שנותן להם חיים כדי שיחזרו בתשובה . אך שקרוב להפסד ורחוק לשכר. ועוד נסתר טעמם. דמה שבאמת בנ"י חוזרים בתשובה הוא הנשמה שמוסרת לאדם ונותנת לו הרהורי תשובה בכל יום ויום בת קול יוצא שובו בנים שובבים כמבו' בזוה"ק. והנשמה שומעת כל זאת והיא מודעת זאת להגוף. ולזה מצינו שהרבה בעלי תשובה היו בעולם וכמו שהאריכו בספרים מזה. ובזה פרשתי הפ' נפשי ישובב ינחני במעגלי צדק למען שמו. דהיינו שבכל אדם מחמת שיש לו נשמה דהיינו הנפש זה הוא משיבו לתשובה וע"ז אמר למען שמו דהיינו שבכל אדם יש בו נפש רוח נשמה ונשמה לנשמה נגד ד' אותיות הוי' ב"ה כמבו' בספרים ובפרטות על כל אבר ואבר. ולזה אמר כי ה' אלהיך מתהלך בקרב מחניך כו'. והמחנה הוא הרמ"ח איברים כמבו' בספרים. ולזה קאמר למען שמו. ואמר גם כי אלך בגי צלמות שהרשעים בחייהם קרוים מתים הי' בטוח שלא יהי' נשאר כן מחמת כי אתה עמדי ואמר שבטך ומשענתך המה ינחמוני. דהיינו מי שיש לו שכל רואה מכח היסורים שהוא בן עוה"ב להקב"ה ואת אשר יאהב ה' יוכיח. וכדרך שאמרו רז"ל אשרי הגבר אשר תיסרנו יה ומתורתך תלמדנו ע"כ. וכן יש לפרש דברי הפסוק בישעי' סי' מ"ב כה אמר האל ה' וכו' נותן נשמה לעם עלי' ורוח להולכים בה אני ה' קראתיך בצדק ואחזיק בידך ואצרך ואתנך לברית עם לאור גוים לפקוח עיני' עורו' להוציא ממסגר:
<b>(חסר הסיום מכי"ק חבל על דאבדין)</b>
<b>דרוש השני לפ' נצבים תקצ"ו לפ"ק. עמוד התורה:</b>
<b>אתם נצבים היום כולכם כו' </b>הדקדוקי' רבו. הביאו במדרש שזהו קאי על ר"ה. ומצאתי במג"ע בשם המדרש אימתי אתם נצבים כשתהיו כולם באגודה אחת וכן אתה מוצא שלא יהיו ישראל נגאלים עד שיהיו באגודה אחת שנאמר בימים ההם ילכו בית יהודה על בית ישראל ויבואו יחדיו מארץ צפון. הנה כעת בעיר הזאת כמעט העיקר חסר רק השלום. ונדבר היום ממצוה הזאת של ואהבת לרעך כמוך שבזה תלוי הגאולה וכל הטוב. בכוונת האר"י ז"ל קודם התפלה יקבל עליו המצוה הזאת של ואהבת לרעך כמוך. וגם מה שאנו אומרים לשם יחוד ליחד שם הוי' בשם כל ישראל מהו הפירוש בזה. ומקודם נבאר ש"ס בשבת מעשה בנכרי אחד שבא לפני שמאי א"ל גיירני ע"מ שתלמדני כל התורה כולה על רגל אחד דחפו באמת הבנין שבידו בא לפני הלל א"ל מאי דסני לך לחברך לא תעביד זה כלל כל התורה ואידך פרושא זיל גמור. והנה הדקדוקי' רבו בזה מאד מה רצה בזה על רגל אחד הלא דבר הוא. ועוד מה דחפו באמת הבנין מה קמל"ן בזה שדחפו. ועוד מה השיב לו הלל כי התורה היא תרי"ג מצות והאיך יבא ממצוה זו לכל התורה כולה ומהיכא ידע הלכות תפילין ושעטנז ונדה וכדומה מזה ממה שיאהב לחבירו. אכן דבר גדול דבר מ"ה הגר דהנה מצינו שאמר משה להקב"ה כסא של שלש רגלים אינו יכול לעמוד לפניך ואיך כסא של רגל אחד יכול לעמוד. נ"ל לפרש בזה גם מה שמצינו באשתו של ר' חנינא בן דוסא שאמרה עד אימתי ניזל ונצטער כו' חזי לי' בחלמא עתידין כלהו צדיקי דאכלי אפתורא דתלת כרעי ואיהו דתרתין כרעי ע"ש. ונ"ל לפרש עפ"י המשנה על שלשה דברים העולם עומד על התורה ועל העבודה ועל גמילת חסדים וזה השלש רגלים שהצדיקי' מעמידי' את העולם ולכך יש להם כסא של שלש רגלים. וזהו שלשה הרגלי' הם היו האבות אברהם יצחק יעקב. אברהם מצינו בתורה העיקר שלו גמילת החסדים. יצחק עבודה היינו הקרבנות וזה עקידת יצחק יעקב איש תם יושב אהלים היינו תורה. אף שבכל אחד היו השלשה דברי' אך העיקר שבכל אחד הי' כמ"ש. ולכך הגר הזה נתיאש בעצמו שיהי' יכול לקבל התורה מחמת שלא למד בקטנותו. ועבודת הקרבנות. גר פסול לעבודה נשאר אצלו רק גמילת חסדים ומזה רצה לבא לעוה"ב ולכך אמר על רגל אחד והלל השיב לו ממצות ואהבת לרעך כמוך. והנה מהיכן ידע כל התורה ממצוה זו. נבא לבאר הדברים האלה באריכות אי"ה דהנה כתי' וירא ראשית לו צדקת ד' עשה ומשפטיו עם ישראל. וגם אמרו חכז"ל כל העוסק בתורה ובגמילת חסדים ומתפלל עם הציבור כאלו פדאני לי ולבני מן הגלות. ונקדים עוד לפ' הכתוב לא טוב היות האדם לבדו וכו'. דהנה בריאת העולם כתבו המחברים דהא מקודם ג"כ כמ"ש ד' מלך. רק הכוונה מתרי טעמי. א' כל הנקרא בשמי לכבודי בראתיו יצרתיו אף עשיתיו אין מלך בלא עם. הב'. להטיב לברואיו בעוה"ז ובעוה"ב ומקודם היו מדותיו בכח. אך לבסוף יצאו בפועל המדות ארך אפיים ורב חסד. והשתא מבואר הש"ס כל המקיים נפש אחת מישראל כאלו מקיים עולם מלא כיון שבכל נפש ונפש מישראל נתקיי' ב' הטעמי' שמכל אחד מבנ"י יש לו להקב"ה נ"ר. וגם למי ייטיב הקב"ה. לכך המצוה הראשונה פרו ורבו. והנה בכוונת להטיב לברואיו הי' כוונת הש"י בתנאי אם ישמור את התורה. והנה התורה נחלקת לב' כמ"ש הרמב"ם במס' פאה שחלק אחד מדבר בין אדם למקו' וחלק השני מדבר בין אדם לחבירו. וזה הי' כוונת הקב"ה לא טוב היות האדם לבדו. חדא שעל אדם אחד אינו נקרא מלך. ועוד כיון שהי' אדם אחד בעול' לא יהי' תיקון לרמ"ח איברי' ושס"ה גידי' כמבואר בספרי' לא יהי' תיקון ואת מצותיו שמור כי זה כל האדם והאיך יקוים מצות צדקה ומצות ואהבת וכל המצות עד שאמרו שלכך מוכרחי' להיות בעוה"ז חסד להיות עניים כמ"ש חסד ואמת מן ינצרוהו. ועוד כוונה אחרת יש. ונקדי' דברי הש"ס נושא עון ועובר על פשע למי נושא עון למי שעובר על פשע עפ"י הקדמת ר' משה מקורדווארע. וא"כ אם יחטא האדם העיקר הקב"ה נושא עון למי שיש בידו להנקם מחבירו ועוצם עצמו אזי הקב"ה משלם מדה כנגד מדה וזה הפי' בקין שאמר לו הקב"ה לקין למה חרה לך הלא אם תטיב שאת היינו אם תטיב לאחיך שאת אני נושא לך העון ולאחר שחטא אמר גדול עוני מנשוא. שעשיתי נקמתי באחי בודאי תעשה לי אתה נקמה על עוונותי. אעשה לו עזר כנגדו. זכה נעשה לו עזר לא זכה כנגדו. פי' זכה נעשה לו עזר יקיים כל המצות. לא זכה כנגדו. פי' במה שחבירו יהי' כנגדו והוא ימחול לו. ובזה פרשתי הפ" בקהלת טובי' השני' מן האחד אשר יש להם שכר טוב בעמלם. היינו המצות שבין אדם לאבירו כי אם יפול האחד יקים את חבירו ואלו האחד שיפול ואיך שני להקימו. היינו אם האחד יפול שיחטא במה יהי' נמחל לו. בשני. שיחטא אחד לחבירו והוא ימחול לו:
<b>והשתא </b>נבוא לבאר כוונת האר"י ז"ל שקודם התפלה צריך לכוון המצוה ואהבת לרעך כמוך ואמירת לשם יחוד כו' בשם כל ישראל על כל מצוה. דהנה כתיב ויחן שם ישראל נגד ההר בלב אחד. ומקודם נבאר המדרש ויאכל בועז וישת וייטב לבו שברך ברכת המזון. עוד נקדי' הגמ' במס' סוכה ת"ר באמת אמרו בן מברך לאביו ואשה מברכת לבעלה אבל אמרו חכמי' תבא מארה למי שאשתו ובניו מברכין לו. וכן במשנה מי שהי' אשה או קטן מקרין אותו את ההלל עונה אחריהם ותבא לו מארה. ופרש"י תמוה דמחמת שלא למד. ומה ענין הזה להלל ולברכת המזון. לזה צריכין אנו לפרש הפסוק הודו לד' כי טוב כי לעולה חסדו היינו שיהי' עיקר ההודאה על העולם כולו ולא על עצמו לבדו. וזה גם העולם נתן בלבו. רבים אומרי' מי יראני טוב. אבלדוד המלך ע"ה אמר נתת שמחה בלבי מעת דגנם ותירשם רבו. וזה ובאו ציון ברנה ושמחת עולם על ראשם. חסדי ד' אזכיר כעל כל אשר גמלנו ורב חסדו לבית ישראל אשר גמלם ברחמיו וכרב חסדיו. וזה ובאו ציון וכו' ושמחת עולם על ראשם. היינו שכר השמחה ושכר היגון על חבירו. שישו כל המתאבלים. ובזה יהי' לאדם שמחה כפלי כפליים מחבירו לאין ערך וסוף לתשלומין על זה. ובזה נכון דברי המדרש שברך ברהמ"ז וכן הגמ' סובה הנ"ל במבואר (פי' ברהמ"ז שברך עד"ז שברך כל העולם במזון ולא נתן הודאה עבור עצמו רק על כל העולם כנ"ל) וכל זה בגוף וכן בנפש על כל נשימה ונשימה תהלל י"ה. אשר גאלנו וגאל את אבותינו ממצרים שאנו נותני' שבח והודאה על ישראל שיצאו ממצרי'. וכן נותן שבח והודאה על נתינת התורה לכל ישראל. וכן בכל מצוה ומצוה אומר בשם כל ישראל היינו שנותן שבח והודאה על כל מצוה ומכוון שכל ישראל יש להם זכי' במצוה זו ועי"ז יזכו לעוה"ב ונותנים במצוה זו נחת רוח לקב"ה. ומה גם לפי המבואר בספרי המקובלי' ובספרי' שמכל מצוה יורד השפעות טובות ונפתח מקורות השפע מכוון בזה להטיב לכל העולם כולו. ואם עוסק בתורה מתפלל שיזכו כל העולם ללמוד וללמד שיהי' זכות התורה לאחרים כמו ר' חנינא בן דוסא כו' כל העולם ניזון וכו'. וז"פ מצוה להתפלל עם הציבור כמ"ש בפי' הגמ' כל העוסק בתורה ובגמילת חסדים ומתפלל עם הציבור ולמה דוקא ג' דברי' אלו אך זה נגד שלשה דברים שהעולם עומד עליהם היינו שכל הג' דברי' עושה עם הציבור ורוצה שזכות המצוה יהי' לציבור וכוונתו שיהי' לימודו כאלו כל העולם לומדי' וגם בגמ"ח רוצה לעורר רחמי' עבור כל ישראל. וז"פ המפייסו כו' היינו שמתפלל בעדו. וזהאין הצדקה משתלמת אלא לפי החסד שבה. וז"פ וירא ראשי' לו צדקת ד' עשה ומשפטיו עם ישראל היינו שמשה רבינו הסתכל במעשה בראשי' וראה שדרכו להטיב לכן כל מה שעשה שום מצוה הי' מכוון על ישראל וז"פ משה זכה וזיכה את הרבי' וז"פ ותורת חסד על לשונה וכי יש תורה שאינה של חסד ומשני תורה לשמה ללמדה הוא תורת של חסד. וז"ש גדול העונה אמן יותר מן המברך וזה צדקתך לא כסיתי בתוך לבי כו' לא כחדתי חסדך ואמתך לקהל רב. והשתא ממילא דקאמר הלל ואהבת לרעך כמוך זה כלל גדול בתורה שבכל מצוה צרוך האדם לעשות בשם כל ישראל ואידך זיל גמור בודאי תזכה לכל התו' שכל המזכה את הרבים היינו שמתפלל עבור הרבי' הוא נענה תחלה. ואם לאו. כשעושה רק עבור עצמו אזי אינו למעלה כלל. וז"ש נקי כפיים ובר לבב זה משה ישא ברכה מאת ד'. וזה אל תבקש גדולה לעצמך. וזה ג"כ הפי' לא טוב היות האדם לבדו שיתפלל רק עבור עצמו לא יועילו לו התפלות כלל. בקש נבוכדנצר לגנות שירות ותשבחות של דוד המלך ע"ה. ע"כ דברנו מתלמידיו של אברהם אבינו ע"ה עין טובה. אבל תלמידיו של בלעם הרשע עין רעה אף שעושה מצוה ומעש"ט אבל חפץ להיות לו לבד חלק לעוה"ב וזה הוא שונא לקב"ה ודומה לאב שיש לו כמה בנים ואחד רוצה שבן השני ימות. וז"פ קראתי למאהבי המה רמוני כהני וזקני בעיר גועו. וז"פ אמרו לצדיק כל טוב וכי יש צדיק שאינו טוב אלא מי שהוא טוב לשמים ואינו טוב לבריות זה. צדיק שאינו טוב וז"פ תיו חיים ואח"כ נתהפך המדה. ועכשיו נדבר מרוב בני אדם שאין להם פנאי ללמוד וגם אינם יכולין ללמוד ולהתפלל ע"ז אין תקנה רק שלום עם חבירו והתחברות לת"ח חבור עצבים אפרי' הנח לו מחמת שיש לו רחמנות על חבירו נתעורר ג"כ עליו רחמים מלמעלה. ואהבת לרעך כמוך אני ד'מדת הרחמים. כמ"ש בפי' הפ' קדש לי כל בכור פטר כל רחם בבנו ישראל באדם ובבהמה לי הוא. היינו מי שיש לו רחמנות על האדם או על הבהמה. וזה מלמדנו ממצות טעינה והענקה צער בעל חיים דאורייתא. וסימן על ישראל רחמנים. לי הוא . זה סימן שהוא חלק מהבורא ב"ה ית"ש. בפ' התשובה. ושבת עד ד' וכו' ושב כו' את שבותך ורחמך. כפל הדברים ע"פ יעזוב רשע דרכו וכו' וישב אל ד' וירחמהו ואל אלהינו כי ירבה לסלוח. כפל אל ד' ואל אלהינו כי ירבה לסלוח. ע"פ הש"ס ונתן לך רחמי' ורחמך. וזהו הפי' כי תצא למלחמה כו' אם תחנה עלי מחנה לא יירא לבי אחת שאלתי כו' בחצוצרות וקול שופר הריעו. לשון התחברות לפני המלך ד'. וזהו בזמן שישראל תוקעים ומריעין. ומריעים היינו התחברות. והשני הוא התחברות לצדיקים. נאמר ורגלי חסידיו ישמור כמו שיש בפרט הראש וידים ורגלים כן בכללו' ישראל כולם נחשבים כאיש אחד יש ראשי העדה ויש רגלי העדה. ויברך ד' אותך לרגלי. (חסר סיום הענין):

נצבים

<b>[מפרשה זו כבר נדפס בחלק א' דף ל"ה ל"וע"ש]</b>
<b>אתם נצבים היום כולכם לפני ד' אלהיכם כו' ולא אתכם לבד אנכי כורת את הברית הזאת כו' כי את אשר ישנו פה ואת אשר איננו פה עמנו כו'.</b> הנ"ל דהנה למעלה כתיב ולא נתן ד' לכם לב לדעת ועינים לראות ואזנים לשמוע עד היום הזה. כי הנה כן הי' כל עבודת משרע"ה רעיא מהימנא עם ישראל כל הארבעים שנה שהיו שומעים מפיו הקדוש את כל התורה ומצות. הנה זה כוונתו להטיל ולהכנים בלבבם כח קדושת האלקי בדיבורו הקדוש שהיתה השכינה מדברת מתוך גרונו ובלימודו אותם שלא יכלו לעבור בשום אופן על כל התורה הזאת. כמו שאה"כ כי כאשר ירד הגשם והשלג מן השמים כו' כן יהי' דברי אשר יצא מפי לא ישוב אלי ריקם. וכן על בחי' הזאת היו כל דברי משרע"ה כמו שאמה"כ בשעת מתן תורה משה ידבר והאלהים יעננו בקול. רצה להכניס בקרבם הקדושה והאלקות כשיהיו שומעים הדיבור מפיו הקדוש יהי' שוה אצלם כאלו שומעים מפי הגבורה במ"ת. וכן הי' זהו שאמר להם ולא נתן לכם לב לדעת עד היום הזה כי לסוף ארבעים שנה העלה אותם במדריגה הנעלה הזאת וכמ"ש היום הזה ד' אלהיך מצוך היום הזה נהיית לעם ושמעת היום וכדומה. שלסוף ארבעים שנה כששמעו הדיבור מפי משרע"ה אז הי' שוה להם כמו בקבלת התורה ולא ימושו מפיהם לעולם. והנה זהו שאמה"כ שמעתי בקול ד' אלהי עשיתי ככל אשר צוויתני. פי' שמעתי עתה בקול ד' אלהי כמו במ"ת ולכך עשיתי ככל אשר צוויתני ולא חסרתי דבר. לכך אמר להם עתה אתם נצבים היום כולכם לפני ד' אלהיכם כו' כאשר זכיתי לנשא אתכם ולנטל אתכם על הבחי' הזאת הנה בזה כולכם נצבים היום לפני ד' זהו המדריגה הנעלה הראוי לכם לפני ד' וכולכם עומדים לפניו בלי מפסיק. ולא אתכם לבדכם אנכי כורת הברית הזאת כי את אשר ישנו פה ואת אשר איננו פה ר"ל גם דורות הבאים כולם יזכו לבחי' זאת כשישמעו הדיבור מפי הצדיק הדור שהוא בחי' משה שפיר קאמר יהיו כולכם לפני ד' וזהו כי שם ד' אקרא לעתיד בכל דור ודור אתם הבו גודל לאלהינו כו' והבן:
א"י <b>אתם נצבים היום כולכם לפני ד' אלהיכם.</b> הנ"ל דהנה הימים האלה נקראים ימי הרצון הוא בשביל שבימים הקדושים האלו נתעורר רצון הש"י לעם סגולתו ונתן דעת ותשוקה בקרבם להלהיב לבבם לעבודתו ית"ש. כמש"כ פותח את ידך ומשביע לכל חי רצון. ר"ל פותח את ידך הוא יודי"ך הם פתחי עולמות העליונים ובהם משביע ומעורר לכל חי רצון וקדושה לעבדו בלבב שלם כנ"ל. ולהבין פי' לכל חי. דהנה כל איש ישראל מחויב למסור נפשו וכל חיותו לעבודת הש"י ב"ה ועל קידוש שמו ית'. ובפרט בר"ה בתפילתינו ותמלוך אתה ד' מהרה לבדך. מלוך על כל העולם כולו בכבודך. שאי אפשר לעמוד בתפלה הזאת בלי מס"נ. כי כן מבואר בגמ' כי שעה אחת קודם תחיית המתים ישוב האדם לעפרו ע"ש. הנה בע"כ כשיגיע במהרה העת שימלוך ד' לבדו ביום ההוא הנה צריך האדם לשוב אל עפרו תחלה ואח"כ יתנער מעפר כמבואר לכך הנה בתפלה זאת צריך לקבל עליו מס"נ בלב שלם אך שיתגדל ויתקדש שמו ית' בעולם במהרה. וע"ז הוא שאמר דוד המע"ה כלתה לתשועתך נפשי. אליך ד' נפשי אשא. וז"פ לכל חי רצון. שיהי' מוסכם בלב האדם ברצון גמור למסור כל חיותו במס"נ עבור כבודו ית"ש וז"ש הללי נפשי את ד' אהללה ד' בחיי אזמרה לאלהי בעודי. וכי אך בחייו מהלל לשמו הלא הצדיקים הם עומדים ברומו של עולם ותמיד מספרים כבוד אל וקדושתו בג"ע העליון כנודע. אך הפי' הוא שאמר אהללה את ד' בחיי עם כל חיותי ובכל נפשי ומאודי בעודי כי בכל כוחו ונפשו הי' מהלל להש"י במס"נ כמו שמסיים כן בסוף ספר תהלים כל הנשמה תהלל יה ר"ל שגם אח"כ כשתהי' אך בחי' נשמה לבדה בלא גוף הנה גם היא תהלל יה הללויה. והנה זהו הפי' אתם נצבים היום. נצבים הוא פי' במס"נ בל"א היום הוא ר"ה ר"ל כשאתה נצבים בר"ה במס"נ בתפלה הוא לפני ד' אלהיכם לכבודו ית' שיתגדל כבודו בעולם כמ"ש בגמ' ייתי ולא אחמיני' אע"פ שלא אזכה לראותו אמסור נפשי למען יבא מהרה. וזהו את"ם אותיו' אמ"ת שהמס"נ צריך להיות באמת ובלב ורצון גמור למען כבודו ית"ש בב"א:
א"י <b>אתם נצבי' היום כולכם כו' לעברך בברית.</b> להבין מלת כלכם ואח"כ מפרש ומסיים כל איש ישראל לכאורה מיותר. אמנם הנה כתי' ומלתם את ערלת לבבכם וכו' אשר לא ישא פנים ולא יקח שחד. דהנה צריך כל האדם להתבונן ולשום עין על כל דרכיו ועניניו מקטן ועד גדול על מה בא בגלגול הזה לתקן את אשר פגם בראשונה. כי יש הרבה בני אדם העושי' צדקות ומעש"ט ועכ"ז אינם מגיעים לתיקון פגם הגלגול הקודם להשלים יצירתו מראש ועד עקב. כי לפעמים בא האדם לעוה"ז לתקן מדת הצדקה והוא עוסק בתורה ובמצוה אחרת א"כ לא יצא י"ח. וכן אם בא לתקן ענין תלמוד תורה או לימוד קבלה והוא פונה לבו מזה בע"כ יצטרך להתגלגל שוב בעוה"ז וכן בכל המצו' מל"ת ועשה. והבחינה ע"ז הוא כי ישים האדם עיניו על איזה מצוה שהיצה"ר מסיתו יותר לעבור עלי' הוא הדבר אשר בא הלום לתקן. וזה שבארנו בפ' ויבא יוסף הביתה לעשות מלאכתו כי יוסף הצדיק בחי' היסוד ידע בנפשו כי הוא בא לעולם רק עבור זה לתקן בחי' היסוד וזהו לעשות מלאכתו מלאכת הקודש במצרים הנקרא ערוות הארץ נכנס להתגבר על יצרו ולתקן את מדת כ"ל כנודע. וז"ש חכז"ל חד אמר מלאכתו ממש כאשר בארנו וחד אמר לעשות צרכיו עמה כו'. פי' כי לצורך זה בא עד הלום לתקן דבר זה. ומר אמר חדא ומא"ח ולא פליגי כנ"ל. וז"ש בפסוק הנ"ל ומלתם את ערלת לבבכם ר"ל לעבור ולבדוק בכל חלל הלב על מה לבו מתאוה יותר ואותו הדבר ימול ויתקן ביותר בל יהי' ציצין המעכבים את המילה. ואמר אח"כ כי ד' אלהיכם לא ישא פנים ולא יקח שחד. ר"ל ראה נא לתקן את אשר פגמת כי לא יקח ממך שחד מצוה אחרת אף אם תדקדק במצות אחרת כתקנה לא יועיל לך. וז"שהכ' אתם נצבים היום כולכם כפי המבואר במד"ר היום זה ר"ה. כי עתה העת לפשפש במעשיו בכל איבריו מראש עד העקב והכינו את אשר יביאו להתיצב לפני ד' כולכם כל איש ישראל שלם כולו בלי שום חסרון ופגם אבר חלילה. וז"ש לעברך בברית ד' אלהיך ברי"ת גימ' תרי"ג עם הכולל הם רמ"ח מ"ע ושס"ה ל"ת כנגד גוף האדם ובברית יוכללו כולם יחד כמ"ש בברית ד' אלהיך והבן:
<b>לעברך בברית ד' אלהיך.</b> הנ"ל עפ"י מ"ש במ"א כאשר האדם עושה המצוה בשלימות וכל מגמתו לעורר הרחמים והחסדים למעלה שהי' ברצון הקדום אזי נעשה האדם בבחי' יסוד וצנור השפע. וז"ש רוצה ד' את יראיו המיחלים לחסדו רמז על הצדיקים כנ"ל שחפצם ורצונם רק לעורר רצון העליון וז"ש המיחלים לחסדו. וז"ש קדם ידעתי מעדותיך כי לעולם יסדתם. ידיעה הוא היחוד אשר מחבר בחי' חכמה ובינה ע"י הדעת. וזהו לעברך בברית כו': כי אתם ידעתם את אשר ישבנו בארץ מצרים ואת אשר עברנו בקרב הגוים אשר עברתם פן יש בכם כו'. הענין יבואר עפ"י מה שמצינו כמה פעמי' בגמ' גר שבא להתגייר. הלשון תמוה אם הוא גר למה צריך להתגייר עוד. אך דבאמת ענין הגרים הם נשמות מגולגלים כמ"ש כי גרים הייתם בארץ מצרים הם הנשמות קדושות ונתערבו ביניהם. כמ"ש ויתהלכו מגוי אל גוי. שלא הי' להם זכות להיות להם תיקון לירד בין בנ"י לכן היו מתהלכים מגוי אל גוי. לא הניח לאיש לעשקם. כמ"ש דמעת העשוקים הם נשמות המעורב בהם כמ"ש פדני מעושק אדם. וזה ענין תיקון המאכלי' כי מבריאת העולם הי' כן ניצוצי הקדושה מעורב במאכלים להיות להם תיקון ע"י אכילת האדם בקדושה וטהרה להיות להם עליי'. אבל אם האדם אינו אוכל בקדושה וטהרה אזי הוא להיפך שמאכל מטמטם לבו ח"ו ומושכים ומורידים אותו למטה. וז"ש זכה נעשה לו סם חיים לא זכה נעשה לו סם המות. ובזה יבואר הפסוק הנ"ל. כי אתם ידעתם את אשר ישבנו כו' ואשר עברתם בקרב הגוים אשר עברתם. פי' הנשמו' שלכם היו עוברים בקרב המצרים כנ"ל. לכן אתם צריכין שמירה מעולה. פן יש בכם שורש פורה כו' לבל יתדבקו בכם החיצונים לחזור לשרשו ח"ו כי כל דבר אשר הי' לו התדבקות בחבירו אף אם יפרד ממנו נשאר בו מעט מאחיזת הדבוק מה שהי' כבר דבוק בו לכן צריך שמירה מעולה להפרד ממנו לגמרי. ובזה נבין מ"ש באליעזר עבד אברהם כשבא אצל לבך שאמרו חכז"ל שרצו ליתן סם המות במאכלו לכן אמר לא אוכל עד אשר אם דברתי דברי ויאמר עבד אברהם אנכי. הענין בזה כי כל מאכלי בנ"א אם הוא בקדושה וממקום הקודש יתהלכו הוא סם חיים. ובהיפך הוא סם המות. ואליעזר הי' רגיל לאכול משולחנו של אברהם אבינו ע"ה ושרה עמנו היתה מכנת המזון הכל בקדושה כמ"ש אצל המלאכים שבאו אל אברהם סעדו לבכם אחר תעבורו שאיו זה מדרך המכניס אורחי' לומר כך אחר כמו שמצפה לפטור מהם שילכו לדרכם אך לפי הנ"ל ניחא שרמז להם כי ע"י מאכלו יעבור מהם ויסור בחי' אחר הוא הסט"א. יען כי כל מאכלו הי' מסטרא דקדושה כמ"ש קיים אברהם אבינו אפי' עירובי תבשילין פי' הניצוצי קדושה שהי' מעורב במאכלי' הי' מקיים אותם להביאם לקדושה. ולזה כשבא אליעזר אל הרשעים הללו הי' מאכלם אצלו כמו סם המות כמ"ש בפרקי אבות כל שלחן שלא אמרו עליו דברי תורה הוא כמו זבחי מתים כי הסט"א הוא מסטרא דמותא. לכן אליעזר הי' מתקן בזה שאמר דברי תורה כמ"ש עבד אברהם אנכי ודרשו חכז"ל יפה שיחתן של עבדי אבות מתורתן של בנים. פי' העבדות של האבו' הקדושים כי מה שהי' מספר בשבחו של א"א הי' דברי תורה ובזה הי' לו הצלה ממאכלם שלא יטמטם את לבו ח"ו:
<b>לא מצא הקב"ה כלי מחזיק ברכה אלא השלום כמ"ש ת"ח מרבין שלום בעולם.</b> יבואר עפ"י הידוע מעלת הצדיק יסוד עולם הוא הכלי מחזיק ברכה ששומר ההשפעות לבל יבוזו הקליפות. וז"ש כל העולם ניזון בשביל חנינא בני. שביל הוא הצנור כמ"ש שבילי דנהרדעא ולזה מרבין שלום בעולם להשפיע מדת היסוד שנקרא ברית שלום. וזה ענין הבאת שלום בין אדם לחבירו עפ"י סוד הידוע לי"ח. ובין איש לאשתו. רמז לבחי' משפיע ומקבל. ולהוריד השפעות טובו' בעולם. וזה המנין מ"ש ויפרו וירבו מאד ויחי יעקב שזהו חיותו שיהי' בנ"י פרים ורבים בנים ובני בנים:
<b>פן יש בכם איש או אשה אשר לבבו פונה היום מעם ד' אלהיך כו' שורש פורה ראש ולענה. והתברך בלבבו לאמור וכו' והבדילו ד' לרעה.</b> יש לדקדק בפרשה זו מה חדש משה בפרשה זו בדברים הללו שאמר אשר לבבו פונה היום הלא זה דברו בכל משנה תורה להוכיח ולהזהיר את ישראל שלא יחטאו בע"ג ושאר עבירות ומה לו כפילות הדברי' בזה. עוד יש לדקדק באמרו לבבו פונה היום מעם ד' הול"ל מד' אלהינו ומאי קאמר מעם ד'. ועוד כמה דקדוקים עצמו מספר. והנ"ל ביאור הענין דהנה זה ידוע באנשי דורינו כי בזמנינו העיקר לעבדות השם הוא להתדבק אל הצדיקים כל אחד לפי מדריגתו. וזה הענין פרסם הבעש"ט ז"ל בעולם שכל מי שמפריד א"ע מהצדיק ואומר בלבבו מה לי לנסוע לצדיק הדור לבקש תורה מפיו הלא כמה ספרי' קדושים במוסר השכל דרושים לכל חפציהם בתורה ויראת שמים. אבל באמת אין זה כלום כי ראייתפני הצדיק הוא מבטל ממנו כל המדות רעות דהיינו העצלו' ועצבות וכל התאוות רעו' ר"ל. וגם בצדקה מה שנותן לצדיק זוכה למדות טובו'. וכל חסרונו ישלים ע"י דיבוק חכמי'. וגם הצדיק מעלה תפלתו למעלה כי הקב"ה מתאווה לתפלתן של צדיקים ומגלין אלקותו ית"ש בעול' (כי הקב"ה מתאוה לתפלתם של צדיקים) ובזה יבא לשלימות האמיתי. וכמשל בן כפר שרוצה לבא אל המלך ולבקש מלפניו על אודותיו ועניניו אבל אי אפשר לו בעצמו לדבר אל המלך כי כבד לשון הוא לדבר עם המלך דברים מועטים סובלים פירוש הרבה ענין גדול והמלך אינו סובל רוב דיבוריו של בן כפר. לכן העצה בזה לבא אל שר אחד משרי המלך המבין בלשון בן כפר הנ"ל וג"כ יכול לדבר עם המלך כראוי ועי"ז נודע למלך עסק הבן כפר כראוי ומושיע לו מצעקתו. כן הוא זה הדבר כביכול המלך זה ממה"מ הקב"ה אשר מלא כל הארץ כבודו וטוב לכ"א לדבק עצמו אל צדיק אחד ועל ידו יפיק המלך מלכו של עולם רצונו. ובזה יבואר הפסוק בתהלים קכ"א. אשא עיני אל ההרי' מאין יבא עזרי עזרי מעם ד' עושה שמים וארץ. הדקדוקים רבו גם מה שאמר מעם ד' הול"ל מד'. אך הנה לדרכנו נאמר שהצדיק נקרא עם ד' לפי שהוא דבוק בדביקות נפלא מאד. ולזה אמר אשא עיני אל ההרים מאין יבא עזרי כו' ור"ל שזה אצלו כהר בחינה גדולה גבוה מאד להשיג עזר מד' ומה אני כי אבא אל שער המלך בלבוש מגואל. אך עזרי מעם ד' ר"ל מאותו שהוא דבוק בד' וכנ"ל. וזה ג"כ כוונת הפסוק אומרו כאן פן יש בכם כו' אשר לבבו פונה היום מעם ד' פי' שהכתוב מעלה עליו כשמטריד עצמו מהצדיק שהוא עם ד' (חסר איזה תיבות) וכמ"ש את ד' אלהיך תירא לרבות ת"ח ומאחר שסר עצמו מלעבוד את ת"ח דומה כמי שסר מאחרי ד'. ואמר עוד פן יש בכם שורש פורה ראש ולענה. ר"ל שחושב בלבו שהוא בעצמו ראש ואינו צריך למנהיג אשר ילמדהו לעבוד הש"י כראוי והתברך בלבבו לאמור שלו' יהי' לי ר"ל שאוכל לעבוד הש"י בלי הצדיק. וע"ז אמה"כ והבדילו ד' לרעה ר"ל מכיון שהוא מפריד א"ע מהצדיק הדור זה עונשו שיבדילו ד' לרעה מכל שבטי ישראל יהי' הוא מובדל ואינו רואה בטובתן וכאמור והבן:
<b>וישליכם אל ארץ אחרת כיום הזה הנסתרות לה' אלקינו והנגלות לנו ולבנינו לעשות את כל דברי התורה הזאת.</b> הנ"ל לבאר בסמיכת הכתובים האלה כי מה ענין וישליכם אל הנסתרות. אך הנה מבואר בזוה"ק ובספרים שיש כמהבחינות בסוד ענין גלות השכינה כביכול. והנה יש ג"כ בחי' אחת בענין גלות השכינה שכביכול השכינ' יורדת בסתר המדריגה לשמור את ישראל בעוה"ז לחסות עליהם כאם על הבנים עד שכביכול הוצרכה להתערב ולהתלבש בין היועצים רע על ישראל חלילה כנודע. הנה זהו רחמי ה' שמתלבשת השכינה בתוך אחד מהם לבטל מחשבותיהם וכן הוא בכל עת הגלות כמבואר בתקונים תקון י"ט ויבדל אלקים כו' דגרמי דגלת שכינתא ואתערבת בין פלחי ככביא דעלמא ומנטרי להון בגלותא כו' ע"ש. וכן הוא מבו' בספרים. והנה זה שאמה"כ רם על כל גוים ד' על השמים כבודו. פי' הנה אמת שהש"י ב"ה הוא רם ומתרומם ונשא כבודו על כל גוים מעוה"ז כי על השמים כבודו בראש רום עליון אך אעפ"כ אף שהוא המגביהי לשבת הנה מ"מ הוא המשפילי לראות להשגיח בשמים וארץ התחתונה הלזו ויורד כביכול השכינה מכבודה הרם והנשא לעוה"ז השפל להתערב בתוך בני אדם כדי להיות מקימי מעפר דל ומאשפו' ירים אביון של ישראל להושיבי עם נדיבים וכו' ואז אם הבנים שמחה הללויה. והנה זה שאמר הכ' בזה ויתשם ד' באף ובחימה וכו' וישליכם אל ארץ אחרת כיום הזה. כביכול הבורא ב"ה צריך להסתתר בתוך הגלות כדי להציל את ישראל. כמ"ש ואף גם זאת בהיותם בארץ אויביהם לא מאסתים ולא געלתים לכלותם כו' כי לולא זאת הנה בכל דור ודור עומדים עלינו לכלותנו והקב"ה מצילנו מידם. והנה זה שאמר מיד אחר זה והי' כי יבואו עליך הברכה והקלל' וכו' והשבות אל לבבך בכל הגוים אשר הדיחך ד' אלקיך שמה ואינם יכולים לבצע מחשבותיהם הרעה. זה הוא מפני כי ד' אלקיך שמה ביניהם כביכול להפר עצתם בכל עת ובכל שעה. וזהו ושבת עד ד' אלקיך התשובה תשוב ותוציא את שם הוי' מהגלות אשר שמה לשון שממה. וזהו והנגלות פי' ו"ה נ' גלו"ת כי השם ו"ה והנשמה היא בהגלות וצריך קיום לנו ולבנינו בעוה"ז. גם כדי לעשות את כל דברי התורה הזאת כי רוצים להעביר את ישראל מהדת ר"ל. לזאת יהי' לנו חסדים נגלים וכל טוב כדי שנוכל לעשות' ולקיים כל דברי התורה הזאת בשמחה וטוב לבב מרב כל. אמן:
<b>והיה כי יבואו עליך כל הדברים וכו' והשבות אל לבבך בכל הגוים אשר הדיחך ד' אלקיך שמה ושבת עד ד' אלקיך ושב ד' אלקיך את שבותך.</b> ויש לדקדק ביתור הלשון שמה והי' די באומרו אשר הדיחך ה' אלקיך. גם צריך להבין הלשון ושבת עד ד'. ונקדים פסוק שובה ישראל עד ד' אלקיך כי כשלת בעונך. דהנה ידוע שעיקר התשובה צריך להיות שתשוב ה' למקומה וצריך לדאוג על השכינה שגלתה ע"י עונותיו ובכל צרתו לו צר כביכול ובכן צריך האדם לכוון בכל תפלותיו אשר מתפלל על חסרונותיו אשר הוא חסר בבני חיי ומזוני בכולם צריך לבקש בעדו ית"ש וכמ"ש בחנה ותתפלל חנה על ה'. ר"ל שעיקר תפלתה הי' עבור צער גלות השכינה ולא הי' כוונתה עבור עצמה שיהי' לה בנים רק שבודאי יש חסרון בקומת השכינה בזה שחסר לה בנים וצריך להשלי' זה החסרון וממילא יהי' לה בנים. ועד מוכיח על זה שהרי מיד שנולד לה שמואל החזירתו לד' כמ"ש ואנכי השאלתיהו לד' וסופה מוכיח על תחלתה שלא הי' כוונתה עבור עצמה. וכמ"כ בתשובה צריך לשוב על בחי' זו וכשעושה כן יש קיום לתשובתו ואז אינו שב לאוולתו. ובזה פירש הכתוב שובה ישראל עד ד' שתשובה כזו היא עד ד' כי כשלת בעונך וכאומר אם לא תעשה תשובה באופן הזה תכשל ג"כ בענין הראשון וזה ג"כ אומרו כאן והשבות אל לבבך בכל הגוים אשר הדיחך ד' אלקיך שמה. פי' שתשיב זאת אל לבבך כי בכל הגוים אשר אתה גולה גם ה' שמה והולך עמך כביכול בגלות ויהי' כל עיקר מגמתך שישוב הקב"ה למקומו הראשון. והעצה לזה ושבת עד ה' אלקיך וכו' כנ"ל. ובזה הענין יש לפרש ג"כ בפסוק ועתה הנה צעקת בנ"י באה אלי כו' כי ידעתי את מכאוביו וכו' ויש לדקדק למה דוקא בפעם הזאת שמע הקב"ה את צעקתם הלא עבר זה זמן כביר מיום גלות מצרים ועד עתה ולא שמע לה הקב"ה ומה יום מיומיים. אך לפי הנ"ל נכון הדבר לפי שעד עכשיו לא היו צועקים רק עבור עצמם מקושי השיעבוד שהיו משעבדי' בהם ולא שמואל לבבם שכל זה הוא חסרון למעלה ולו צער כביכול. רק עתה הנה צעקת בנ"י באה אלי. אלי דייקא. כי ידעתי את מכאוביו וגודל קושי השיעבוד ואעפ"כ עכשיו אינם צועקים רק עבור שמי הגדול ולכן נענתי להם לגאלם משם וכימי צאתך מארץ מצרים אראנו נפלאות. אמן. ובזה יש לפרש הכתוב קדש לי כל בכור פטר כל רחם בבנ"י באדם ובבהמ' לי הוא. כל רחם היינו מי שיש לו רחמנות על האדם או על הבהמה וזה למדנו ממצות טעינה והענקה צער בע"ח דאוריי'. וסימן לישראל הוא רחמנים כו'. לי הוא. זה סימן שהוא חלק מהבורא ב"ה:
<b>כי המצוה הזאת אשר אנכי מצוך היום לא נפלאת היא ממך ולא רחוקה היא לא בשמים היא לאמר מי יעלה לנו השמימה כנ"ל.</b> הנ"ל לבאר אעפ"י שזהו ודאי כי המצוה אשר נעשית בדו"ר כראוי הנה פורחת לעילא ומה זהו שאמר לא בשמים היא. אך הנה כתיב כי מלאכיו יצוה לך לשמרך בכל דרכיך. והפי' הוא כי כל המצוה אע"פ שפורחת לעילא הנה נשאר גם למטה כח הרשימו של הקדושה מהמצוה ונעשה בחי' אור המקיף על העושה אותה לשמרו כמ"ש בשכבך תשמור עליך וכנ"ל. כי הנה בכל מצוה יש בה בחי' גוף ונשמה. ונשמה פורחת לעילא. אך בחי' גוף של המצוה נשאר לו לאדם שהוא קיים המצוה בגופו הנה קדושת המצוה הוא מקיף עליו ומסייעו לעשות עוד מצות כמ"ש חכז"ל מצוה גוררת מצוה. והוא שכתוב ודברת בם בשבתך בביתך ובלכתך בדרך פי' בכח מצות שעשית כבר הנה המה יסובבו עליך ודברת בם תמיד בשבתך בביתך שתוכל לקיים עוד מצות ובלכתך בדרך ובשכבך ובקומך כנ"ל. וז"ש ויקח אבר' את שרי אשתו כו' ואת כל רכושם אשר רכשו ואת הנפש אשר עשו בחרן ויצאו ללכת ארצה כנען ויבאו ארצה כנען. הנה הפי' רכוש הוא המצות אשר רכשו וכן הנפש אשר עשו מכח קדושת המצות עד היום כי כן כתיב צדק לפניו יהלך. לכך. כל המצות הלכו עמהם ויצאו ללכת ארצה כנען כי הכל מעלין לארץ ישראל כל המצות עוליך דרך שם. וא"א ע"ה הוא הי' הצדיק ראשון בעולם לכן העידה התורה עליו בזה. וזה הוא כי מלאכיו יצוה לך שהמלאכים הם מהמצות אשר יצוה לך והם לשמרך בכל דרכיך כמו שבארנו וזהו אור המקיף של האדם בבחי' גוף כנ"ל. הנה זהו שאמה"כ לא בשמים היא כי המצוה אינ' עולה כולה לשמים ולא נפלאת היא ממך ולא רחוקה. רק נשאר לך רושם הקדושה לסייע לעשות עוד מצות לכך קרוב הדבר מאד בפיך ובלבבך לעשותו. כנ"ל:

וילך

<b>וילך משה וידבר את כל הדברים האלה.</b> י"ל כי ידוע דאתפשטותא דמשה בכל דרא ודרא כמ"ש חכז"ל משה שפיר קאמרת. וגם עכשיו שנתחדשו דברי התורה בפי הצדיק הוא אז בבחי' משה. ולז"א וילך משה ר"ל אף שכבר הלך משה לעולמו ומרומים ישכון מ"מ וידבר את הדברים האלה. כי עודנו מדבר דברי תורה אל בני ישראל:
<b>ה' אלהיך הוא עובר לפניך כו'.</b> יש לרמז מה שכתוב אח"כ יהושע הוא עובר לפניך. דהנה כשהצדיק הדור הוא ממליץ טוב על בנ"י עם קדוש ואינו מביט כלל לדקדק על מעשיהם מה הם עי"ז הוא מעורר ג"כ למעלה מדת עובר על פשע כידוע מ"ש מעביר ראשון ראשון וכך היא המדה בזה שהצדיק אינו מדקדק אחר בנ"י. אמנם אין מדות כל הצדיקים שווים בה. יש צדיק אשר קדושתו בוערת כ"כ עד אשר מי שפגם מעט בעונותיהם ולא תיקן כראוי אי אפשר להתקרב אליו וכידוע מאדומ"ו הרב איש אלקים מוה' אלימלך זלה"ה שלעת זקנותו הי' קדושתו גדולה מאד שלא הי' באפשרי לדבר עם המסתופפים בצילו ואורייתא הוא דקמרתחא לי'. ויש צדיק אשר מעביר מכנגד עיניו ומלמד זכות אפי' על עבירות ומהפכן לזכיות. ולזה כיוון הכתוב באמרו ד' אלקיך הוא עובר לפניך. פי' בחי' עובר על פשע. וסיים ואמר יהושע הוא עובר לפניך ואינו מדקדק גם כן במעשיהם ומלמד זכות על בנ"י:
<b>ונתנם ה' לפניכם ועשיתם להם ככל המצוה אשר צוויתי אתכם.</b> הידוע מספרים הקדושים שכל מצוה מתרי"ג מצות אם האדם עושה אותה רק לשם שמים ליחד קוב"ה ושכינתי' פורחת לעילא ומצוה כזאת גוררת מצוה אחרת אבל אם האדם עושה המצוה להנאת עצמו אף שיש בו מצוה לא פרחית לעילא. וע"ד שכ' הר"ן בנדרים בענין מצות לא להנות ניתנו אם יש לו הנאת הגוף בהדי מצוה לא אמרינן מצוה לא להנות ניתנו הה"ד בכל המצות. ובזה אמרתי הטעם מה שמצינו במלחמת ישראל שהחרימו את ערי עובדי כוכבים ושללם בפ' חוקת וישמע הכנעני וילחם בישראל וידר ישראל נדר לד' ויאמר אם נתון תתן את העם הזה בידי והחרמתי את עריהם ופרש"י אקדיש שללם. הנ"ל ב"ה שזה הי' הכוונה כדי שילחמו לשם שמים ולא להנאת עצמם כלל:
<b>חזקו ואמצו אל תיראו כו' כי ד' אלקיך הוא ההולך לפניך כו'.</b> הנ"ל בזה הנה אנשי כנה"ג יסדו בתפלת שבת האל הפותח בכל יום כו' מוציא חמה ממקומה כו' ומאיר לעולם כלו כו'. והנה כבר הקשו איך יתכן לומר מוציא חמה ממקומה הלא החמה זורחת וסובבת מתחלת בריאתה סובב הולך כל כדור הארץ מלמעלה למטה ואל מקומו שואף זורח הוא שם ואיך יצדק בה הוצאה ממקומה. אמנם אנשי כנה"ג כוונו בזה כי בהיות ידוע אשר כל הטולמות לא נבראו רק בשביל הצדיקים גם כל צבא השמים העליונים הנה בריאתם לצרכיהם להאיר על הארץ ואנחנו בנ"י נבראו למען להודות ולהלל שמו הגדול תמיד. והנה החמה אומר שירה בכל יום כמוזכר בגמ' ג' קולות הולכים מסוף העולם כו' אלמלא קול רומי. אבל הש"י ברב רחמיו הנה רוצה בתפלת עבדיו ובוחר בשירות ותשבחות של עמו בנ"י יותר מכל צבא השמים וכביכול מתרומם ע"י בנ"י לכן יסדו ז"ל הפותח בכל יום דלתות שערי מזרח ר"ל בהגיע זמן התפלה של בנ"י פותח בעצמו כביכול השערים להכניס התפלו' כי המסכים רבים הם מבדילים ואינם נותני' לעלות התפלות כנודע. אמנם כביכול זה הנ"ר מהשירות ותשבחות של בנ"י שמהללים ומפארים לשמו הגדול כמ"ש בגמ' אמרו לפני פסוקי מלכיות כדי שתמליכוני עליכם כי עי"ז מתגדל מלכותו ית"ש ומתפאר בהם לכך בשעת התפלה כביכול מוציא חמה ממקומה לומר שאינו חפץ בשירות ותשבחות שלה רק לשמוע קול תפלת עמו ישראל. ואמרו עוד ומאיר לעולם כולו וליושביו. וזה הוא מדת הרחמים כי רק מחמת הרחמנות לפניו ית"ש אשר חפץ בברואיו כמ"ש טוב ד' לכל ורחמיו על כל מעשיו שיש לה זכי' זאת יודוך ד' כל מעשיך שנתן להם רשות להודות לפניו ית"ש. והנה כאשר כביכול ית"ש מתרומם ע"י צדיקים נקרא הולך עם. בנ"י כמ"ש כגבוה שמים מעל הארץ כן גבהו דרכי מדרכיכם ר"ל ע"י דרכיכם. וכ"נ אשרי כל ירא ד' ההולך בדרכיו מתרומם ע"י הצדיק ולכן נאמרכי ד' אלקיך הוא ההולך עמך לא ירפך ולא יעזבך למען כבודו ית"ש:
<b>ויכתוב משה את התורה הזאת ויתנה אל הכהני' בני לוי וכו' ויצו אותם משה מקץ שבע שנים במועד שנת השמטה תקרא את התורה הזאת נגד כל ישראל כו' הקהל את העם.</b> יש לרמז בפ' זו גודל מעלת דבוק חכמים להסתופף בצל הצדיקי'. ואל יאמר האדם טוב לי לשבת בביתי השקט ושאנן ולבקר בהיכלי בלימוד ספרי מוסר אשר בם אמצא דרך לעבודתו ית"ש ומהלי הטורח הזה לכתת רגליו לבטל מלימודי. לא זה הדרך ישכון אור. כי מעת שזכינו לאור הבעש"ט זי"ע הוא הורה לנו דרך האמת וגלה הסוד במעלת דיבוק אל הצדיקים לאורו נסע ונלך לשמוע ולקבל מהם העצות לעבודת הש"י ולקבל עול מלכות שמים. כאשר אמר אדומ"ו הרב הקדוש מוה' אלימלך ז"ל על איש אחד אשר חשב בלבו לעשות כן למנוע דרכו מנתיבות היושר כידוע. אמר עליו הכ' אם יסתר איש במסתרים ואנכי לא אראנו כמ"ש בס' מאור ושמש ע"ש. וזה הדבר מרומז בפ' הקהל שקרא המלך ספר משנה תורה אף שהחומש מצוי הוא ביד כל איש ואיש והי' יכול לקרות בעצמו. אעפ"כ עשה הפעולה בלבב כל איש מבנ"י כמ"ש למען ישמעו ולמדו ליראה את ה' וכו'. אך גם זאת מורה לנו התורה דרך סלולה להצדיקים הדורשים תורה ברבים לכל הנלווים אליהם איך ישמרו להוציא מפיהם דברי תורה כהוגן שיהיו דברים היוצאים מן הלב כמ"ש במשרע"ה וישמע את הקול מדבר אליו וכו'. פי' ע"י שהי' שומע מקוד' הקול הנדבר אליו. ואח"כ הי' מדבר אל בנ"י. וז"ש בגמ' אצל ר' אלעזר בן דורדיא שאמר הרים וגבעות בקשו עלי רחמים והשיבו לו עד שאנו מבקשי' עליך נבקש על עצמינו רחמים על זה בכה רבי. וזה הענין דרך הצדיקים רבים מחלים פניהם להתפלל עבורם והמה טרודים לבקש על עצמם ומשגיחי' על דרכיהם. וכן בדרך לימוד התורה צריך ג"כ להיות מקודם משגיח על עצמו ואח"כ יורה לאחרים כמ"ש ואהבת לרעך כמוך. אם אתה במדריגה זו בדבר שאתה מוציא מפיך. אזי דבריך יעשו פרי להיות לרעך כמוך. וז"ש זה כלל גדול בתורה. והבן. לכן מצינו גבי שמעון העמסוני שדרש כל האתין שבתורה כיון שהגיע לאת ד' אלקיך תירא פירש. כי כל אחד מישראל יש לו אות בתורה כמ"ש כי לא דבר ריק הוא מכם. פי' כל התורה הוא מכם כי ששים רבוא אותיות שבתורה הם נגד ששים רבוא נשמות בנ"י. וז"ש תורת ד' תמימה משיבת נפש. משיבת לשון תשובה כי התורה מסייעת לבנ"י לשוב בתשובה נכונה כי בלתי זאת חסירההאות מאיש ישראל הזה הפוגם בתורה כנ"ל והתורה צריכה להיות תמימה לכן היא משיבת נפש החוטא בתשובה להיות לו לעזר. וז"ש שדרש ר"ש כל האתין בתורה פי' האותיות שבתורה תיקון כולם ע"י הנשמות התלוים בה. וכיון שהגיע לאת ד' אלקיך תירא פירש. פי' כיון שבא למדת היראה הגדולה הי' מתירא מעצמו כמ"ש קשוט עצמך ואמר בלבו כי אין שייך ללמוד לאחר. עד שבא ר"ע ולימד את ד' אלקיך תירא לרבות ת"ח. פי' כי ר"ע בא לעולם עד"ז כדי ללמד תורה ברבים כמ"ש גבי אילן הנטוע לרבים כי שורש נשמתו הוא כמו אילן וכל ישראל הם הענפים כי הוא הי' חלק נשמתו של משרע"ה. וז"ש עד שבא ר"ע ולימד. פי' שבא לעולם ללמד לרבים וכו' את לרבות ת"ח. כדי שיתרבו בעולם ת"ח. ובזה פרשנו המשנה במס' ר"ה מעשה שבאו יותר מארבעים זוג ועכבן ר"ע שלח לו ר"ג אם אתה מעכב הרבים אתה מכשילן לעתיד לבא. כיון שכל ביאתו לעולם הוא ללמד תורה לרבים. ואם אתה מעכב את הרבים ולא תעשה העובדא שלך אתה מכשילן לע"ל שלא יהי' להם תיקון. לכן מצינו שהי' ר"ע מוסר נפשו בזה להיות מקהיל קהלות ברבים אשר זה איננו מן הדין למסור נפשו בזה. רק מפני שהי' יודע כי זה כל ביאתו לעולם רק עבור זה ואם לא יעשה כן יהי' מוכרח להסתלק מן העולם וא"כ טוב לו יותר עכ"פ לעשות המצוה במס"נ ויסתלק עי"ז. ולזה אמר כל ימי הייתי מצטער על פסוק זה כו'. ולכאורה יש לתמוה מפני מה לא גלה דבר זה לפני התלמידים אשר היו לפניו ך"ד אלף. ולא גלה דבר זה אשר הוא הולך במחשבה זו במס"נ כזה. אך גם בזה נוכל להבין דעת קדושים אשר שומרים לפה מחסום מלהוציא דבר עד אשר יהי' נכון הדבר לעשותו לכן כל זמן שהי' ר"ע בחיים חיותו לא נתן אמונה אומן בעצמו אם כן הוא כדבריו לעמוד במס"נ כמ"ש אל תאמין בעצמך כו'. לכן לא הי' יכול להוציא בשפתיו דבר זה לזולתו עד אשר בא באמת לנסיון כזה בפועל ממש אז גלה מצפוני לבבו כי כל ימיו הי' מצטער על פסוק זה כי הי' מוכן לדבר זה תמיד. וכן הוא דרך הצדיקים אשר גם בדברי תורה שומרים את פיהם מלדבר מה שהוא אצלם בכח עד אשר יהי' בפועל ובנסיון. וז"ש בפרקי אבות פעמים רבות הם אמרו שלשה דברים. וכי רק שלשה דברים אמרו הלא כל התורה מפיהם אנו חיים. אך בדברי מוסר שמרו לבלתי לדבר בפיהם רק מה שהי' נכון בלבבם לעשות' ופיהם ולבם שוה זאת הוציאו מפיה' לומר לזולתם. וז"פ הפ' הנ"ל ויכתוב משה וכו' ויתנה אל הכהנים בני לוי. הצדיקים נקראים בני לוי שהם דבוקים ביוצרם. הנושאים את ארון הברית. פי' שמנשאים את הנשמות מבנ"י וכתיב אח"כ בבוא כל ישראל לראות כו'. פי' שישקול הצדיק בדעתו כאלו עומד לפני ד' ולפני כל ישראל הם האבות הקדושים שיעמדו בתחיית המתים ב"ב אם יהי' ביכולתו אז לפתוח פיו כנגדם באותו בחי' שהוא עתה אז יכול לדבר גם עתה דברי תורה ברבים להורות לעם דרך הישרה:
<b>ועתה כתבו לכם את השירה הזאת כו' והי' כי תמצאן אותו רעות רבות וצרות וענתה השירה הזאת לפניו לעד.</b> הנ"ל דהנה אע"פ שבהשיר' הזאת יש בה תוכחת הרבה וצרות אעפ"כ הם רחמי' בשרשם כי כוונת הש"י ב"ה רק להטיב. ברוגז רחם תזכור. כמו שמצינו בק"ש ששם ע"ב הוא עומד למעלה על תיבת וחרה אף כו'. כי על כל התוכחות הנה שם ע"ב שהוא רחמים עומד עליהם. וזה שרמז כאן הכתוב והי' כי תמצאן אותו רעות רבות וצרו' וענתה השירה הזאת. ר"ל שהשירה והתוכחה. תקרב היחוד שגם בעת צרה ח"ו יהי' היחוד והרחמים למעלה. וזה וענתה רמז עונ"ת ו"ה ויהי' זאת לפניו בחי' זאת לפניו יחוד זו"נ וזהו לעד בחי' עד הוא ק"ש ע"ד רבתי שיהי' היחוד שלם וזהו עונת ק"ש כיל"ח. וז"ש ויכתוב משה את השירה הזאת ביום ההוא מהו ביום ההוא אך זהו רומז על בחי' עתיקא קדישא כמבו' בזוה"ק וכמ"ש ביום ההוא יהי' ד' אחד אע"פ שכ' משה ענין התוכחה בהשירה הזאת אעפ"כ הי' אומרה בבחי' הגבוה של ביום ההוא רחמים של עתיקא ועד"ז וילמד' את בנ"י שגם בעת צרה ר"ל יהי' היחוד העליון של הרחמים. וז"ש זכר ד' לדוד כו' בחי' דוד הוא מלכות ואמר זכור להשפיע למלכות את כל ענותו כל היחודי' אשר נשבע לה' נדר לאביר יעקב. בחי' נדר ושבוע' הוא בחי' או"א אביר יעקב הוא גבוה הכל ילך עד בחי' מלכות תתאה. וזה נשבע ד' לדוד אמת בחי' אמ"ת היא מדת תפאר"ת לא ישוב ממנה הוא המלכו' כנ"ל. וז"ש זכרה ירושלים ימי עניה ומרודי' בעת הגלות שאין היחוד שלם הנה היא זכרה להשפיע כל מחמדי' מימי קדם מהתעוררת הרחמים והיחוד העליון שנקרא ימי קדם כמ"ש אשר נשבעת לאבותינו מימי קדם כנודע. בנפול עמה ביד צר ואין עוזר לה בחי' עוזר הוא היחוד מלשון עזר כנגדו. צריך לעורר היחוד העליון שלא עפ"י מעשינו וכאשר נעשה היחוד למעלה ממילא היחוד גם למטה כידוע הענין בסוד תמר ותסר בגדי אלמנותה כמ"ש במ"א. וזהו טומאתה בשוליה לא זכרה אחריתה. פי' כשאין זכרו' באחרית היא המלכות כשאין שלה פועל היחוד וזה רמז בשלה כי לא נתנה לשלה לאשה שאין בחי' יבום כסדר אזי ותרד פלאים צריך להוריד מבחי' פלא עליון סוד פלאים כיל"ח. ואין מבחי' אין מנחם לה מעולמו' העליונים יושפע לה כל טוב. אמן:
<b>ויצו משה את הלוים כו' לקוח את ספר התורה הזה ושמתם אותו מצד ארון ברית ד'.</b> הנ"ל כי כל מה שתלמדו יהי' הכל בבחינת אות שלם בחינת היחוד כנודע ענין ארונו של יוסף שהי' מהלך עם ארון של הלוחות כמ"ש קיים זה מ"ש בזה. וזה ארון ברית ד'. הוא סוד נוקבא שהוא תיקון היחוד בהיסודות. וזהו ויצו משה את הלוים הם הצדיקים הנלווים אל ד' שיהי' כל עבודתם ליקבה"ו כנ"ל. והבן:

האזינו

<b>האזינו השמים ואדברה ותשמע הארץ אמרי פי.</b> יבואר עפ"י מ"ש בגמ' מי שיש בו יראת שמים דבריו נשמעים. איננו כפשוטו דהא עינינו הרואות כמה אנשים שיש בהם יראת שמים ודברי תוכחתם אינם נכנסים בלב השומע להיות דבריהם נשמעים. אך הענין הוא עפ"י ששמענו אומרים מהרב המגיד מקאזניץ זלה"ה בהיותו פועל ישועות בעניני הדבוקים ר"ל שהיו שומעים לו להפרד מהם והי' הדבר לפלא בעיני כל רואיהם. והי' אומר בזה הלשון זה אינו חידוש שהם שומעים וצייתים לקולי כי בשמים ממעל המה יודעים כח הצדיק כפי דברי הזוה"ק שמכריזי' בכל יום הבו יקר לדיוקנא דמלכא. אבל בעוה"ז נמצאו כמה רשעים קשי עורף אשר מאנו לקחת מוסר. וז"ש מי שיש בו יראת שמים פי' שמתיראים ממנו בשמים מחמת הכרוז הנ"ל יכול להיות גם למטה דבריו נשמעים. וז"פ הפ' האזינו השמים ואדברה. אם מאזינים קולי בשמים כמ"ש בפי' מוציא חמה ממקומה כו' ע"ש כי כאשר פתח משרע"ה פיו בדברי תורה הי' משתיק כל צבא מרום לשמוע בקולו כמו שמצינו ביהושע שאמר לחמה דום. אזי גם בעוה"ז דבריו יעשו פרי ותשמע הארץ אמרי פי כנ"ל. עוד בד"ז עפ"י מ"ש בגמ' גודל מעלת הצדיקים אשר המלאכי שרת שואלים זה לזה איה מקום כבודו. והדבר תימה איך לא ידעו שכבודו מלא עולם. אך הנה עיקר תענוג רצון הבורא ב"ה ממעשי בנ"א קרוצי חומר. וזה שהם שואלים איה מקום כבודו שזהו עיקר כבודו מתחתוני'. וז"ש דוד המלך ע"ה הללו את ד' מן השמים כי ע"י השירות ותשבחות של דוד המלך נתעוררו כל העליוני' וכל המלאכים. וז"ש האזינו השמים ואדברה אם הצדיק הוא במדריגה זו שיש בו קדושה גדולה אשר גם צבא שמים מקשיבים לקולו. אז ותשמע הארץ גם כן אמרי פי לעשות פרי. וגם ישעי' הנביא שהי' שרש נשמתו ממשרע"ה אמר ג"כ שמעו שמים והאזינו ארץ:
<b>האזינו השמים ואדברה כו'.</b> הנ"ל לבאר בפי' הפ' לך ה' הגדולה והגבורה כו' כי כל בשמים ובארץ ותרגם אונקלוס דאחיד בשמיא וארעא. הרמז בזה על מדת היסוד וזה דאחיד בשמיא וארעא כי הצי"ע הוא הצנור להוריד השפע מלמעלה למטה לעוה"ז. ובזה י"ל בפי' הגמרא ב"ב תא ואחוי לך היכי דנשקי שמיא וארעא. לכאורה הוא מן הנמנע כי השמים מסבבים ככדור ואינם נוגעים כלל בארץ. אך הכוונה בזה דנשקי שמיא וארעא הוא הצנור ועושה היחוד ביסו"מ ועי"ז באו השפעות לעולם. וז"ש אלה תולדו' השמים והארץ בהברא"ם באברה"ם כי הוא הי' הצי"ע. וזה הרמז בקריעת י"ס כתיב ויבקעו המים אותיות יעקב באמצע וב' ווין לרמז עפ"י מ"ש שכינתא תתעטר כו' בווין תתקטר כי השכינה מתקשרת עם הצי"ע ועי"ז מתעורר רחמים וחסדים. וא"ו עם א' באמצע עולה י"ג רמז לי"ג מכילין דרחמי וכאשר השפע יורד ע"י הצי"ע הולך במשור לכנ"י ולא יבוזו הקליפות. וזה כל הזן אינו מפסיד. לפי הידוע כל רומז על בחי' צי"ע כמ"ש ויכלכל יוסף ב' פעמים כל. וזה כל הזן אינו מפסיד ללכת להחיצונים. וז"ש כל מקדש שביעי כו' שכרו הרבה מאד על פי פעלו. תיבת כל אין לו פירוש דהול"ל המקדש שביעי. אך הרמז על מעלת הצי"ע הוא המקדש שביעי כי השבת הואג"כ בחי'היסוד. וז"ש אשרי אנוש יעשה זאת כל שומר שבת מחללו. הפי' בזה יעשה זאת לתקן בחי' יסוד ולעשות היחוד ביסו"מ זאת רומז לשכינה הקדושה וע"י זה שומר שבת כי שניהם יחדיו המה כלולים כאחד השבת והצדיק בבחי' היסוד. וזה שומר ידו מעשות כל רע. יד"ו עולה יו"ד עולם החכמה. וזהו על פי פעלו ע"ל עולה מאה הם מאה ברכאין הנשפעים ע"י הצי"ע. פ"י עולה ג"כ צ'. כי על ידי הצדיק יורדים ההשפעות והברכות לכנ"י. וזה פי צדוק יהגה חכמה. כי הוא השומר ידו עולם החכמה. ונחזור לביאור הפסוק. האזינו השמים ואדברה. בחי' הצדיק אשר על ידו ודיבורו עושה היחוד כמ"ש ראוה מדברת. ואדבר"ה אותיות אדבר ו"ה כי עושה היחוד בו"ה ע"י דבורו בקדושה. ותשמע הארץ אמרי פי. כי עושה היחוד יסו"מ. הארץ רומז לשכינה הקדושה וזה ותשמע הארץ אמרי פי ע"י הצדיק שדבורו בקדושה עושה היחוד ומוריד כל השפעות טובות:
א"י <b>האזינו השמים כו'.</b> הנ"ל לבאר עפ"י המד"ר בשעה שדבר משה השתיק העליונים ותחתוני' וז"פ אלה הדברים אשר דבר משה. פי' בשעה שדבר משה לא הי' נשמע שום דבור בעולם זולת דיבורו של משה לבדו כמו במתן תורה שלא הי' שום עוף מצפצף בשעה שהי' יוצא הדבור מפי הגבורה כן בשעת דבורו של משה השתיק העליונים ותחתונים. והענין בזה נראה דכתי' בדבר ה' שמים נעשו נמצא בשעה שאמר הקב"ה יהי רקיע לא הי' אז שום דבור מקודם כי בזה הדיבור נעשה הרקיע כן ג"כ במ"ת עשרת הדברות הם נגד עשרה מאמרות שנברא העולם וכל העולם הי' תולה על מ"ת כמ"ש עמודי השמים ירופפו ועמדו במאמרו לכן גם במ"ת השתיק כל הדיבורים כנ"ל. ולזה ג"כ במאמר משה השתיק כל העליונים כידוע דברי הזוה"ק על כל מי שזוכה לחדש דבר תורה לאמיתה בורא שמי' חדשים. ולזה השתיק במאמרו ג"כ כל הדיבורים מכל העולם כנ"ל. ובזה י"ל האזינו השמים ואדברה. פי' אם האדם הוא במדריגה זו שיאזינו השמים וישתקו בקול אשר ידבר אז ותשמע הארץ אמרי פי ויעשו דבריו פרי למעלה ושורש למטה ויכנסו הדברי' באזני השומעי' ותשמע לשון קבלה יאזינו ויקבלו דבריו לשמור ולעשות ככל אשר ידבר.
<b>האזינו השמים ואדברה ותשמע הארץ אמרי פי.</b> הנה שמים וארץ רמוז ליחוד זו"נ וזה שאמר משרע"ה כי כל מה שאדברה וכל אמרי פי הם בבחי' היחוד של שמים וארץ הם זו"נ וזה שנקראים יחד. ומבחי' השמים דכר ואדרבה יוצא השפע. ותשמע הארץ בחי' נוקבא היא מקבלת ולכך יערוף כמטר לקחי כי גם בתורה יוכל להשפיע כל טוב לעולם כמו בתפלה וזהו יערוף כמטר לקחי ובחי' המטר הוא להשפיע חיים וטוב לעולם כן יהי' לקחי להשפיע השפעו' טובות לעולם ע"י היחוד כנ"ל. והבן:
<b>יערוף כמטר לקחי תזל כטל אמרתי.</b> הנראה לרמז בזה עפ"י דברי הס' נועם אלימלך שכ' על מה שאנו רואים הצדיקים המה רופאי חולים וכדומה. ומתרץ כי ע"י לימודם בתורה ומחדשים חדושי אורייתא המה בוראים דברים חדשים לכן אף שנגזר על האדם ח"ו איזו גזירה המה בתורתם ועבודתם מביאים האדם הזה בעולם החדש והוא כאיש אחרכי על אותו העולם לא נגזר כלל הגזירה זו וממילא נתרפא החולה. וז"פ יערוף כמטר לקחי. פי' הלימוד שלי יהי' בקדושה כנ"ל ואז תזל כטל אמרתי. טל העתיד להחיות מתים טל של תחי'. גם אמרתי יהי' בכח כטל להחיות ולרפאות אנוש. אמן:
<b>הצור תמים פעלו כו' צדיק וישר הוא.</b> מצינו בגמ' שאמר ר' שמעון בן יוחאי לבניו לכו אצליהם כי אנשי צורה הם. פי' שהיו שומרים האות ברית קודש ולא היו פוגמים ולא יראו מפחד בלילות. כידוע. כי לינת הלילה פוגם. לכן בקדשים היו צריכין עיבור צורה. פי' להמתין עד שיעבור עליהם לילה ונפגמו מקדושתן. וידוע כח הצדיק גמור כמו אברהם אבינו ע"ה כתי' ותקם את דבריך כי צדיק אתה. פי' שהי' מעורר בכח צדקתו בחי' צדיק שלמעלה כיל"ח. כמ"ש עתיד הקב"ה להנחיל לכל צדיק וצדיק. פי' שהצדיק שלמטה מעורר הצדיק שלמעלה. וזה דאי' יסוד צדיק בשבעה נעלם כו' צדיק אתה ד'. פי' מעורר הצדיק אתה ד'. אבל בנח שלא הי' כוחו גדול כ"כ כמו אברהם אבינו לכן כתי' איש צדיק תמים הי' בדורותיו פי' שלא הי' רק בדור שלמטה. ונחזור לביאור הכתוב. הצור לשון צורה פי' מי שהוא במדריגה זו שיהי' מבעלי צורה לבל יפגום צורתו. תמים פעלו. כל כוחו הוא שמירת אב"ק הוא מדת תמים. וצדיק כזה יכול לעורר ולהביא כל השפעות שילכו ביושר לכלל ישראל ואל ישלטו רשעי'. וזה צדיק וישר ה"א. פי' מעורר הצדיק שלמעלה שילכו ההשפעות ביושר לכלל ישראל. והבן:
<b>יצרנהו כאישון עינו כו'.</b> ידוע כי עיקר מכל העניני' הוא שמירת העינים חוש הראות כאישון בת עין הנקודה הפנימית אשר הוא כמו מראה הלטושה שקורין [שפיגל] אם האדם מביט בו הוא נראה צורתו בו כולו בתוכו. וזה הרמז בכתוב גודל השמירה שצריך האדם לשמור חוש הראות כמו ששומר אישון בת עינו. האמנם כי הדבר קשה מאד בכח ובפועל כי הוא לא אפשר ולא קמכוון עכ"ז האדם צריך לעשו' מה שביכולתו ואז מסייעין אותו מן השמים כמ"ש ורגלי חסידיו ישמור גם כשאדם עוסק במו"מ צריך שמירה מעולה. וזה בא מחמת יראת שמים. כי אותיות ראי' עולה יראה כמ"ש כדרך שבא לראית כך בא ליראות. וזה הרמז בדברי רז"ל שמור לי ואני אשמור לך שומר שכר. אם אתה שומר מה שנוגע לי כידוע לי"ח כי עיקר תיקון אחר שבירת הכלים הוא מבחי' העינים. ואני אשמור לך כמ"ש יצרנהו כאישון עינו. ר"ל שהקב"ה שומר את האדם השומר אישון עינו כנ"ל כמ"ש ה' שומרך כו' ועל דבר זה עודנו נקרא שומר שכר כי עתיד עוד לקבל שכרו משלם. וז"ש צור ישראל קומה בעזרת ישראל. כי ע"י התעוררת בנ"י המה עוזרים לתיקון קומ"ה שלימה כמבואר במ"א. וז"ש להלן ימצאהו בארץ מדבר. כמ"ש בלעם וירא ישראל שוכן לשבטיו שלא היו פתחיהן מכוונין זה נגד זה שהיו זהירין מהסתכלות בבית שאינו שלו כי היזק ראי' שמי' היזק לכן הצדיקים נקראים עיני העדה שהם שומרים את הדור בבחי' הראות לבל הבט ברע ח"ו. ובזה פרשתי בפ' וילך. ויקרא משה ליהושע ויאמר אליו לעיני העדה חזק ואמץ. פי' שיתחזק בזה הענין לזרז אותם בשמירת העינים. וזה שמסיים התורה אשר עשה משה לעיני כל ישראל . פי' שהי' מתקן אותם בבחי' הראות כנ"ל.
<b>לו חכמו ישכילו זאת.</b> יבואר עפ"י מ"ש בפ' כי אם הלחם אשר הוא אוכל. לחם גימ' ע"ח כמנין מזל"א גימ' ג' הויו"ת כי לא בזכותא תליא מילתא רק במזלא תליא. וכתי' זאת החי' אשר תאכלו. ופרשנו זאת רומז על השכינה הקדושה. וזאת אשר דבר להם אביהם. וזאת הברכה אשר ברך משה. פי' שברך אותם בזאת שיתברכו עם השכינה הקדושה. וזה ג"כ זאת החי' אשר תאכלו. כי באדם יש בו ה' חלקים בנשמה "נפש "רוח "נשמה "יחידה "חי'. וחלק יחידה לאו כל אדם זוכה רק לחלק חי'. אדם הוא אותיות דם ואות א' רומז ליחידו של עולם. וז"ש וזאת החי' אשר תאכלו שיהי' האכילה ושפע פרנסתו מהשכינה מסטרא דקדושה כמ"ש דוד המלך ע"ה תערוך לפני שולחן נגד צוררי אך טוב וחסד ירדפוני. כי כאשר המאכל הוא מסטרא דקדושה המאכל הוא כמו סם חיים בקרבו ומסייעו לעבודת הבורא ב"ה כמ"ש אך טוב וחסד ירדפוני. פי' שירדוף אחר הטוב ולעשות חסד כמ"ש ואכלת ושבעת וברכת כו'. אמנם לא כן הוא כאשר האדם יונק ח"ו שפע פרנסתו מסט"א אזי המאכל הוא מטמטם את לבבו ומביאו לידי תאוות רעות ח"ו. וז"ש יעקב אבינו לבניו טרוף טורף יוסף חו' רעה אכלתהו. שהי' ירא מאד שלא יטמטם את לבבו משפע של מצרים שהוא מסט"א. וזה טרוף טורף יוסף שהשפע והטרף שלו. חי' רעה אכלתהו החיות שלו יהי' מסט"א. וז"ש ויברך ה' את בית המצרי בגלל יוסף כדי שיהי' חיות השפעתו מסטרא דקדושה. וכן גבי לבן כתיב ויברכני ה' בגללך. כדי שיהי' נהנה מסטרא דקדושה. וזה שמרמז הכ' להבדיל בין הקודש לחול בין הטמא לטהור ובין החי' הנאכלת ובין החי' אשר לא תאכל. שצריך לשמור מהשפע אשר אינט מסטרא דקדושה. וזה הסוד גלה לנו קדוש עליון הבעש"ט ז"ל שיהי' ארוחת שלחנו עם הנלווים אליו כדי להשפיע להם השפע מסטרא דקדושה. וז"ש כל הנהנה מסעודה שת"ח מסובים בה כאלו נהנה מזיו השכינה. כי כאשר נהנה פ"א מסעודה של הצדיק שנקרא כל אזי מביא כח לסטרא דקדושה להביא השפע מהקדושה ונהנה מזיו השכינה. וז"פ כי אם הלחם אשר הוא אוכל. פי' שהלחם של יוסף הי' מעולם הנסתר שנקרא הוא כמ"ש ממקומו הוא יפן ברחמים ולא הי' נהנה משפע של מצרי כי הברכה הי' שורה עבורו כמ"ש בגלל יוסף. וזה הרמז בפ' זו לו חכמו ישכילו זאת. אם היו זוכים לחכמה כמ"ש והחכמה תחיה את בעלי' וכאשר יבא לבחי' עולם החכמה כמ"ש ביוסף כי בן זקונים הוא לו שהמשיך השפע מעולם הזקנה. ישכילו זאת. פי' ימשיכו ההשפעות מסטרא דקדושה הנקראת זאת. וזאת הברכה. שברך אותם בזאת היא השכינה והבן:
<b>ויאמר אליהם שימו לבבכם לכל הדברים כו' כי לא דבר ריק הוא מכם.</b> יבואר עפ"י מ"ש ובטובו מחדש בכל יום תמיד מעשה בראשית. מ"ש במדרש בתחלה עלה במחשבה לברא את העולם במדה"ד ולבסוף שיתף מדה"ר למדה"ד. ידוע כי קודם בריאת העולם הי' אור א"ם ב"ה ממלא כל חלל העולמות לית אתר פנוי מיני'. אך כאשר עלה ברצונו הפשוט לברא את העולם צמצם כביכול את אורו והניח מקום חלל לבריאת העולמות להיות בבחי' גבול . וז"ש שתפו מדה"ר למדה"ד כי הצמצום הוא בחי' מדה"ד. אך במדה"ד ג"כ לא הי'העולם להתקיים עד שגם מדה"ר מופיע אורו ושפע לכל העולמות. וז"ש ג"כ ובטובו מחדש בכל יום כו' כי גם אצל כל אדם הוא כן בכל עת אשר לבבו פונה ח"ו מעבודת הבורא ב"ה ומתלמוד תורה הוא בבחי' הצמצום ומביא ח"ו למדה"ד. וז"ש כי לא דבר אם אינו מדבר בד"ת ופונה ח"ו מעבודת הבורא. הוא כביכול ריק מכם. כי כל התורה הוא מכם ששים ריבוא אותיות בתורה כנגד ששים רבוא נשמות מישראל. ומחמת ביטולו מהתורה מתרוקן האות שלו מהתורה והוא ריק. וזהו בחי' הצמצום הוא מדה"ד אך גם מדה"ר משותף למדה"ד. כי כאשר האדם מצדיק את מעשיו וחוזר לעבודתו ית"ש אזי מעורר מדה"ר להיות קיום העולם כי האדם הוא עולם קטן לכן מחדש בכל יום מעשה בראשית. כדכתיב רם על כל גוים ה'. פי' מאומ"ה הוא רם מהם. אבל אצל בנ"י כתיב ושכנתי בתוכם. שקדושתו הוא כביכול בתוכם. וז"ש בבריאת העולם והארץ היתה תהו ובוהו וחשך כו' מחמת צמצום האור א"ם ב"ה כביכול. ויאמר אלהים יהי אור ויהי אור. שהתורה נקראת אור וממילא כשאדם עוסק בתורה ממשיך האור א"ס לכל העולמות. וזהו בחי' מדה"ר. וז"ש המאיר לארץ ולדרים עליה ברחמים ובטובו מחדש כו' זהו התורה. כשאדם מתעורר להגות בתורה הוא מחדש בטובו לעורר מדה"ר לקיום העולם. וזה הרמז בפ' זו שימו לבבכם כו' כי לא דבר ריק הוא מכם. כאשר לא תדברו בד"ת אזי כביכול הוא ריק מכם. ר"ל מסלק רצונו הפשוט מדה"ר ומתעורר ח"ו מדה"ד. לכן תשימו לבבכם להגות בתורת ה' יומם ולילה. אכי"ר:

וזאת הברכה

<b>וזאת הברכה אשר ברך משה איש האלהים את בני ישראל וגו'.</b> בדרך רמז ונקדים הפסוק. וירא ראשית לו. כי שם חלקת מחוקק ספון וגו'. צדקת ה' עשה ומשפטיו עם ישראל. דהנה אי' בזוה"ק על פסוק "מה שהיה "הוא שיהי' דזה קאי על משה רבינו כי ר"ת "מה שהיה "הוא וגו' הוא משה. וכן הוא בתיקונים, דהנה משרע"ה הוא דגל התורה. בשעה שקבל משה רבינו התורה מסיני היתה בקבלה הזאת קבלת אחריות שקבל עליו על מהימנותא דילי' שיראה להתאמץ בדבר שישראל יקיימו התורה לעולם. לא מיבעיא בימיו ראה ראינו מה שעשה עם ישראל אף גם אחר מותו קבל עליו לבא בגלגולים לצדיקי הדור. ולכל אדם הרוצה לקבל עליו עול מלכות שמים. וכמבואר בס' הגלגולים על משה. [וז"ש בגמ' משה שפיר קאמרת]. וזה ג"כ פי' הפסוק (בשמואל ב) על שאול ויהונתן בחייהם ובמותם לא נפרדו. שאף אחר מותם אינם נפרדים מבני ישראל ועיקר בדרך הזה הוא נשמת משה רבינו כמו שמבואר בכתבי האר"י ז"ל על משנה כל העוסק בתורה לשמה לשמה הוא אותיות למש"ה. שבשעה שאדם עוסק בתורה לשמה נתעברה עמו נשמת משה ומסייעו לו ללמוד וללמד לשמור ולעשות. ובזה פי' האר"י ומגלין לו רזי תורה. שזה קאי על נשמת הצדיקים שבאים לעוה"ז לסייעו בעבודת הבורא. ובזה פרשתי הפסוק בפ' פקודי. ככל אשר צוה ה' את משה כן עשו בני ישראל את כל העבודה. וירא משה את המלאכה והנה עשו אותה כאשר צוה ה' כן עשו ויברך אותם משה ע"כ. לכאורה כפל הדברים כן עשו וגו' שני פעמים. והנה יש לרמז בפסוק הזה. שהפסוק הזה נוקב והולך עד סוף כל הדורות שכל מה שיעשו בני ישראל אף לאחר מות משה הכל הוא מכח משה. שהוא נכנס במחשבה של ישראל ללמוד וללמד. ומבאר הפסוק שבני ישראל עשו וגו' שזה נאמר על כל הדורות מה שבני ישראל עשו כאשר צוה ה' הוא משום וירא משה את המלאכה. שמשה רבינו רואה שהמלאכה תהא נגמרת בקדושה בלי שום מחשבה זרה שבעולם. ושלא יהא שום מניעה לבנ"י ח"ו. שלא תופר עבודתם. וזה הוא משום. וירא משה את המלאכה והנה עשו אותה כאשר צוה ה'. ויברך אותם משה. תיכף לת"ח ברכה שנשמת משה הוא בכל בנ"י בשעה שלומדים ומתפללים. ובשעה שעושים מצות. ממילא מברך אותם בכל טוב. ויהי רצון שתשרה שכינה במעשי ידיכם. שהברכות יהיו נמשכים משכינה בכל מקום אשר אזכיר את שמי אבא אליך וברכתיך. וז"פ הפ' וירא ראשית לו. קאי על משה רבינו. שמשה רבינו הסתכל על ראשית הבריאה לתקן הדברים על מכונם. ולקיים מעשה בראשית. בשביל ישראל שנקראו ראשית בשביל התורה שנקראת ראשית בשביל משה שנקרא ראשית כמו שדרשו רז"ל קבל עליו לתקן הכל. ולזה קבל עליו לבא לעולם בתוך בנ"י בסוד העיבור ולסייע את בנ"י. ולזה רמז משרע"ה בתורה ויתעבר ה' בי למענכם וגו'. דהיינו שיהי' נכנס בסוד העיבור לעולם. וז"פ כי שם חלקת מחקק ספון היינו נשמת משה הוא טמון וספון בתוך בני ישראל ויתא ראשי העם. שבתחלה נתעבר בתוך הצדיקי הדור כמבואר בכתבי האר"י ואחר כך נתפשט בכל ישראל. ולזה אמר צדקת ה' עשה ומשפטיו עם ישראל. ולזה בא בסוד העיבור כדי לסייע את בני ישראל מחק"ק גימ' רמ"ח שבא הסיוע של משה רבינו בכל רמ"ח מ"ע. וזה צדקת ה' היינו מצות עשה שמזה בא צדקת ה' לבנ"י, ומשפטיו היינו הלא תעשה שנקראים משפטים עם ישראל. לא מיבעיא בימיו כל מה שעשה משרע"ה מצוה ותורה עשה בשם כל ישראל היתה כוונתו בשעת עשיית המצוה ולימוד תורה שגם בנ"י יעשו כן עם מחשבו' קדושות. אף גם לאחר מותו פועל ישועות בקרב הארץ וזהו עם ישראל. ובזה פרשתי בפ' וילך משה וידבר את הדברים האלה אל כל ישראל. התורה מרמזת כנ"ל. אף שהלך לעולמו לעולמות העליונים וידבר את כל הדברים האלה אל כל ישראל. וזה ג"כ הפי' ויביאו המשכן אל משה, ופרש"י שלא היו יכולין להקים את המשכן עד שבא משה ויקם משה את המשכן. היינו כנ"ל שלולי משה עמד בפרץ לפניו שלא היו יכולים בנ"י לגמור שום עבודה אם לא בצדקת הנשמות שבאו מלמעלה לסייע את בנ"י. וזה הפי' הפ' שהתחלנו. וזאת הברכה אשר ברך משה שתיבת משה נדרש לפניו ולאחריו. שמשה רבינו ברך אותם. מש"ה איש האלהים את בני ישראל. הבטיח להם שלעולם יהי' עמהם אף לאחר מותו. ויסייע להם שישמרו תומ"צ: (מכתי"ק)
<b>שמח זבולן בצאתך ויששכר באהליך עמים הר יקראו וגו'.</b> במד"ר זבולן היה עוסק בפרקמטיא וממציא מזון לשבט יששכר והם היו עוסקים בתורה. וברש"י ע"י פרקמטיא של זבולן תגרי אומות באים אל ארצו וכו' ועי"כ נתגיירו ע"ש. להבין דבריהם כי נשים לב אל עסק מו"מ של שבט זבולן איך יפטרו א"ע מתלמוד תורה עבור אשר יספקו מים ומזון לאחיהם שבט יששכר הלא ת"ת דגופא עדיף. האמנם מי אשר לא חלק לו אלקים בבינה וענין הלימוד. אך זה חלקו להיותו מחזיק בידי לומדי תורה להספיק להם כל צרכיהם אבל האיש אשר בכוחו לעסוק בתורה צריך לשקוד על דלתותיה תמיד ולא יאמר לפני המלאך כי שגגה הוא ואנוס על טרפו ובקשת הפרנסה בעוה"ז. אך הנראה בכוונת הענין כי כבר נודע בהאר"י ז"ל אשר כל עיקר עבודתינו בעוה"ז אחר קלקול אדם הראשון הוא להעלות כל ניצוצי הקדושה המפוזרים ולתקן הנשמות המובלעים בין החיצונים. כי עשוקים הם בידי קליפות ומחכים ומצפים תמיד לצאת לאור ולשוב אל הקדושה. ועד"ז הוא כל כוונת האכילה והת"ת והמצות אשר זה הוא תיקון כבוד העליון. וזה ענין הת"ת נקרא עסק כמ"ש לעסוק בדברי תורה כי זהו ענין עסק שנותן לחבירו מחיר החפץ ומקבל החפץ ממנו. כן בדרך לימוד התורה שרוצה ללמד לאחרי' אשר לא ידעו דרכי ה' צריך לעשות עמהם בדרך עסק הזה להשפיע להם כל טוב בעוה"ז ועי"כ ימשוך את לבם לקרבם אל ה' כי באמת כל איש ואיש מבנ"י יש בו ני"ק נסתרים בקרבו אך צריך לעוררם ולהבעירם להוציאם לאורה, ועי"ז אשר הצדיק הדור משפיע להם כל טוב יוציא מהם הני"ק הנסתרים בקרבם ויעלם לה' לעבודתו ית"ש. וכן הוא מבואר בגמ' אצל ר"י שהיה מכריז מאן בעי סמא דחייא ואח"כ הוציא להם ספר תהלים כו' כי בתחלה המשיך לבבם בעניני חיי עוה"ז ואח"כ הוציא להם ספר תהלים להשיבם לעבודת ה' הנצחי. וכן הוא בזוה"ק פ' לך בס"ת אצל ר' אבא שהבטיח לאותו רווק עותרא בגין למעסק באורייתא ואח"כ מעצמו שם אל לבו כי לא טוב ללמוד עבור העשירות רק לכבוד הש"י באמת. והוא הדבר שבארנו כי צריך לעשות התחכמות ותחבולות להוציא לאור הני"ק הנסתרים בקרב המון עם להמשיכם בדרך עסק כנ"ל. וכל המופתים ונסים אשר יעשו הצדיקים לעיני העם הוא עד"ז להמשיך לבבם ולקרבם אל ה' וז"ש לעסוק בדברי תורה לשון עסק כנ"ל. וז"ש בגמ' כל העוסק בתורה ובגמ"ח פי' כי צריך לעשות גמ"ח עם התורה לגמול חסד עם חבירו להשפיעו כ"ט למען ישיב לבבו לתורה כנ"ל. ועד"ז הי' ענין א"א ע"ה שהכניס את האורחים ונתן להם מאכל ומשקה ואח"כ נתגיירו אצלו כמ"ש ואת הנפש אשר עשו בחרן שהוציא לאור כל הני"ק הנסתרים בהם כי זהו ענין הגרים מחמת הנשמות הקדושו העשוקות היוצאים לאורה. וזהו שנצטוה לך לך מארצך להחיות הנפשות העשוקות בארץ אשר אראך כיל"ח. וז"ש רז"ל אצל נח שאלו הי' בדורו של אברהם לא היה נחשב לכלום כי נח לא עשה כן לתקן בני דורו לעשותם גרים רק אצל א"א נתגיירו רבים. אמנם עוד יש בחי' העלאת ני"ק אשר בעלות הני"ק יתבטל האדם לגמרי ויכלה ויאבד כמ"ש בגמ' יהיב עיניה בו ונעשה גל של עצמות ר"ל ע"י נתינת עיניך בו המשיך והעלה הני"ק מקרבו שזה היה כל החיות שלו וממילא נעשה גל של עצמות. וזה הי' ג"כ ענין המרגלים שאמרו בכ"מ שעברנו מצאנו קוברי מתים. כי בכל מקום שעבר יהושע וכלב ונתנו עיניהם בהכנענים העלו חיותם מהם ונשארו פגרים מתים. וז"ש כי לחמנו הם נאכלם כלחם בבחי' העלאת הני"ק של אכילת לחם. וז"ש ואכלת את כל וגו' כנ"ל. נחזור לעניננו כי זהו הכוונה בעבודת ה' להעלות הנפשות העשוקות בידי הקליפות. והנה כזה הי' ענין כל שבט זבולון בפרקמטיא שהמשיכו אליהם תגרי אומרת ונתנו להם סחורה בזול רעי"כ קרבו את לבם לעבודת ה' כי העלו כל הני"ק הנסתרים בהם ונתגיירו שם. וזהו עמים הר יקראו שנקראו לבא שם להתגייר. ושם יזבחו זבחי צדק קרבנות לשמים. וז"ש בפ' וישלח. האנשים ההמה שלימים הם אתנו וגו' ואת הארץ תסחרו. ר"ל השלימות שלהם הוא אתנו ע"י והארץ תסחרו כי על ידי המשא ומתן אתנו המה מוציאים הני"ק מאתנו ונבא לשלימות הנכון. וז"ש בשופטים זבולן עם חר"ף נפשו למות. חר"ף אותיו' רפ"ח ני"ק אשר מסר נפשו כל הימים להעלות הרפ"ח ני"ק. ובזה שמח זבולן בצאתך בהעבדות שלך. ויששכר באהלך. בשבתך בבית ה' כל הימים:
חזק בריך רחמנא דסייען

על הזמנים ומועדים

הקדמה

<b>מבוא השער</b>
(תהילים ס״ח:י״ב) ד' יתן אומר המבשרות צבא רב. לפי הידוע אם בני אדם רוצים לשמוע דברי תורה מאדם צדיק אזי הקב"ה משפיע להצדיק דברי תורה ונעשה כמעיין המתגבר. וזהו ד' יתן אומר. באם הצדיק אומר לצבא רב. ולזה קפיד ר' אליעזר (בחג השבעות) כדאי' במס' ביצה דף ט"ו ע"ב. (דהנה בשבועות הוא זמן מתן תורתנו ואז הת"ח הם מקבלים התורה מחדש) ויותר מה שהיו אצל הדרשה והיו רוצים לשמוע הי' לו השפעה יותר ויותר לכך קפיד ביציאתם. וז"פ מתלמידי יותר מכולם. ולזה מצינו קפידא בתלמידים שהלכו מאביי לרבא. וז"פ תשובת משה רבינו ע"ה ליתרו כי יהי' להם דבר בא אלי. היינו שהתורות שהיו מוכנים לבא להם שכל ישראל יש להם חלק בתורה כידוע. וזה כי יהיה להם דבר היינו בא אלי התורה מקודם. וזה הריווח שלי והודעתי את חוקי האלהים ואת תורותיו: <small>(העתקה מכי"ק)</small>
במס' חגיגה דף י"ג ע"א. אמר לי' ר' אסי תא ואגמרך במעשה מרכבה. א"ל אי זכאי גמירתא מר' יוחנן רבך. הנ"ל בזה דהנה זהו כח ועוצם קדושת הצדיקים אשר מעולם להיותם דבוק בהתלמידים הבאים אחריהם כל ימיהם ובחייהם ובמותם לא נפרדו מתלמידיהם ונראים אליהם לגלות להם רזי התורה ממה שקבלו למעלה כמו שמצינו כמה פעמים בזוה"ק. וזה שרמז הכתוב ולמדתם אותם את בניכם ופרש"י אלו התלמידים כי אמנם כח התלמיד דבוק בהרב יותר מהבן אצל אביו כי זהו המקיימו בשני העולמות. וזהו ולמדתם אותם את בניכם לדבר בם ר"ל לדבר בתוכם תמיד מתוך גרונם וללמוד עמהם גם בשבתך בביתך מקום רחוק מהתלמיד גם שם תופע עליו נהרה. וכן בלכתך בדרך וכן בשכבך בקבר תדבר עם התלמיד ובקומך בתחיית המתים כמו שדרשו רז"ל בשכבך תשמור עליך ע"ש. וזהו שנא' באברהם כי ידעתיו למען אשר יצוה את בניו ואת ביתו אחריו פי' אחריו גם אחר הסתלקותו מעולם הזה עוד יצוה את בניו ושוקד ובא אל צדיקי הדור ללמדם. וז"ש ר"א אי זכאי הוה גמירתא מר' יוחנן רבך ר"ל אם זכיתי הי' בא ר' יוחנן בעצמו מעולם העליון ללמדני כמו שמצינו כמה פעמים בזוהר הקדוש ע"ש. וזהו פי' הענין במס' אבות אנטיגנוס איש סוכו קבל משמעון הצדיק הוא היה אומר כו'. לכאורה צריך להבין הלא אנטיגנוס לא היה אומר אותן הדברים שקבל משמעון הצדיק רק דברים אחרים. גם מה שמצינו בכל מסכת אבות הלשון הוא היה אומר. אך לפי הנ"ל ניחא כי המס' זאת נקראת אבות רמז על הצדיקים שנקראו אבות והם המדברים בתוך התלמידים שהם בנים כנ"ל. וז"ש קבל משמעון הצדיק הוא היה אומר פי' שמעון הצדיק היה אומר דבר זה. וכן כל הוא היה אומר קאי על רבו שדבר עמו אחר פטירתו. וז"פ הפ' וילך משה וידבר את הדברים האלה כו' עפ"י מ"ש בתקוני זוהר כי משה אתפשטותא בכל דרא. ובכל צדיק הדור מתנוצץ בו מקדושת משה רבינו ע"ה באותו הזמן ובאותו השעה. וזה וילך משה גם בעת שהלך לעולם העליון וידבר את הדברים. הרי כוחו עודנו כאלו הוא עומד ומדבר עמהם. וז"פ הפ' כי ידעתי אחרי מותי כי השחת תשחיתון כו'. לכאורה יקשה הלא הידיעה הזאת היא עפ"י רוה"ק תבטל מהם הבחירה לטובה. אך הפי' בזה כנ"ל כי אמר להם אשר גם אחרי הסתלקותו מהם אדע אם השחת תשחיתון ח"ו כי במותו לא כהתה עינו. פי' גם אחרי מות משה רעיא מהימנא לא כהתה עינו מלהסתכל תמיד בישראל לטוב להם:
וז"פ הפ' והיתה נפש אדוני צרורה בצרור החיים כו'. דהנה כבר נתבאר בזוהר הקדוש סוד השארת הנפש של הצדיקים בעולם הזה ורוחם ונשמתם עולה למעלה וזהו לטובת החיים בעולם הזה כדי שיהיה להם התקשרות מה עם החיים בעולם הזה לדעת כל אשר יעשון ולהרגיש בצערם ולהתפלל עליהם כי עיקר קיום החיים בעולם הזה הוא רק ע"י הזכות והתפלות של אבותינו הראשונים והקדושים אשר מעולם שהם מקושרים עם ישראל בכל מקומות מושבותם וכשישראל הם בטובה האבות שמחים עמהם כמבו' ברש"י ויוציאך בפניו בפני האבות. ובזוהר הקדוש וירא ישראל ישראל סבא וכן כתיב יגל יעקב ישמח ישראל. וכדאי' במד"ר שאמר הקב"ה למשה לך ובשר להאבות שאני מנחיל לישראל את הארץ. וז"פ מכלכל חיים בחסד מחיה מתים. פי' כאשר הש"י ב"ה מכלכל החיים בזה מחיה מתים שיש להם נחת רוח וחיות ע"י הטובה שבאה לישראל וכן ע"י שסומך נופלים ורופא חולים ומתיר אסורים בזה מקיים אמונתו לישיני עפר ששמחים באמונתם כי נתקבלה תפלתם. וז"פ מלך ממית ומחיה ומצמיח ישועה אע"פ שממית מ"מ מחיה אותם ע"י שמצמיח ישועה להחיים. אמנם עוד יש דרך וענין אחר כמו שמבואר למעלה כי השארת הנפש בין החיים הוא להתדבק עמהם להורותם וללמדם שהם מתעוררים בסוד היחוד נר"נ והם שבים ובאים להתלמידים אחריהם לגלות להם סודות ורזין דאורייתא מעולמות העליונים כנ"ל וז"פ והיתה נפש אדוני צרורה בצרור החיים בעולם הזה בין החיים כנ"ל. וזה הענין דאמרינן בכתובות פרק הנושא דף ק"ג אצל פטירת רבינו הקדוש שאמרו כל מאן דאמר נח נפשיה דרבי ידקר בחרב. והוא קשה להבין מה בכך אם לא יאמר סוף הדבר להתגלות. אכן כדברינו ניחא כי אמנם כבר נודע כי הצדיקים אין להם מנוחה גם בעה"ב כי תמיד הם שבים ללכת לבא אל התלמידים אשר בעולם הזה ללמדם דרכי השם וכאשר באמת נראה הדבר אצל רבי כי כל בי שמשי הוה אתי לביתי' מעולם העליון ולכך כל מאן דאמר נח נפשי' דרבי ר"ל שהוא במנוחתו בעוה"ב הנה זהו מורה על פחיתת מדריגתו כי לא בא לעולם הזה כנ"ל לכן ידקר כו'. וזהו ג"כ הענין בגמ' ברכות דף מ"ג כי נח נפשיה דרב אזלו תלמידיו בתריה כי הדרו יתבי וקאכלי קא מבעי' להו הסבו מאי כו' לא הוה בידיהו קם ר' אדא בר אהבה אהדר קרעי' לאחורי' וקרע קריעה אחרת אמר נח נפשי' דרב וברכת מזונא לא גמרינן. ויש להבין למה קרע קריעה אחרת הזאת. אך הכוונה כנ"ל כי בתחילה כאשר נסתלק רב מהם סברו כי עוד ישוב אליהם להורותם כנ"ל אך כאשר ראו כי לא ידעו ההלכה הבינו כי נח נפשי' דרב ר"ל בא אל מקום מנוחתו כבוד ולא ישוב אליהם כי נעלמה ההלכה מהם ואינו מזכירם לכך אז קרע קריעה אחרת כי בשעה הזאת נצטערו עד מאד אשר לא הגיעו למדריגה הזאת שיבא אליהם רבם הגדול כנ"ל:
תהלים מ"ט אל תירא כי יעשיר איש כי ירבה כבוד ביתו כי לא במותו יקח הכל כו'. יל"ד. א' מהו אל תירא מהו היראה אם יעשיר אדם. ואם יש לירא מאדם רשע העשיר. מהו יועיל שבמותו לא יקח הכל הלא בחייו עושה כל הרשעות שבעולם. ב' כי לא במותו יקח הכל. דמשמע הא מחצית יקח. אך הנראה דזה קאי על הצדיקים במיתתם שגדולים יותר מבחייהם שהעולם יראים שבחייו היה מגין על הדור ולאחר מיתה לוקח כל הזכיות. ע"ז קאמר אך אלהים יפדה נפשי כי יקחני סלה זה מדת טובו. ובזה אל תירא כי יעשיר איש. איש הוא במדריגה העליונה כמ"ש אשרי האיש. תפלה למשה איש האלהים. ד' איש מלחמה. דהיינו שיהיה עשיר בעוה"ב וירבה שם כבוד ביתו. לא תירא מזה. כי לא במותו יקח הכל כי נפשו בחייו יברך וכו' ויודוך כי תטיב לך: <small>(מכי"ק)</small>
כי ימכר לך אחיך העברי וכו' ועבדך שש שנים. היינו שיש צדיקים שמגולגלים לתקן הדור על שלא הוכיחו בדורות הראשונים. שש שנים. היינו ששים שנים דהיינו שש עשיריות כמ"ש האלשי"ך בפ' משפטים. חפשי מעמך. כיון שמת נעשה חפשי מן המצות. לא תשלחנו ריקם. העניק תעניק לו. שצריך האדם להתפלל עבור הצדיק. לא יקשה בעיניך בשלחך אותו כי משנה ש כר שכיר עבדך. דהיינו מלבד מה שלוקח שכר מצות עמו. גם המצות שעשה בעולם הזה נשארים בעולם הזה להגן על הדור כמ"ש זכור לעבדך לאברהם כו'. וזה משנה שכר שכיר עבדך דהיינו כמו משנה לחם. וברכך ד' אלהיך בכל אשר תעשה. והבן: (ומכי"ק)
תהלים פ"ו אודך ד' אלהי בכל לבבי כי חסדך גדול עלי והצלת נפשי משאול תחתיה כו'. הנ"ל דהנה הנפש אם היא לבדה בלא רוח אז היא בלא חיות הקדושה רק נפש הבהמיות. ונפש כי תחטא. נפש"י גימ' מ"ת. רק רוח הקדושה הוא ע"י חיות התורה שהיא מתנוצ' בו היא נותנת חיים לו כמ"ש תורת חיים. וז"ש איש אשר רוח בו שהוא רוח חיים העליון ע"י התורה. וע"ז כתי' והיתה נפש אדוני צרורה בצרור החיים שהוא בחי' רוח חיים העליון כנ"ל. ולכך כתי' אצל הנפש נחלה עבר על נפשנו וכו' המים הזדונים. נחל"ה הוא בהיות שם נח"ל משפיע לה' תתאה שהיא השכינה בחי' נפש. אזי עברו המים הזדונים. דהנה יש בחי' מים הרעים מים הזדונים שהוא מקום תאוות והתענוגים כמבואר בשער הקדושה להר"ח וויטל. כי מכח המים באים כל התאוות ותענוגים. וזהו כאשר נחלה עבר על נפשנו שהשם נח"ל משפיע מן הקדושה לנפשנו אזי עברו מעלינו המים הזדונים והתאוות רעות כנ"ל. וזהו כי חסדך גדול עלי כאשר ישפיע עלי בחי' מים קדושים של החסדים אז והצלת נפשי משאול תחתי' ויעברו מעלינו המים הזדונים. ועיקר תיקון הנפש הוא מסירות נפש למיתה על קדוש השם. וזהו שנקרא בכ"מ מסירת הנפש ולא מסירת הרוח. וז"ש דוד המלך ע"ה אליך ד' נפשי אשא במסירות נפש כי בך בטחתי לשון דביקות והתקשרות כמ"ש וטח את הבית. ואתם הדבקים בד' אלהיכם חיים כולכם היום. והבן:
במס' שבת דף ל' ע"א. בשעה שרצה שלמה להכניס הארון לבית קדשי קדשים דבקו שערים זה בזה כו' כיון שאמר זכרה לחסדי דוד עבדך מיד נענה באותה שעה נהפכו פני כל שונאי דוד כשולי קדרה וידעו כל העם וכל ישראל שמחל לו כו'. ובתלמוד ירושלמי איתא שלקח שלמה ארונו של דוד והעמיד לפניהם ואז נפתחו. הנראה בביאור הענין הטעם שנפתחו לפני ארונו של דוד. דהנה כבר בארנו במ"א על פ' ויהי עם לבב דוד אבי לבנות בית. הפי' הוא כי שלמה המע"ה התנצל בזה לפני בנ"י שבחיי דוד אביו לא היו צריכין כלל לבנות בהמ"ק על כי הוא היה מקדש ומטהר כל גופו ואיבריו והיו כבחי' בהמ"ק וכליו. וזהו ויהי עם לבב דוד אבי לבנות בית היינו שהבהמ"ק הי' בלבבו. וז"פ ויאמר ד' יען אשר הי' עם לבבך הטיבות כי היה עם לבבך. פי' יען אשר אתה כן במעלה יתירה שכח הבהמ"ק הוא עם לבבך יותר טוב לפני מבנין אשר יבנה שלמה בנך. לכן כתי' להלן בנך אשר יהיה תחתיך הוא. יבנה הבית פי' שהוא לא ישיג מעלתך הגדולה לכן הוא צריך לבנות הבית כמבו' במ"א. וז"ש שמחתי באומרים לי בית ד' נלך. היינו שהי' לו שמחה שאמרו לו כי הוא כמו בית ד' כי הוא המקודש כמו בהמ"ק. נמצא כי מפני שבדוד המלך היה בו כל קדושת בהמ"ק לכן כשראו השערים ארונו נפתחו מיד. גם יוכל לומר שזה שהיה מתפלל דוד המע"ה בחייו באמרו קומה ד' למנוחתך הבהמ"ק נקרא מנוחה כמ"ש כי לא באתם אל המנוחה כו' אתה וארון עוזך היינו להכניס הארון לבהמ"ק:
ומסיים שם בגמ' שנהפכו פני שונאי דוד כשולי הקדרה. ולכאורה צריך להבין באמרו פני שונאי דוד הלא הי' כמה שנים אחר פטירתו וכי יש לומר שהיה לו עוד שונאים אחר פטירתו. אך הנה נ"ל לרמז בזה ג"כ דרך לעבודת הבורא ב"ה להורות דרך הישרה להתקרב א"ע לצדיקי הדור כי גם בזמן דוד המלך ע"ה בחיים חיותו לא היו רוצים לגשת אליו והיו נמצאים כמה שהיו מתלוצצים עליו לכן לא הי' כבודם להתראות לפניו וללמוד ממנו דרכי השם אולם לאחר הסתלקותו כשראו השערים נפתחים לפני ארונו אזי הבינו עוצם קדושתו לזה נהפכו פניהם של שונאי דוד שהיו לו בחייו מחמת שלא היו מכירים כח קדושתו כשולי הקדרה מחמת בשתם שלא נתנו אל לבבם להתחבר עמו. ומכ"ש לאחר שבאו לעולם האמת וראו גודל קדושתו כדאיתא בברייתא דר' ישמעאל. וכזה הענין הוא ג"כ כביכול אצל הבורא ב"ה שנקרא אל מסתתר ובעולם הזה הוא בבחינת הסתרה וכל באי עולם אינם נותנים אל לבם למה באו לעולם ומניחים חיי עולם ועוסקים בצרכי שעה ומה מאד תגדל הבושה בעולם האמת ששם נגלה אלקותו ית"ש ואז יראו ויבינו כי כל ימיהם היו כמתעתעים. אך אז המתים חפשי וכבר אינו באפשרי לתקן מה שקלקל בעולם הזה. א"כ כל איש ילבב בעודו בחיים חיותו יראה לתקן מה שקלקל ולסגל מעשים טובים כדי שיזכה לחיים הנצחי ולחזות בנועם ד'. אכי"ר:
<b>פתיחה</b>
אלה הדברים אשר דבר כבוד אדומ"ו הרב הקדוש מוהר"ש הכהן זלה"ה. ביום ה' בהעלותך י"ד בחודש סיון תרכ"א לפ"ק בהתיסד הבית המדרש החדש יצ"ו תוב"א ובבנין ירושלים בב"א:
והאבן הזאת אשר שמתי מצבה יהיה בית אלהים. הנ"ל דהנה אמרו חכז"ל מנין שהקב"ה מתפלל שנאמר והביאותים אל הר קדשי ושמחתים בבית תפלתי כו'. בית תפלתם לא נאמר אלא בית תפלתי. הרמז הוא דהנה בכל תורה ותפלה שהאדם לומד ומתפלל בעולם הזה הנה מעורר הרצון בכח העליונים דוגמתו ע"י יחודו בכוונה כיל"ח. וע"ז אמר הכתוב לעבדו בכל לבבכם ר"ל שיהי' כביכול הש"י נתפעל ועובד ע"י העבודה שלכם שתהיה בכל לבבכם. וזהו ועבדתם את ד' אלהיכם שכל העולמות הגבוהים העליונים מתעוררים ע"י עבודתכם לעבוד כמוכם. וזה הכוונה בית תפלתם לא נאמר ר"ל אם הבית תפלה הוא רק בית תפלתם שאין בהם כח לעורר למעלה בית התפלה דוגמתו וכמ"ש חז"ל בהמ"ק שלמעלה הוא מכוון כנגד בהמ"ק של מטה. והנה זהו שאמר יעקב אבינו ע"ה והאבן הזאת אשר שמתי מצבה. הרמז של והאבן הוא המשכת הארה והיחוד מעולמות העליונים מבחי' אל"ף לשם ב"ן וזה ו"ה זו"נ אב"ן שהוא היחוד דרך כל העולמות ע"י פעולת הצדיק יעקב אבינו ע"ה כשיסד את האבן במקום בהמ"ק. והנה אמר אשר שמתי מצבה הרמז של מצבה הוא מ"ה צ"ב. מ"ה רמז על היחוד של שם מ"ה. צ"ב הוא ר"ת ב' צדיקים יוסף ובנימין יסו"ד ויסו"נ כיל"ח ע"י שמהם הוא היחוד לעולם והוא שאמר ע"י הפעולות שלמטה יהיה זה בית אלהים שלמעלה כי כמו שנתיסד למטה כן יעשה למעלה כנ"ל. ואמר עוד וכל אשר תתן לי עשר אעשרנו לך. כי הנה ידוע כי הקב"ה כביכול ידו פתוחה להשפיע כל טוב לישראל כאשר מזה היתה תחלת הבריאה להיותו משפיע חסדים טובים לעולם ויכירו הכל את כבוד מלכותו. כי יותר מה שהעגל רוצה לינק פרה רוצה להניק וכאשר השפע באה לעולם הזה הנה מזה בא כביכול נ"ר להש"י ב"ה ושמו ית' נתגדל ונתקדש. וכההיא דאמרינן בקדושין באדם חשוב בההיא הנאה דמקבל מינה מתנה מקודשת כן אנחנו בנ"י החשובים מאד לפני הש"י ע"י קבלת המתנה והשפע מלמעלה נעשה היחוד כנ"ל ולשון מקודשת כמ"ש ונקדשתי בתוך בנ"י וכן שמו קדוש ישראל כי ע"י המשכת השפע מלמעלה נעשה הרצון טוב והיחוד בכל העולמות יותר והוא שכתוב ואני תפלתי לך ד' עת רצון וכאשר ברוב חסדך תעננו הוא באמת ישעך כי בזה אתה רוצה וז"ש וכל אשר תתן לי הנה לנ"ר לפניך ועשר אעשרנו לך כי הכל עשירות ונחת רוח ישוב לך כנ"ל. והבן.
זה אלי ואנוהו. פי' הת"א דין אלהא ואבני ליה מקדש ופי' ואנוהו אעשה לו נוה. הנראה לבאר ענין זה כי מה טובו של בנין בהמ"ק להשתבח בו יותר מכל המצות. אך הנה מבו' בזוהר הקדוש ובספרים כי צורת המשכן וכל מכונתו החצר וההיכל ובית ק"ק המזבח והמנורה והשלחן והארון והתורה אשר בו כולם רומזים על צורת האדם בכלל ובפרט כנודע למעיין בספרים. והנה כאשר האדם מקדש א"ע כל בנין רמ"ח איבריו ושס"ה גידיו הוא בדוגמת הבהמ"ק וממשיך עליו השראת השכינה כדרך שהי' בבהמ"ק כי הלא גם הבהמ"ק עיקר השראת הקדושה הי' ע"י בנ"י שהמשיכו כ"ז. וכמ"ש ועשו לי מקדש ושכנתי בתוכם ולא נאמר בתוכו כי הכל הוא מקדושת בנ"י כנודע. והנה כן כתי' המתגאה על חיות הקודש. והפי' הוא שכביכול מתגאה ונתעלה ע"י חיות הקדושה שבנ"י ממשיכים להם בעולם הזה כפי ערך כל אחד ואחד כמו שבענין החיות בגשמיות בעולם הזה יש הרבה בחינות כי אינו דומה חיות האדם החולה ר"ל כמו חיות האדם הבריא שזה יש לו חיות מעט וזה הרבה. וכן אינו דומה חיות אדם הישן לאדם המתעורר כי הישן יש לו עוד חיות מעט בקרבו כמובן כן יש הפרש בין המשכת חיות הקדושה לכאו"א כי יש שממשיך חיות הקדושה הרבה כי הוא בריא ושלם בכל רמ"ח איבריו ושס"ה גידיו ויש שממשיך עליו חיות מעט כי חולה הוא באיזו אבר שפגם ח"ו. ויש שישן מכל וכל ואינו ממשיך עליו כלום מחיות הקדושה כי אינו עוסק כלל בתו"מ חלילה ונקרא מת ר"ל. לכן הצדיק נקרא איש חי שממשיך עליו חיות הרבה מחיי החיים ומשרה על עצמו השראת השכינה. הנה זהו הפי' שכביכול מתגאה על חיות הקודש שממשיכים לעולם הזה שזהו היתה כוונת הבריאה מתחלה. וזהו רצונו של הש"י כנודע. לכן נאמר עוד ונהדר בכבוד על המרכבה. הוא כמ"ש חכז"ל האבות הם המרכבה והפי' הוא כמו שהיושב על המרכבה הוא בטוח שיתהלך למרחוק ולא יפול כן הצדיקים הם המרכבה שכביכול שכינת כבודו רוכב עליהם תמיד ומתהלך בהם כמ"ש אשר התהלכו אבותי לפניו והם אינם מניחין את מחשבתם ליפול מהם הקדושה בכל הכ"ד שעות ביום כמ"ש בס"ח. וזהו בחי' יושב עליהם על המרכבה בטוחה שלא תפול השכינה מהם כי באם לאו היא ישיבה שאין בו סמיכה חלילה. ונחזור לענינינו הנה העיקר השראת השכינה והקדושה וכל המרכבה הוא אך על הצדיקים והם הן הבהמ"ק העיקר כי הם הממשיכים החיות והקדושה שלמעלה בתחתונים. וזה הי' ענין דוד המע"ה מכוון לבו נגד בית קדשי קדשים כי בחי' דוד המלך נקרא לב כיל"ח ולכן בכל ספר תהלים הוא מדבר מענין הלב והנפש כיל"ח. והנה כל חיות האדם הוא בלב לכן אמר לעולם לא אשכח פקודיך כי בם חייתני כמ"ש עץ חיים הוא למחזיקי' בה וכמ"ש שהוא חיות הקודש והוא דוד המע"ה רגל רביעי מן המרכבה כנ"ל. ולכך אמר לו הש"י הטיבות כאשר הי' עם לבבך. ר"ל כי זהו טוב מאד כאשר הוא הבהמ"ק והשראת השכינה עם לבבך ובתוכך ואינך צריך לבהמ"ק כמו שנתבאר. וז"ש שמחתי באומרים לי בית ד' נלך ר"ל על עצמי שאני ביהמ"ק ובית ד'. לכן אמר על עצמו מזמור שיר חנוכת הבית לדוד. שהוא ההיכל והבית העיקרי כנ"ל כי הלב הוא ק"ק והוא בחי' דוד כנ"ל. ולכך הנה זהו שאמרו משה ובנ"י זה אלי ואנוהו ר"ל שאבנה לו המקדש בתוכנו כנ"ל וז"פ התרגום אונקלוס כנ"ל:
אהללה ד' בחיי אזמרה לאלהי בעודי. יל"ד הלא נשמות הצדיקים תמיד הם עומדי' ברום עולם ומהללים ומשבחים לשמו ית' כמוב' בזוהר הקדוש ובספרים. אך הנה דוד המע"ה הוא הי' נבזה בעיניו מאד כמ"ש ואנכי תולעת ולא איש חרפת אדם ובזוי עם וכן אמר לשאול אחרי מי רודף מלך ישראל אחרי כלב מת אחרי פרעוש אחד. הנה לכך לא שיער בעצמו כלום להיות ראוי אחרי פטירתו לעמוד בהיכל ד' לפני הש"י כנ"ל. ולזה התחזק בעצמו להלל להש"י באמת בכל לבבו ובכל כוחו. והנה כן אמר מה בצע בדמי ברדתי אל שחת. אך ע"ז הצטער על אבדן נפשו היודך עפר ברדתי אל שחת כי לא יכול להודות עוד להש"י. וזש"א מה בצע בדמי כאומר מה בצע לי בהיותי בדמי או ברדתי אל שחת הכל שוה לי יהיה איך שיהי'. אך ע"ז דוה לבי בקרבי היודך עפר היגיד אמיתך כנ"ל:
יוצר אור ובורא חושך. יש להבין למה התחיל ביצירה ואח"כ בבריאה. אך הנ"ל שהוא ע"ד שאמרו חז"ל בלשונם בגמ' ישב לו קוץ בושט אין חוששין שמא הבריא והפי' הבריא שמא יצא לעבר השני. והנה כן לשון בריאה הוא שנתגלה האור העליון כי אצילות הוא לשון אצלו סמוך. והבריאה הוא למטה ממנו. וזהו הפי' יוצר אור ובורא חושך כי ע"י שיצא אור העליון כמש"א ויאמר אלהים יהי אור עי"ז נדחה החושך ויצא לחוץ לצד השני שזהו לשון ובורא חושך שיצא החשך לחוץ כי ע"י הקדושה נדחה הסט"א לחוץ וכן ע"י אור התורה נדחה החשך של הסט"א כנ"ל:
אמרינן בגמ' אצל ר"ע באותו שעה הי' מאריך באחד. הנ"ל לשון שהי' מאריך בא' כאשר נודע כי אין עלי' לתחתונים אם לא קבלו תחלה איזה הארה מלמעלה והנה באותו השעה שהיה ר"ע רוצה להעלות נשמתו בגבהי מרומים במסירות נפש הוצרך להמשיך תחלה הארה העליונה מבחי' אריך אנפין ועי"כ נדבקת נשמתו באור העליון ונתעלה וזהו שהי' מאריך באחד ר"ל המשיך מבחי' אריך לבחי' אחד שהוא רמוז לזו"נ כנודע וז"ש אשריך ר"ע שיצאה נשמתך באחד שנתעלה נשמתו בהתקשרות האור העליון ההוא כנ"ל: לאוקמי שכינתא מעפרא. הנ"ל הפי' הוא כי הנה נפשות הצדיקים בקבר הם חיים בכח השכינה אשר חופפת עליהם שמה וזהו מבו' ענין הזה של נפשות הצדיקים בהאר"י ז"ל באריכות. וזהו כשיהי' תחיית המתים הנה יקומו הצדיקים ישיני עפר ותקום השכינה עמהם מעפר. וזהו התנערי מעפר קומי וז"פ לאוקמי שכינתא מעפרא כנ"ל:
צדקתם תצהיר כאור שבעת הימים. הנ"ל לרמז בזה מעלת הצדיקים אשר מפיהם אנו חיים והם המשיכו האורות מלמעלה ולהורות את בנ"י דרך הישרה לעבודת הבורא ב"ה כל ימי חייהם להאיר פני תבל. לכן גם בהסתלקותם מעולם הזה ויושבים בכבוד בג"ע הנה עודם מסתכלים לעולם הזה בעינא פקיחא ואור תורתם נשפע לכל הדורות הבאים אחריהם בל ימוט לנצח כאשר הם יודעים כי כל תענוגם בג"ע הוא ע"י פעולתם הטובה בעולם הזה. וז"פ צדקתם תצהיר כאור שבעת הימים. כאשר במע"ב הי' הבריאה בששה ימים וביום השביעי שבת וינפש ואח"כ חוזר חלילה שבעת הימים כן אור הצדיקים תאיר לנצח כאור שבעת הימים וז"ש הולך אל דרום וסובב אל צפון השמש הולך ביום ושוקע בלילה ולמחרתו חוזר וזורח כיום האתמול ואל מקומו שואף זורח הוא שם. כן הצדיק בג"ע אל מקומו שהי' בעולם הזה שואף ומשתוקק להיות זורח שם אור קדושתו. וז"ש בזוהר הקדוש על ר"ש בן יוחאי דומה דודי לצבי מה הצבי בשעה רץ שהוא לדרכו הוא הופך ראשו לאחוריו כן הצדיק בעולם העליון ראשו לאחוריו להסתכל מאין בא לו חשיבתו בג"ע ומעלתו הגדולה כ"ז ע"י עבודתו בעולם הזה. וז"ש ואברהם היו יהיה. כי הוא היה בדורו הצי"ע והתפלל על העתיד שיהיה ג"כ צדיקים בכל דור. וזהו יהי' ג"כ לע"ל ביום ההוא יהיה כו':
אמרינן בגמרא קשה סילוקן של הצדיקים לפני הקב"ה יותר מחורבן בהמ"ק שנאמר הנני יוסיף להפליא את העם הזה הפלא ופלא ואבד' חכמת חכמיו כו'. ובחורבן בהמ"ק לא כתיב רק ותרד פלאים ע"ש. הנ"ל דהנה בשעת הסתלקות הצדיק מעולם הזה ר"ל הוא שעת היחוד העליון למעלה כמבואר בספרים. והענין הוא כי בשעת הסילוק מעולם הזה ר"ל הוא צריך לתקן ולהמשיך מעין הברכה העליונה דרך צינור ושביל שעשה בחיים בעולם הזה לבל יפסיק עוד גם אחר הסתלקותו לעולם. ולכך צריך אז לעשות היחוד העליון כמו ע"ד שאמרו חז"ל היוצא לדרך צריך לפקוד כו' כמבואר בספרים הקדושים בחורבן בהמ"ק שראו אותם מעורים כו' ע"ד הסוד הנ"ל. וזה הענין בשבת במנחה בסעודה שלישית שהיא רעוא דרעווין יותר מכל יום השבת כדי להמשיך ההשפעה על כל ימי השבוע אח"כ. כן הנה הצדיק צריך לתקן אז צנור של השפעה שעשה כל ימי חייו להיות יורד והולך לעולם כמ"ש ז"ל ונעשה כנהר שאינו פוסק. וזה שמצינו במשה רבינו עליו השלום וזאת הברכה אשר ברך משה כו' לפני מותו ר"ל רק אז לפני מותו ברך אותם והמשיך להם הברכות לע"ל. וכן יעקב אבינו ע"ה. וכן רשב"י קודם הסתלקותו הנה פעל ועשה היחוד בסדר האדרא זוטא להמשיך מעין הברכה העליונה לעולם הזה כמו שמסיים דברו כי שם צוה ד' את הברכה חיים והמשיך עד העולם כנ"ל. והנה השפע וברכה זאת הוא ממשיך ממקור העליון מבחי' פלא כיל"ח. וזהו שאמרו חז"ל קשה סילוקן של צדיקים לפני הש"י. פי' יקר בעיני ד' המותה לחסידיו. והוא קשה יותר מחורבן בהמ"ק כי שם לא הי' היחוד כ"כ וכתיב שם רק פלאים וכאן כת' יוסיף להפליא הפלא ופלא כי תרד ההשפעה וברכה לעולם בכל דור ודור מסוד פל"א העליון כנהר שאינו פוסק כי שם צוה ד' את הברכה עד העולם והבן:
משפט וצדקה ביעקב אתה עשית. פי' אף שחלילה לפעמים עת משפט הוא על הצדיקים למטה. הנה זה ג"כ צדקה וחסד על ישראל על ידיהם. כמו שמצינו זה בעת הסתלקות הצדיקים מאז. הנה בשעה הזאת היו בבחי' המדריגה העליונה והמשיכו רחמים וחסדים על ישראל. כמבואר זה באד"ר אצל רשב"י. וכן הוא אצל משה רבינו עליו השלום כי רק אז בעת ההיא אמר וזאת הברכה אשר ברך משה איש האלהים את בנ"י לפני מותו. וכן ביעקב רק בשעה ההיא ברך את השבטים והמשיך להם כל הברכות האמורים. והוא כי שעת רצון הזה לא תמצא רק בזמן כנ"ל שהוא זמן מ"נ והעלאת מ"נ בכל העולמות והיחוד מעלה מעלה לאין שיעור. וזהו משפט וצדקה ביעקב אתה עשית. וזהו כי רגע באפו חיים ברצונו פי' אף שברגע הזאת שהוא באפו למטה. הנה מ"מ הוא באמת חיים ברצונו למעלה ברצון העליון אין שום כעס. וזהו בערב ילין בכי למטה הוא בחי' ערב ובכי אבל לבקר למעלה הוא רנה. ולכך זמרו לד' חסידיו וכו': <small>(מכי"ק)</small>
בפ' שמות וימת יוסף וכל אחיו וכל הדור ההוא ובני ישראל פרו וישרצו וכו'. עפ"י הקדמת האר"י ז"ל שעיקר עליית הני"ק ופתיחת המקורות להוליד נשמות הוא היחוד של מיתת הצדיקים מזה באים נשמות חדשות לעולם. ובזה י"ל תוסף רוחם יגוועון תשלח רוחך יבראון ותחדש פני אדמה. יום שמת רבא נולד ר' אשי וכן כל הנהו שחשב הש"ס. ובזה י"ל הש"ס ע"ז דף ה'. בואו ונחזיק טובה לאבותינו (שעשו את העגל) שאלמלא הם לא חטאו אנו לא באנו לעולם וכו' ע"ש: <small>(מכי"ק)</small>
בזוהר הקדוש פ' אחרי. כמה הרעשה אצל המתים כשבא אצלם ס"ת הם מודיעים לאבותינו אצל מערת המכפלה והם הולכים מעולם לעולם. וא"כ מכ"ש בשעת מיתת הצדיקים כשמוליכין אותו אצל המתים לקבור אצלם. וכמאמר הש"ס במס' מכות דף כ"ב ע"ב הני בבלאי טפשאי דקיימי קמי' ס"ת ולא קיימי קמי' גברא רבה. זהו ספר תולדות אדם. דקדושת האדם הוא מהנשמה שהוא מן ויפח באפיו נשמת חיים. וס"ת נובע הקדושה מאדם הכותב. א"כ מי גדול ממי. ומהתור' גופא אדם חשוב כדאי' במד"ר ששאלו לרשב"י מי חשוב התור' או ישראל ואמר כי ישראל הם חשובים יותר שהתור' לא נבראת רק בשביל ישראל: <small>(מכי"ק)</small>
בפ' חוקת ויראו כל העדה כי גוע אהרן. הנ"ל ע"ד שאמרו רז"ל במסכת סנהדרין דף ל"ז הנהו בריוני דהוו בשבבותי' דר' זירא דהוה מקרב להו כי היכי דלהדרי בתשובה והוי קפדי רבנן כי נח נפשי' דר' זירא אמרי עד האידנא הוה חריכא קטין שקא דהוי בעי עלן רחמי השתא מאן בעי עלן רחמי הרהרו תשובה בלבייהו ע"ש. והענין היא כי גדולים צדיקים במיתתן יותר מבחייהם לכן מה שלא נגמר בחייו נגמר על ידו במיתתו שמכוחו עשו תשובה במיתתו אח"כ כמובן. הנה גם בזה אהרן היה רודף שלום ומקרב את לבם לאביהם שבשמים שושבינא דמטרוניתא לקרב ולהביא יראת שמים בלבם של בנ"י לכן כאשר גדולים הצדיקים במיתתם הנה אחר פטירתו נתעורר על ידו יותר יראת שמים בקהל ישראל וזש"ה ויראו כל העדה פי' לשון יראה כמ"ש וייראו העם את ד' לכן נאמר ויראו כל העדה היינו את ד'. כי גוע אהרן כנ"ל:
ענין אהבת משה רבינו עליו השלום לישראל רעיא מהימנא. נראה כן ממה שאמר ואם אין מחני כו'. שאע"פ שבתוכן הענין אמר לו הש"י ואעשה אותך לגוי גדול שכל נשמות בנ"י יתגלגלו בבני משה ויעברו על ידו ושוב לא יחטאו ובזה יהי' קירוב הגאולה כי יתקנו כל הנשמות ולא היתה הגזירה רק על איבוד הגופים ההם לבד אעפ"כ לא רצה משה רבינו ע"ה ומסר נפשו גם בעד הגופים האלו אע"פ שיהי' מה שיהיה: <small>(מכי"ק)</small>
פ' עקב ובני ישראל נסעו מבארות בני יעקן מוסרה שם מת אהרן ויכהן אלעזר בנו תחתיו. פרש"י וסמיך משה תוכחה זו לשביר' הלוחות לומר שקשה סילוקן של צדיקים כיום שנשתברו בו הלוחות. אך עדיין קשה למה אמר ויכהן אלעזר בנו תחתיו. גם כי מצינו קשה מיתתן של צדיקים כחורבן בית אלהינו. ובפעם מצינו שקשה מיתתן של צדיקים כפליים כחורבן בית המקדש. דהנה מצינו שאין מלכות נוגעת בחברתה לכן מת דוד מפני מלכות שלמה בנו. וכן מצינו דרשת רז"ל וזרח השמש ובא השמש. ואיתא במס' ע"ז דף ה' בואו ונחזיק טובה לאבותינו שאלמלא הם לא חטאו אנו לא באנו לעולם. וזה הענין שבירת הלוחות אף שמיד אמר לו הקב"ה פסל לך שני לוחות אבנים כראשונים וכתבתי על הלוחות את הדברים אשר היו על הלוחות הראשונים מ"מ הי' קשה לפניו שבירת הלוחות הראשונים וכו': <small>(מכי"ק)</small>
ישעיה נ"א הביטו אל צור חצבתם ואל מקבת בור נקרתם. הביטו אל אברהם אביכם ואל שרה תחוללכם כי אחד קראתיו כו' כי נחם ד' ציון כו'. יש להבין למה האריך בתחלה לומר בלשון נסתר אל צור חוצבתם ואל מקבת בור נקרתם ואח"כ מפרש אל אברהם אביכם הו"ל למימר מיד אל אברהם אביכם ואל שרה כו'. אך הנה אי' בזוהר הקדוש אברהם אברהם. אברהם קדמאה לא שלים. והפי' לא שלים הוא כי הנה כן בהיות הצדיקים בעולם הזה הנה הם בבחי' ההסתר וההעלם. שכן האור הגדול העליון בעולם הזה הוא בבחי' הסתרה והעלם וצמצום לכן לא נכרו ג"כ הצדיקים בשלימות האור הגדול אשר בתוכם עד לעתיד שיגיע העת התגלות האורות העליונים אז כתיב והמשכילים יזהירו כזוהר הרקיע ומצדיקי הרבים ככוכבים לעולם ועד. וזהו אברהם אבינו ע"ה בהיותו בעולם הזה לא ידעו העולם גודל ערכו וקדושתו מאור העליון שהי' בבחי' ההסתרה בעולם הזה והי' נחשב בעולם כאחד האדם. וזהו אברהם קדמאה לא שלים שקודם בהיותו בעולם הזה לא היה עדיין שלימות התגלות קדושתו אבל אברהם בתראה יהיה שלים לע"ל בהתגלות הגדול. וכן הוא בכ' הנ"ל התחיל תחלה הביטו אל צור חוצבתם כו' שבתחלה קראו בדרך הסתרה נגד עולם הזה שאין מבינים מעלת א"א ע"ה רק שהוא צור חוצבתם ומקבת בור נקרתם אבל בהתגלות שלעתיד הוא שקראו שנית אברהם אביכם ושרה תחוללכם בפירוש הכתוב וזהו יהיה כי נחם ד' ציון נחם כל חרבותיה בהגאולה שלימה במהרה בימינו אמן:

ברכת התורה

<b>לברכת התורה</b>
מה שאנו מברכים בכל יום אשר קדשנו במצותיו וצונו לעסוק בדברי תורה. נבאר מקודם מה שמצינו בנוסח תפלת שבת קדשנו במצותיך ותן חלקנו בתורתך כתיב המצות קודם התורה. ובכל מקום מצינו הלשון בהיפך תורה ומצות אותנו למדת. גם איך שייך קיום המצות קודם התורה הלא ע"י התורה אנו יודעים המצות. אכן הנ"ל ע"פ מ"ש נר מצוה ותורה אור. כי התורה ומצות הם בבחי' שמן ופתילה השמן נמשך אחר הפתילה. כמ"ש בזוהר הקדוש מאן דיתיב בחשוכא מצפה לנהורא. לכן בכל אחד יש כח המושך. התורה יש לה כח למשוך המצות אחרי'. והמצות יש להם כח למשוך חשקות לימוד התורה כמו מצות תפילין כתי' בתורה למען תהי' תורת ד' בפיך. ולזה מצינו כמה מצות שנצטוו בנ"י קודם קבלת התורה מצות שמירת שבת במרה ניתנה. ומצות הגבלה ופרישה. כי הם היו הכנה לקבלת התורה ע"י קדושת המצות הללו יהי' בהם כח המושך לתורה. וזה שאנו מברכים בכל יום אקב"ו לעסוק בד"ת. כי מצות ברכת התורה יש בו כח המושך לחשקות הלימוד כנ"ל. וכח התורה יש בה כח המושך לקיום המצות לכן אנו אומרים תורה ומצות אותנו למדת. זולת בשבת כתיב בהיפך קדשנו במצותיך ותן חלקנו בתורתך. מחמת כי מצות שבת במרה נצטוו והיא היתה הכנה לקבלת התורה לכן קדושת המצוה קודם מביא למעלת התורה כנ"ל:
וזהו שמצינו בפ' ק"ש בפרשה ראשונה כתי' ואהבת וכו' ושננתם לבניך ודברת בם וקשרתם וכו'. כתי' מצות הלימוד קודם קיום המצוה של תפילין. ובפ' והי' אם שמוע כתי' בהיפך וקשרתם אותם כו' ולמדתם את בניכם. מצות תפילין קודם הלימוד. ולפי הנ"ל ניחא שפיר שהתורה מרמזת בזה אשר בכל אחד יש בו כח המושך לחבירו. קדושת התורה מביא לידי קיום מצות תפילין. ומצות תפילין מביא לקדושת לימוד התורה כמו שמן הנמשך אחר הפתילה כנ"ל:
<b>לברכת המצות</b>
מה שאנו אומרים בכל מצוה בברכתה אשר קדשנו במצותיו. איך שייך לשון רבים על מצוה אחת. אך הנה בכל מצוה פרטית שהאדם עושה צריך לעשות בדחילו ורחימו והם שני מצות עשה אהבה ויראה נמצא בכל מצוה פרטית גוררת עמה הב' מצות יראה ואהבה כנ"ל. ועל זה שייך שפיר לומר מצותיו לשון רבים כנ"ל:
בברכות כשעולה לתורה. קודם קריאת התורה מברך ברוך אתה ד' אמ"ה אשר בחר בנו מכל העמים ונתן לנו את תורתו וכו'. ולאחר קריאת התורה מברך אשר נתן לנו תורת אמת וכו'. וצריך לדקדק שינוי לשונות הברכות הללו מקודם ומאחרי' מהו. אך י"ל משום שקודם לימודו ועלייתו לתורה עודנו לא בא לשלימות הרצון והחשק להתורה. משום הכי מברך אשר בחר בנו מכל העמים כו' בא ללמד לחזק את רצונו לטובה ולקחת מוסר להיות בוחר בטוב. מכל העמים. מדרכי העולם אשר בוער בהם החשק במסירות נפש על תאוות עולם הזה אשר היא רק מסמא את העינים. והראי' כי לאחר שמלא כריסו והשיג תאוותו הוא מואס בעצמו בתאווה זאת. אך בתורה ומצות אינו כן כי כל מה שילמוד יותר נוסף לו חשקות הלימוד ורצון חדש לתורה. וז"ש אשר בחר בנו וכו' כי מחזק את הבחירה שלו בחשקת הלימוד מכל העמים היינו מתאוותיהם כנ"ל. אך אחר הקריאה והלימוד שהתורה בעצמה נותנת בו חשק להיות נכספה נפשו לחצרות קודש ואינו צריך עוד להתלמד מתאוות עולם הזה. לכן הוא מברך אשר נתן לנו תורת אמת:
והערב נא ד' אלהינו את דברי תורתך בפינו. הנ"ל לפרש והערב הוא לשון תערובות. דהנה כתי' את ד' האמרת היום להיות לך לאלהים ללכת בדרכיו ולשמור חוקיו ומצותיו ולשמוע בקולו וד' האמירך היום להיות לו לעם סגולה כו' ולתתך עליון על כל הגוים אשר עשה לשם ולתפארת ולהיותך עם קדוש כו'. ופי' הכתובים הוא דהנה מצינו בגמ' שהקב"ה אומר הלכה בשם הצדיק מאיר בני אומר אלעזר בני אומר שהוא המעלה והמדריגה הגדולה של הצדיקים שהקב"ה אומר התורה והלכה בשמם כאלו הוא התורה שלהם וכמ"ש זכרו תורת משה עבדי שהתורה היא של משה רבינו עליו השלום כאלו משה נתנו לישראל תורה צוה לנו משה וכן כל שאר הצדיקים כמוהו הנה הקב"ה אומר ההלכה בשמם כאלו הוא תורת הצדיקים. והוא שכתוב כי אם בתורת ד' חפצו ובתורתו יהגה יומם ולילה שבתחלה היא תורת ד' ואח"כ היא תורתו. וע"י הלימוד לשמה הנה תורתו נעשה תורת ד' כנ"ל. כמבו' בהקדמת זוה"ק וז"ל וההיא מלה סתימא דחכמתא דאתחדשת הכא כד סלקא אתחברת באילין מילין דעתיק יומין שיש להם חיבור למעלה בתורת ד' והקב"ה נטיל לההיא מלה ואעטר לה בתלת מאה ושבעין אלף עיטרין. ע"ש באורך. וזהו ואשים דברי בפיך וכו'. וכן ודברי אשר שמתי בפיך לא ימושו מפיך כו'. כי אמר ד'. ר"ל כאשר אמר ד' ההלכה בשמו אז בוודאי הוא מעתה ועד עולם. וזהו הבן יקיר לי אפרים אם ילד שעשועים כי מדי דברי בו זכור אזכרנו. פי' מדי דברי בו ההלכה והתורה בשמו כמ"ש פה אל פה אדבר בו. פי' עמו ובתורתו אדבר בו עי"כ זכור אזכרנו להשפיעו כל טוב. וכן זכור אזכרנו בבחי' הזכרות שיהי' הוא משפיע לכל העולם כל טוב (כמ"ש כפי תהי'). וזהו ענין פה אל פה. וזהו ענין שפתותיו דובבות בקבר. פי' ע"י שאומרים ההלכה וחדושי תורה בשמו הנה זכור אזכרנו נמשך ונשפע אליו חיות העליון לעולם הזה בקבר. וזהו מחי' מתים ברחמים רבים ע"י חדושי תורה בשמם כנ"ל. ועי"כ סומך נופלים ורופא חולים כו'. ובזה הוא מקיים אמונתו לישיני עפר שאומר חדושי תורה בשמם ומחי' אותם לעולם. וזהו הוא בחי' את ד' האמרת היום שפעלת בלימוד תורתך כל כך עד שהקב"ה אומר היום התורה בשמך כנ"ל. וזה יזכה אותך להיות לך לאלהים ולשמור מצותיו וחוקותיו כל הימים כי דברי אשר שמתי בפיך לא ימושו מפיך ומפי זרעך וכו'. והנה זהו פי' והערב נא את דברי תורתך בפינו שיהיו דברי תורתך מעורבים בפינו שתאמר התורה בשמנו ונזכה להיות תורתך מעורבת עם תורתנו כמבו' בהקדמת זוה"ק הנ"ל עי"כ נהי' אנחנו וצאצאינו וצאצאי צאצאינו כולנו יודעי שמך ככתוב לא ימושו מפיך ומפי זרעך ומפי זרע זרעך אמר ד' מעתה ועד עולם. נהי' נשמרים שלא יוכלו הס"א ליגע בנו כמבו' בגמ' הזהרו בר"מ ותורתו. אך עוד יש בחי' וד' האמירך היום שהשכינה מדברת מתוך גרונם של צדיקים כנודע הנה זה יועיל לך להיות לו סגולה בעולם הזה ולתתך עליון על כל הגוים להמשיך השפעות טובות לעולם הזה ולהיות יראת ד' על כל העולם להיותך עם קדוש כו':
או יאמר והערב נא ד' אלהינו את דברי תורתך בפינו וכו'. עפ"י מה דאמרינן בגמ' כל השונה הלכות בכל יום מובטח לו שהוא בן עולם הבא. ויש לדקדק וכי בשביל הלימוד לבד הוא בן עולם הבא הלא לא המדרש העיקר אלא המעשה. אך י"ל עפ"י מ"ש בפ' המן. ויצא העם ולקטו דבר יום ביומו. דבר הוא לשון דיבור פי' ע"י דיבורי התורה שהיו משיגים ע"י המן שהי' יורד להם השיגו בכל יום השגה חדשה בתורה. וזה כוונת הגמ' כל השונה הלכות בכל יום פי' שהוא משנה ההלכה בכל יום בהשגה יתירה וחדשה אפי' באותה הלכה עצמה שהי' לומד אתמול אך היום הוא לומד בהשגה אחרת ומשנה אותה בהשגה יתירה. וזהו הליכות עולם לו פי' שמשנה הליכות עולם כל הנהגת עולם בהשפעות טובות שמשפיע ע"י לימודו כמ"ש בטובו מחדש בכל יום תמיד מע"ב. אין טוב אלא תורה ע"י התורה מתחדש בכל יום השפעות חדשות לטובה. וז"פ מובטח לו שהוא בן עוה"ב. פי' שמושך ע"י התורה עולם הבא בכל יום מחדש בהשפעות טובות לבנ"י. וז"ש אומרים והערב נא את דברי תורתך בפינו וכו' לשון תערובות שיהי' ד"ת מעורבים בד"ת אשר נתחדש בכל יום בהשגה יתירה וחדשה. וז"ש אל תקרי הליכות אלא הלכות. כי ע"י ההלכה נתחדש הליכות עולם בהשפעות חדשות לטובה. וז"ש מברכין בכ"י לעסוק בדברי תורה. כי הוא בדרך עסק ומסחר כי ע"י הלימוד הראוי מוריד השפעות חדשות:
ונהי' אנחנו וצאצאינו וצאצאי צאצאינו כו'. ונהי' כולנו יודעי שמך כו'. הנ"ל עפ"י מ"ש בפ' ואני זאת בריתי אותם וכו' לא ימושו מפיך ומפי זרעך אמר ד' מעתה ועד עולם. כי כל זאת הוא זוכה ע"י שמירת הברית לנכון כמ"ש בריתי אות"ם או"ת ת"ם. רוחי אשר עליך. פי' אם הוא בבחי' רוח כמ"ש איש אשר רוח בו אשר כבר בטל ממנו כל התאוות ורצונות של עולם הזה. וזה בא ע"י מסירות נפש כמ"ש בפי' הפסוק תמות נפשי מות ישרים. מיתה הוא לשון ביטול ונפש הוא לשון רצון. וכאשר האדם במסירות נפש וכל מגמתו על הגאולה ב"ב כי בביאת משיח לא יהיו בנ"א נשארים בגופם החיוני הזה רק ישובו לעפרם שעה אחת קודם תחיית המתים. וזה הפי' תמות נפשי שיתבטל הרצון מכל תאוות עולם הזה ע"י מות ישרים ר"ת יה"א שמי"ה רב"א מבר"ך שהאדם מתפלל על הגאולה ומוסר נפשו כנ"ל. ואז כאשר נתבטל ממנו תאוות הגופני ויבא לבחי' הרוח שהוא מדריגה גדולה רוח טהרה וקדושה. וז"ש רוחי אשר עליך כאשר תבוא לבחי' הרוח אזי יהי' התורה אצלו בהתדבקות הבורא ב"ה כמ"ש כל ת"ח הלומד תורה לשמה הקב"ה יושב ושונה כנגדו. וע"י הדביקות בהש"י גם התורה יהי' אצל האדם בלי הפסק ולא ימושו מפיך ומפי זרעך וכו' מעתה ועד עולם:
יברכך ד' וישמרך וכו'. אלו דברים שאין להם שיעור וכו' ותלמוד תורה כנגד כולם. הנ"ל מפני מה תיקנו לומר תיכף אחר ברכת התורה פסוקי ברכת כהנים עפ"י מ"ש כי עיקר לימוד התורה היא להמשיך השפעות טובות וישועות על ישראל וז"ש ותלמוד תורה כנגד כולם. פי' בלימוד התורה יכול להמשיך השפעות טובות יותר מכל המצות. וגם להביא לידי קיום המצות ושמירה ממכשול העבירות. וז"ש בתהלים קרבו רודפי זמה מתורתך רחקו. פי' ע"י כח לימוד התורה לשמה של האיש הישר הולך נתעוררה הקדושה ועי"כ רחקו הרודפי זמה מלעשות דבר רע. ולזה הי' הענין שלא הי' דוד המע"ה ישן רק שתין נשמי. מפני שהי' מעיר אותו לקום לעבוה"ב וממילא ע"י תורתו היו נשמרים ונפרדו כל פועלי און כנ"ל:
<b>בברכת עטיפת הטלית</b>
ויצילם כנשר יעיר קנו על גוזליו ירחף. הנ"ל עפ"י מ"ש בספרים שיש רפ"ח ניצוצות אשר נגזלו בין החיצונים והם המעכבים התפלה. וע"י עטיפת הטלית הוא בחי' אור המקיף להציל מן הסט"א לבל יכלו לגשת אליו. וזה כנשר יעיר קנו על גוזליו ירח"ף מה שנגזל בין הרפ"ח ני"ק יציל מהם כנ"ל:
<b>אחר הנחת תפילין</b>
קדש לי כל בכור פטר כל רחם בבני ישראל. פי' לשון בכור הוא המחשבה שהוא ראשית הבכורה היינו להתקדש המחשבה. פטר כל רחם. פי' פתיחת כל רחמנות של האדם יהי' בבנ"י כל מי שיש בו רחמנות על חבירו בבנ"י להצטער עמו להיות בעזרתו בכל מה שיוכל. גם להתפלל עבורו אל ד' כי אינש באינש פגע לשון תפלה כמו ויפגע במקום. וזה משרתיו שואלים זה לזה. פי' מבקשי' זה על זה אל ד'. ואמר הכתוב כל מי שיש בו מחשבו' קדושות ורחמנות גדולה בבנ"י זה לי הוא איש כזה הוא לי לשמי כנ"ל:

שער התפלה

וכשאתה מתפלל אל תעש תפלתך קבע אלא רחמים ותחנונים לפני המקום. כבר בארנו בפנים בפ' וארא. כי יש ב' ענינים בענין התפלה. הדרך האחד מה שבא לאדם מכח ההתעוררת דלעילא. והדרך השני היותר במעלה. אם האדם מתעורר מעצמו קודם שבא אליו ההתעוררת שלמעלה. וזהו בחי' אשה כי תזריע וילדה זכר להשפיע חסדים טובים כמבואר במ"א. וז"ש דוד המלך ע"ה ובבקר תפלתי תקדמך. פי' קודם שתבוא ההתעוררת שלמעלה הנה הוא התעורר מעצמו כמ"ש אעירה שחר. ואמרו רז"ל שהי' מעורר השחר ואין השחר מעורר אותו. וז"פ מי הקדימני ואשלם. שזהו המעלה הנכונה להקדים א"ע טרם יבא ההתעוררת שלמעלה וז"ש התנא אל תעש תפלתך קבע אלא רחמים ותחנונים לפני המקום. פי' קודם שתבוא ההתעוררת מאת המקום ב"ה:
וז"ש ברוך שנתן תורה לעמו ישראל בקדושתו. פי' שהקב"ה ברוב רחמיו וחסדיו אף שאין האדם מתעורר מעצמו עכ"ז הקב"ה מעורר אותו. ברוך שנתן תורה באותו ההתעוררת שלמעלה אעפ"כ היו באותו מעלה כמו שהיו מתעוררים בעצמם כי באמת כן היו ראוים להיות שישיגו בעצמם התורה ע"י רמ"ח איברים כמו א"א ע"ה כמ"ש קיים אאע"ה כל התורה כולה. אך הש"י ברוב רחמיו היו חשובים בעיניו כאלו הי' ידם משגת כנ"ל. וז"ש בכל מקום אשר אזכיר את שמי אבא אליך וברכתיך. אפי' כשהקב"ה צריך לעורר אותו ולהזכירו אעפ"כ שורה עליו הברכה כאלו הי' בהתעוררת שלמטה ומקבל ברצון את תפלתם. ובזה יש ליישב דברי הש"ס במס' ברכות דף ל"ה ע"ב. ר"ש בן יוחאי אומר אפשר אדם חורש בשעת חרישה וזורע בשעת זריעה וכו' אלא בזמן שישראל עושים רצונו של מקום מלאכתן נעשית ע"י אחרים שנאמר ועמדו זרים ורעו צאנכם ובזמן שאין ישראל עושים רצש"מ מלאכתן נעשית ע"י עצמן שנאמר ואספת דגנך. לכאו' תמוה הא בכל הפרשה והי' אם שמוע כתיב לאהבה את ד' וכו' ולעבדו בכל לבבכם ואיך נקרא שאינן עושין רצש"מ. אך לפי הנ"ל ניחא כאשר נדקדק עוד בלשון והי' אם שמוע תשמעו וכו' אשר אנכי מצוה אתכם פי' כאשר תשמעו ע"י ההתעוררת שלמעלה אשר אנכי מעורר אתכם לכן לא תהיו במעלה גדולה כזאת להיות נקרא עושי רצונו של מקום. כי הפי' עושי רצש"מ היינו שהם מתעוררים בעצמם ועושין הרצון שלמעלה כביכול כמ"ש באבות הקדושים בכלל אבות שעשו רצונך בהתעוררת שלהם כנ"ל. זולת בענין הקרבנות מצינו שהם דוקא ע"י ההתעוררת שלמטה כמ"ש וכי תזבחו כו' לרצונכם תזבחוהו. כי ענין הקרבנות שיהי' האדם מתעורר מעצמו כמ"ש אדם כי יקריב מכם קרבן לד'. וז"ש הנביא לא צויתי את אבותיכם על דבר עולה וזבח לכאו' אינו מובן הלא כמה פרשיות בתורה בענין הקרבנות. גם בתהלים נ' כתי' אם ארעב לא אומר לך כי לי תבל ומלואה. הלא מצינו מפורש בתורה מצות הקרבנות. אך הפי' כנ"ל לא צויתי את אבותיכם על דבר עולה וזבח שיהי' ע"י התעוררת שלמעלה רק ע"י ההתעוררת האדם מעצמו להביא הקרבנות:
וזה ענין הנוסח בברכת התורה שאנו אומרים בכל יום לעסוק בדברי תורה. פי' שיהי' עכ"פ התחלת התעוררת שלמטה לעסוק בדברי תורה ואח"כ והערב נא את דברי תורתך בפינו. פי' כאשר יהי' כח התעוררת שלמטה יזכה ג"כ להתעוררת שלמעלה. כמ"ש והערב נא לשון תערובות בדברי תורתך שיבא אליו מלמעלה. והבן:
(ברכות כח ע"ב) וכשאתם מתפללי' דעו לפני מי אתם עומדים. ע"ז צריך להתבונן בזה הלא זאת נקל לדעת לפני מי הוא עומד ומה ענין אזהרה בזה מר' אליעזר הגדול. אך הנה ידוע כי אין המלאכים אומרים שירה למעלה עד שישראל אומרים שירה למטה תחלה. ולזה בר"ה שואלים המלאכים למה אין ישראל אומרים שירה. אע"פ שהמלאכים קדומים בבריאה. מ"מ מצד נשמתם של ישראל הם קדומים במעלה להמלאכים. וזהו דעו לפני מי אתם עומדים ר"ל שאתם קודמים לפני המלאכים בתפלה והם באים אח"כ לעמוד לפני הקב"ה ראו שלא תבושו בתפלתכם נגד המלאכים כנ"ל:
יומא כח ע"ב אמר ר' ספרא צלותא דאברהם מכי משחרי כותלי. והקשו בתוס' מס' ברכות דף כ"ו ע"ב ד"ה יצחק הלא אברהם תיקן תפלת שחרית. אכן הרמז כי אברהם אבינו ע"ה התפלל אז על חורבן בהמ"ק כי נטו צללי ערב בהגלות והושחרו כתלינו. שחורה אני ונאוה. הנה זה עומד אחר כתלינו והבן:
(תהילים ס״ה:ב׳-ג׳) לך דומי' תהלה ולך ישולם נדר שומע תפלה עדיך וכו'. דברי עוונות גברו מני פשעינו אתה תכפרם וכו'. הסמיכות של הפסוק ולך ישולם נדר לפסוק שלאחריו שומע תפלה כו'. דהנה איש מישראל הרוצה להתפלל נזכר מיד עוונותיו העצומים. ובפרט שמורא עלה על ראשו שלא מיבעיא שתפלתו אינה נכנסת לפני הבורא ב"ה אך גם אדרבא נותן כח בעבודתו ותורתו לסט"א ח"ו כמבואר בספרים הקדושים [ועי"ז יש יניקה להחיצונים מהקדושה] מכח התורה ומצות ח"ו. ולזה היתה כוונת דוד המלך ע"ה (תהילים כ״ז:ח׳) לך אמר לבי בקשו פני את פניך ד' אבקש. (ולזה התפלל אל תסתר פניך ממני) היינו שהאדם נופל בדעתו במורשי לבבו ונפשו חשקה להתפלל. והיינו את פניך ד' אבקש. ולזה התפלל אל תסתר פניך ממני וכו' ונחני באורח מישור. היינו שהתפלות ילכו למעלה בדרך הישר. ולזה אמר אל תתנני בנפש צרי. היינו שהתפלות לא יכנסו ח"ו בנפש הסט"א. אך התיקון לאיש הישראלי שרוצה להתפלל לקבל עליו מכאן ולהבא לעבוד את ד' בכל לבו ולשוב על עוונותיו והימים הראשונים יפלו. והנה אצל הקב"ה המחשבה כמעשה שהקב"ה יודע מחשבות בנ"א שאדם הזה יעשה תשובה נכונה. ולזה אף שלא עשה עדיין תשובה אצל הקב"ה הוא כמעשה. דאצל בני אדם אם אחד חייב ממון לחבירו ואינו רוצה לפרוע לו זמן זמנים ואח"כ נתחרט והוא רוצה לפרוע לו אזי אינו מאמין לו מחמת שכפר לו זמן זמנים עד שיפרע לו אזי הוא מתפייס עמו אבל אצל הקב"ה מיד כשאדם מדבר לפני הש"י ב"ה שבדעתו לשוב בתשובה הקב"ה יודע שיעשה תשובה ומיד מוחל לו וכמו שמצינו בדניאל שמיד שקבל עליו להתענות מיד אמר הקב"ה שנענה כמבואר בש"ס תענית דף ח' ע"ב. וזה דנדר הוא הרי עלי נדר ולזה אמר לך דומי' דהיינו מהראוי שלא יתפלל כלל מחמת הטעמים הנ"ל שאדרבא נותן כח התפלה להחיצונים ח"ו. ולזה אמר ולך דווקא להקב"ה שהוא יודע מה שיהי' בסוף ישולם נדר שהנדר הוא כמו ששלם כבר הנדר. שאצל הקב"ה העבר וההוה והעתיד הוא הכל אחד כמו שאיתא בספרים ולזה אני מקבל עלי שלא אחטא עוד ומקבל עליו לעשות תשובה. ולזה אמר מיד אח"כ שומע תפלה עדיך כל בשר יבואו היינו שמיד שקבל עליו לעשות תשובה מיד הולכים התפלות להקב"ה. דברי עוונות גברו מני פשעינו אתה תכפרם וכו'. ובזה י"ל כוונת הכתוב (בתהילים ל״ב:ה׳) חטאתי אודיעך ועוני לא כסיתי אמרתי אודה עלי פשעי לד' ואתה נשאת עון חטאתי סלה. על זאת יתפלל כל חסיד עליך. דבל"ז אי אפשר להתפלל דסביביו נשערה מאד והיו יראים החסידים להתפלל מחמת יראה הנ"ל. ולזה אמר אודה עלי פשעי היינו שמתוודה ומקבל עליו שלא יחטא עוד עי"ז יתפלל כל חסיד. רק לשטף מים רבים אליו לא יגיעו. הכוונה לסט"א כמ"ש מים רבים לא יוכלו לכבות את האהבה כמ"ש חכז"ל על העובדי כוכבים ומזלות. אליו לא יגיעו. היינו שהתפלות אינם נכנסים ח"ו לסט"א רק לשמים ונעשים עטרה להבורא ב"ה וק"ל: <small>(מכי"ק)</small>
(תהלים סה) יפיפית מבני אדם הוצק חן בשפתותיך. חגור חרבך על ירך. הנה ידוע שברית הלשון וברית המעור מכוונים זה כנגד זה. ולזה פ"ה גימ' מיל"ה. "מי "יעלה "לנו "השמימה ר"ת מילה. ר"ל ע"י שמירת הברית עולה בתפלתו השמימה. ולזה כל ארחות ד' חסד ואמת לנוצרי בריתו ועדותיו. היינו החסדים הולכים באורח מישור ולא יהיו לסט"א. והם לנוצרי בריתו ועדותיו. ולזה הוצק חן בשפתותיך היינו שהתפלות יעלו למעלה ויפק רצון מד' כשיהי' חגור חרבך על ירך. כמבואר בזוה"ר על פסוק זה שמדבר משמירת הברית: <small>(מכי"ק)</small>
(ישעיהו י״ד:י״ג) ואתה אמרת השמים אעלה ממעל לכוכבי אל ארים כסאו ואשב בהר מועד בירכתי צפון אך אל שאול תורד בירכתי בור. הנה ידוע מזוה"ק וכל הספרים הקדושים כי עיקר הקדושה הוא שמירת הברית הן מעון קרי והן ממחשבות רעות ר"ל והן בקדושת הזיווג. ואם שלש אלה לא יעשה לה וכו'. וז"ש יראה כל זכורך את פני ד' אלהיך היינו בזכרות שלם בלי פגם ח"ו אזי יראה לפני ד' אבל אם אינו בשמירת הברית אזי הוא בבל יראה וכדרך שבא לראות כך בא ליראות שהקב"ה הוא טהור עיניו מראות ברע כך צריך האדם להיות עוצם עיניו מראות ברע. ולזה הסומא פטור מראי' שלכך נקרא סומא שמסמא עיניו שלו עינים להם ולא יראו טח עיניהם מראות ולזה פטור מראי'. ולזה אמר הנביא כי תבואו לראות פני. מי בקש זאת מידכם. וקשה הלא מבואר בתורה מצות ראי'. אך לזה נכון מאד כיון שאתם סומים בעיניכם מראי' הפוגמת והיזק ראי' שמי' היזק. והנה מדרך האנשים התועים הלומדים ומתפללים ומדמים בעיניהם שיעלה לשמים תפלתם יותר ממלאכים ומשרתים וכוכבי אל ויהיו יושבים בהר מועד בירכתי צפון היינו עוה"ב בבנין בהמ"ק בירכתי צפון קרית מלך רב וכמו שפרש"י שם. אך אל שאול תורד. ולזה מישב הנביא כ"ז אם אל שאול תורד אם אתה נשמר בקדושת הזיווג שזה נקרא שאול כמבואר במשלי שאול ועוצר רחם. מבטן שאול שועתי. העלית מן שאול נפשי. חייתני מיורדי בור. היינו כנ"ל שרחם האשה נקרא שאול. שהגיהנם הוא הנקרא בספרי האר"י ז"ל יסוד דנוקבא דטומאה. והגן עדן הוא יסוד דנו"ק דקדושה ולזה אמר אל שאול תרד ואיך חשבת בדעתך שיעלה תפלתך השמים אם אין לך קדושת הזיווג שזה עיקר היסוד דקדושה. ושמרתם את בריתי והייתם לי סגולה. וכמ"ש בשם הרב הקדוש מוהר"ד מלעלוב זלה"ה. הרחמן הוא יצילנו מכל רע ויקדשנו בקדושתו עד עולם. וכל הדברים האלה מבוארים בספר עץ החיים בשער ק"ש שעהמ"ט: <small>(מכי"ק)</small>
(שבת קכז) עיון תפלה בכלל גמילות חסדים. היינו אם האדם מתפלל בעד חבירו זהו עיקר התפלה וזה עיקר גמילת החסדים. ותלמוד תורה כנגד כולם. היינו אם הוא לומד בשביל כל ישראל שבתורה היא כל הישועות ורפואות שבעולם כמ"ש רפאות תהי לשרך וכו' אזי הוא כנגד כולם שכל מצוה יש בה סגולה זה גורם לאריכות ימים וכמ"ש בתפילין וכל שאר מצות כמבואר בספרים. אך התורה הוא כוללת הכל וזה נקרא בשם כלל ופרט שהתורה היא כלל. ומה גם כי כל מצוה יש בו זמן שאם האדם תוקע שופר בתוך השנה או לוקח אתרוג אינו נחשב לכלום אבל אם הוא לומד בהלכות שופר יכול לפעול ישועות כמו בשעת תקיעת שופר או לקיחת האתרוג. לכך התורה היא כלל והמצות הם פרט. וזה מכלל שהוא צריך לפרט שהתורה בלא מצות אינו כלום. והפרט צריך לכלל שכל המצות צריכין לתורה נר מצוה ותורה אור שזה בלא זה אינו כנוס כמו שאור אינו מאיר לחוד אך צריך לתפוס בדבר מה וכן נר לחוד אינו מאיר. וזה ותלמוד תורה כנגד כולם דהיינו אם האדם לומד תורה וכוונתו להשפיע טובות לבני ישראל אז הוא כנגד כולם וכמ"ש בהסלע הי' לך לשנות פרק אחד או הלכה אחת וכו' וז"פ כל העוסק בתורה וגמ"ח ומתפלל עם הצבור כאלו פדאני לי ולבני מן הגלות דהיינו כל מה שעושה הוא בשם כל ישראל שעוסק בתורה עם הצבור ומתפלל עם הצבור ג"כ כוונתו לעורר רחמנות על כנ"י כנ"ל. וזה צדקת ד' עשה ומשפטיו עם ישראל דהיינו בשם כל ישראל: <small>(מכי"ק)</small>
והוא הי' והוא הוה והוא יהי' בתפארה. יש לדקדק הא דכתיב אצל א"א ע"ה ואברהם היו יהי' מהו נ"מ מזה שהי'. אך התורה מרמז לנו שאין מועיל תשובה לימות המשיח. דבוודאי אז בביאת משיח ב"ב יהיו הכל רוצים לעשות תשובה אפי' העכו"ם כמ"ש בית יעקב לכו ונלכה וכו' משום שאז יהי' התגלות האלקות יכירו וידעו כל יושבי תבל כו'. ומש"ה אז לא יועיל עוד התשובה רק למי שהי' בגלות במצור ומצוק שלא הי' אז עוד ההתגלות האלקות ואפ"ה הי' לו אמונה בד' ית"ש והי' עובד השי"ת באמת ביראה ואהבה לאיש הזה מקבלים אותו לעתיד. ז"ש ואברהם היו יהי'. אברהם שהי' עובד הבורא בעולם הזה מש"ה יהי' לע"ל. ועיקר הדבר כמו שהשי"ת הוא הי' הוה ויהי' כן ישראל צריכין להיות בבחי' זו בין בגלות ובין לימות המשיח ב"ב כיתד שלא תמוט. וז"ש ד' מלך ירגזו עמים. שיל"ד הלא מלך הוא לשון עבר והוא מדבר לעתיד. אך הכוונה כי גם לעתיד הנה יהי' ההתגלות אצל ישראל שהכירו כבוד מלכותו ית"ש בכל הימים גם בהגלות. אבל העובדי כוכבים כאשר ישאלו ויאמרו ד' מלך בעבר אם המלכת אותו עליך אז. עד"ז ירגזו עמים כי אין בהם יגיד זאת כנ"ל:
הגומל חסדים טובים לעמו ישראל. יל"ד כפול לשון חסדים טובים וכי יש חסדים שאינם טובים. אך הנה לפעמים הקב"ה שולח גלות או יסורים חלילה על האדם כדי להטיבו אח"כ שבעתים כהנה. אך החסדים האלה אינם נגלים לפני העולם כי המדוכא הזה צועק מכאב לבו ורק הש"י לבדו היודע כי רבים רחמיו וחסדיו להשפיע ולכך אנו מבקשים שיגמלנו חסדים טובים משני עבריהם בנגלה ובנסתר שנוכל לקבלם. וזהו שיהי' טובים לעיני עמו בנ"י. וז"ש הפכת מספדי למחול לי וכו' למען יזמרך כבוד ולא ידום כי לפעמים כשיעניש הש"י חלילה אף הוא לטובת האדם אך צריך לידום ולקבלו באהבה כמ"ש וידום אהרן. אבל אם הש"י מטיב לעמו אז יזמרך כבוד ולא נצטרך לידום אך לעולם אודך:
ר' אלעזר יהיב פרוטה לעני והדר מצלי. היינו לעורר רחמים בעולם עוד י"ל עפ"י דברי רז"ל מרבה צדקה מרבה שלום. שלום יעשה לי שהנותן צדקה עושה שלום בין הקב"ה להעני. שהעני הולך ומהרהר ח"ו בלבו על הקב"ה לכל הוא נותן פרנסה כו'. ור"א הי' נותן על הכוונה זו. לכן הי' נותן לו בבקר מיד כדי שהעני יהי' יכול להתפלל ולהודות להקב"ה שהזמין לו פרנסתו דאל"כ בשעת התפלה הי' יכול העני ח"ו להיות קורא תגר על הקב"ה. וז"פ ר"א יהיב פרוטה לעני והדר מצלי. היינו העני הי' מתפלל אח"כ: <small>(מכי"ק)</small>
<b>לפרשת העקידה</b>
אשר יאמר היום בהר ד' יראה. דהנה יום העקידה הוא הי' יום המובחר אצל א"א כמבואר בספרים. וזה אשר יאמר היום. ר"ל שהיום בעצמו יאמר בהר ד' יראה שיהי' בכוחו להראות א"ע בהר ד'. וזה ויכתב בספר דברי הימים לפני המלך. שהימים בעצמם יהיו נקראים וידברו עבורו ויאמרו ראו מה עשה פלוני הצדיק ביום ההוא. וז"פ ימים ידברו שהיום בעצמו ידבר עבורו להמליץ טובה עליו שהוא עשה טוב ביום ההוא כנ"ל:
<b>לפרשת הקרבנות</b>
ואם זבח שלמים כו' והקטירו אותו בני אהרן המזבחה על העולה וכו'. דהנה עיקר ענין הקרבנות הוא מסירת הנפש להקב"ה כמבואר ברמב"ן ובשל"ה. ועולה באה על המחשבה ועל עשה וחטאת ואשם כו'. אבל שלמים אינם באים על חטא רק לעשות שלום בעולם כמ"ש רש"י ז"ל. והנה מסירות נפש בשלמים הוא עבור ישראל כמ"ש שמשה רבינו ע"ה מסר נפשו עבור בנ"י כמ"ש מחני נא. ע"כ אמרה התורה על העולה שמסירות נפש של שלמים הוא על העולה יותר חשוב מעולה שהוא על החטא והנפש החוטאת כו'. אבל מסירות נפש עבור בנ"י היא במעלה יתירה ולזה נאכלין היינו ההשפעה שבא ממסירות נפש של זה. כמ"ש בדור המדבר שכולם ניצולו בזכות משה כמ"ש לולא משה בחירו עמד בפרץ וכו'. ונאכלין בכל העיר לכל אדם שהכל ניזונין בזכותו. בכל מאכל. הוא קדושתו של שלמים אלו. שהמאכל בא בזכותן כמו מן במדבר שהי' בזכות משה יורד מן משמים שהוא מאכל המלאכים. כן בכל דור מתפרנסים בזכות הצדיקים ובא קדושתם בכל המאכלים כמ"ש ועבדתם את ד' כו' וברך את לחמך וכו':
תניא בר קפרא אומר וכו' אלו הי' נותן בה קורטב של דבש אין אדם יכול לעמוד מפני ריחה ולמה אין מערבין בה דבש מפני שהתורה אמרה כו'. יש להבין מה יוצא לנו מזה מה שאמר שאם הי' נותן בה דבש לא הי' יכול לעמוד כו' אך שהתורה אמרה כו' הלא אם התורה אסרה מה לנו בכל אלה ומה בא להשמיענו בזה. אך הנראה ללמוד מזה דרך לעבדות הש"י שיהי' להאדם פלס ומאזני משפט בידו לחשוב תמיד הפסד מצוה כנגד שכרה ושכר עבירה כנגד הפסדה. כאשר לפעמים יראה וידמה בנפשו לעשות איזה מצוה או להתפלל בקדושה ובנקיות יותר וישכח כי עי"ז הוא עובר על ד"ת מצד אחר. אף אם כאן כוונתו לטובה ואין אדם יכול לעמוד מפני ריחה. אבל מצד אחר אמרה תורה לא תקטירו ממנה כו':
יהי רצון מלפניך כו' שיבנה בהמ"ק במהרה בימינו ותן חלקנו בתורתך. הנראה לפ"מ שאחז"ל בש"ס (תענית דף י"א ע"ב) בקרבך קדוש כו'. כי הנה תיקון שמירת הברית הוא בנין בהמ"ק. דהנה המשכן ובהמ"ק לעתיד הוא רמוז וענין על איבריו של אדם ולזה נאמר בזוהר הקדוש על מי שאינו שומר הברית כהוגן עליו נאמר את מקדש ד' טמא. ולזה אמרו כל מי שלא נבנה בהמ"ק בימיו כאלו נחרב בימיו. ומה אנו עושים ברשב"י וכל התנאים שלא זכו לראות בנין בהמ"ק. אך זה מדויק בימיו כמ"ש ואברהם זקן בא בימים שפי' הזוהר שבא בכל ימיו שלא פגם בהם וזה שיבנה בהמ"ק במהרה בימינו. ואז ותן חלקנו בתורתך שמי שאינו בשמירת הברית בכל תנאיו אין לו חלק בתורה אף אם הוא לומד כל היום ואף אם הוא עושה מעש"ט ומצות כל היום נותן כח לקליפה ח"ו כמבואר בספרים של האר"י ז"ל. ובזה פרשתי המשנה כל המרבה שיחה עם האשה גורם רעה לעצמו ובוטל מדברי תורה. הלא בכל הדברים בטילים הוא בוטל מדברי תורה. אך הפי' הוא כך אף אם לומד אח"כ הם בטילים והולכים לסט"א. ד' ישמרנו מזה ע"ע אמן: <small>(מכי"ק)</small>
ובזה פרשתי. כשם שנכנס לברית כן יכנס לתורה ולחופה ולמעש"ט. פי' השם הוי' שנכנס לברית כמ"ש בזוהר הקדוש מ"י יעל"ה לנ"ו השמימ"ה. ר"ת מ"י"ל"ה. וס"ת הוי'. ר"ל אם נכנס השם הוי' בברית. ממילא יכנס לתורה ולחופה ולמעש"ט. ר"ל בתורה שלמד ובמעש"ט שעשה על כל שורה שם הוי'. אמן: <small>(מכי"ק)</small>
בשרו מיום אל יום ישועתו. הנ"ל לפרש שזה קאי על הקב"ה כביכול כמ"ש נגילה ונשמחה בישועתו. כי כביכול הקב"ה בעצמו מצפה על הגאולה שלימה במהרה. לכן האמנם כי עברו עלינו אורך הגלות צריכין אנו להיות מצפים לישועה בקרוב. וז"פ בשרו מיום אל יום. מיום שעבר אל יום ההוה כי קרוב הוא לישועתו. כי מה שעבר מזמן הגלות שפוחת והולך ממנין הקץ הוא יותר קרוב לישועתו. וזה נרמז בתורה תיכף בבריאת העולם כתי' והארץ היתה תוהו ובוהו רמז על הגלות שהוא חשך וכתיב אח"כ ורוח אלהים מרחפת על פני המים זה רוחו של משיח כמ"ש רוח אפינו משיח ד':
הבו לד' כבוד שמו השתחוו לד' בהדרת קדש. דעיקר כבוד השם כשישראל מקדשים שמו ונהרגים על יחוד שמו. ויש צדיקים כמו ר' עקיבא וחביריו שהיו מצפים מתי יבא לידו קידוש השם. וזהו השתחוו לד' בהדרת קודש. דבעת שיגיע אדם לידי קידוש השם אדרבא יתן שבח ותהלה שזכה לכך וזה בהדרת קודש. היינו שיחזיר הנשמה שהיא קודש. והבן: <small>(מכי"ק)</small>
זכור רחמיך ד' וחסדיך כי מעולם המה. תנו עוז לאלהים. היינו החסדים העיקר הם באים מחמת הצדקות וגמ"ח שבני ישראל עושים זה עם זה זכור היינו השפעה כי מעולם המה ממה שבנ"א עושים למטה זה עם זה. תנו עוז לאלהים על ישראל גאוותו. אח"כ הקב"ה הוא נותן עוז ותעצומות לעם ברוך אלהים. וכן אנו מוצאים בשירות ותשבחות שאנו מודים ומשבחים להקב"ה אנו מוסיפים כח למעלה ועושה הקב"ה יותר ניסים עד אין סוף וכן אנו אומרים אל עליון גומל חסדים טובים וקודם לזה אנו אומרים אלהי אברהם וכו' וכנגד זה אנו אומרים הגדול הגבור והנורא. הגדול נגד אברהם. הגבור כנגד יצחק. והנורא כנגד יעקב. כי ע"י האבות נעשה הקב"ה הגדול הגבור והנורא. שכן פרש"י ז"ל על פסוק אלהי השמים ואלהי הארץ שהקב"ה נתגדל ע"י אברהם בשמים ובארץ. ולזה אנו אומרים אלהי אברהם היינו שכביכול הוא אלהינו ע"י אברהם אח"כ אנו אומרים אל עליון שנעשה עליון ע"י האבות. אח"כ הוא גומל חסדים טובים. וז"ש במד"ר וימת יוסף וכל אחיו וכו' אבל אלהיהם של אלו קיים. פי' מדת האלקות של האבות שהמשיכו הוא קיים לעולם. וכן אמר משה בשירת הים. אז ישיר משה כו' אשירה לד' כי גאה גאה היינו שאנו מאמינים שהקב"ה נתגדל ונתגאה ע"י השירות ותשבחות שלנו וע"י כך סוס ורוכבו רמה בים. זה אלי ואנוהו אלהי אבי וארוממנהו. כמ"ש חכז"ל על פסוק זה אלי ואנוהו התנאה לפניו במצות וארוממנהו שהקב"ה מתרומם ע"י השירות ותשבחות שלנו. ועי"כ ד' איש מלחמה ד' שמו. מרכבות פרעה וכו'. וז"פ הפסוק מהולל אקרא ד' ומן אויבי אוושע. ע"י ההלל לד' עי"כ שהקב"ה מהולל עושה עוד ניסים כדי שיוסיפו לו עוד להודות ולהלל. וז"פ נותן הודאה לשעבר ומתפלל אלהבא ע"י שנותן הודאה לשעבר אנו מתפללין אלהבא כדי שיהי' לנו עוד להודות ולהלל כמו שאמר חזקיה להקב"ה שהחולה יתרפא כדי שיתן הודאה ושבח לקב"ה וזה ישלח דברו וירפאם וכו' יודו לד' חסדו ונפלאותיו לבני אדם שע"י שיודו לד' עי"כ באים עוד נפלאותיו לבני אדם. וזה הודו לד' כי טוב כי לעולם חסדו. שמפרש על מה טוב ההודאה להקב"ה כי לעולם חסדו שע"י ההודאה בא החסד לעולם. וז"פ טוב להודות לד' ולזמר וכו' להגיד בבקר חסדך וכו'. להגיד לשון המשכה. ע"י ההודאה אנו ממשיכין החסדים דור לדור ישבח מעשיך וגבורתיך יגידו לשון המשכה. כבוד מלכותך יאמרו וגבורתך ידברו להודיע לבני אדם גבורותיו כו'. שכוונתם בסיפור הגבורות להמשיך עוד בזה גבורות הבורא להודיע לבנ"א כו' שהצדיקים רוצים בנפלאות הבורא כדי שיהי' להם להודות עוד יותר. וכזה אנו אומרים בהגדה לפיכך אנחנו חייבים להודות וכו' ונאמר לפניו שירה חדשה הללויה. וזה נותן הודאה לשעבר כו'. כי אח"כ אומרים כן יגיענו למועדים ולרגלים אחרים. ומתפלל אלהבא. וכן בעשי"ת אומרים ועל כולם יתברך ויתרומם כו' ואח"כ מתפלל אלהבא וכתוב לחיים טובים כו', והבן: <small>(מכי"ק)</small>
הודו לד' כי טוב כי לעולם חסדו. הנה עיקר ההודאה והשבח הוא בשביל כללות ישראל. כי אם האדם נותן הודאה על עצמו. חוץ דהוא גריעות בנפש שאינו שמח בישועת בנ"י אך הוא ג"כ גרעון בהודאה עצמה. למשל בשנה זו שהקב"ה נתן מטר על הארץ והארץ נתנה יבולה. אם האדם יתן הודאה על עצמו לבד אין ההודאה גדולה כל כך אך אם האדם נותן הודאה על כל העולם שריחם על נפשות האומללים והרעבים אזי נותן האדם הודאה עצומה. ובפרט מי שיש לו קצת עושר אזי בשביל עצמו אינה נחשבת לו כ"כ הטובה הזאת. אבל אם מסתכל על כל העולם כולו אזי רואה גודל החסד שעשה הקב"ה בשנה זאת. וז"פ הכ' הודו לד' כי טוב כי לעולם חסדו. לא תהללו בשביל עצמיכם רק כל אחד יהלל לד' עבור כל העולם שנעשה עמהם חסד. וז"פ הכ' גם את העולם נתן בלבם. כדי להודות ולהלל להקב"ה על כל הטובות ולהתפלל עליהם. וז"פ הכ' ופדויי ד' ישובון ובאו ציון ברנה ושמחת עולם על ראשם שהשמחה לא תהי' על כל אחד לעצמו רק כ"א יהי' שמח בשמחת חבירו ובשמחת כל העולם. ובזה תגדל השמחה על כל העולם ועל הצדיקים עד מאד. ובזה יהי' ששון ושמחה ישיגו. אך לזה צריך להיות לו טהרת הנשמה והנפש לקיים ואהבת לרעך כמוך. וז"פ בידיד נפש כו' בהראות לה נועם זיווך אז תתחזק ותתרפא והיתה לה שמחת עולם. עיקר הרפואה הוא לאדם אם יש לו שמחת עולם מכלל ישראל לראות בישועתם וגדולתם. וכבר אמרתי לפרש בזה דברי הש"ס גדול העונה אמן יותר מן המברך כו' מה טעם לזה. אך הפי' בזה דמצינו תפלות בלשון יחיד דהיינו ברכת השחר שלא עשני עכו"ם וכן כל הברכות כולם הולכים כל אחד ואחד לעצמו. פוקח עורים מלביש ערומים כמבואר במס' ברכות א"כ אם אדם עונה אמן על ברכת חבירו ונותן הודאה לשמים על שחבירו נברא יהודי ורואה בעינים ויש לו מלבושים ושאר ענינים אזי גדול העונה אמן יותר מן המברך. כי זה מברך על עצמו וזה מברך על חבירו. וזה הי' מעלת יתרו ששמח על הטובה אשר עשה ד' לישראל. ויאמר ברוך ד' אשר הציל אתכם מיד מצרים שהוא לא הי' במצרים בכלל השיעבוד ונתן הודאה על ישראל. וזה כוונת המד"ר שזהו הי' גנאי לישראל שלא ברכו להקב"ה עד שבא יתרו ונתן הודאה. והרי ישראל אמרו שירה מקודם. אך הם נתנו הודאה על עצמם וזה אין כל כך חשיבות. אבל יתרו נתן הודאה על אחרים והוא דבר גדול ודו"ק. וז"פ רבים אומרים לנפשי מי יראנו טוב נסה עלינו אור פניך כו' היינו שהם מבקשים עבור עצמם. אבל אני איני כן. נתת שמחה בלבי מעת דגנם ותירושם רבו. וז"פ צדקתך לא כסיתי בתוך לבי היינו בעת שהתפללתי והי' עת רצון לא המשכתי את הישועה לעצמי רק נחלק בשוה עם כל העולם. וזהו לא כחדתי חסדך ואמתך לקהל רב ובזה אתה ד' לא תכלא רחמיך ממני. היינו כל המבקש על חבירו והוא צריך לאותו דבר הוא נענה תחלה דהיינו אם אחד יש לו פרנסה ממסחר התבואה ומתפלל על הגשמים ובשעת הזול אין לו פרנסה. וז"פ והוא צריך לאותו הדבר שיהי' ח"ו יוקר. אז הוא נענה תחלה. כי לא על הלחם לבדו יחי' האדם כו'. וז"פ בגמ' תבוא מארה למי שאשתו ובניו מברכים לו. למה דוקא ברכת המזון. אך הפי' שהוא נותן הודאה רק על מה שאשתו ובניו יש להם פרנסתם. רק ההודאה צריך להיות על כלל העולם. וז"פ הגמ' אצל בועז דכתי' וייטב לבו שהי' מברך ברכת המזון. פי' בשעה שהי' בגורן וראה הברכה בתבואות הי' מברך להקב"ה על הכלל ישראל. וז"פ כי פקד ד' את עמו לתת להם לחם. להם דייקא. משום הכי כתי' כי שמעה. הא כולם שמעו. אלא פי' שמעה לשון שמחה מכלל ישראל ולא השגיחה על עצמה כלל. וז"ש בישעי' ס"ג חסדי ד' אזכיר כעל כל אשר גמלנו ד' ורב טוב לבית ישראל אשר גמלם כרחמיו וכרוב חסדיו ודו"ק. וז"פ הפ' כהניה בעיר גוועו כי בקשו אוכל למו וישיבו את נפשם היינו שהפרנסה אשר בקשו לא הי' רק עבור עצמם. וכן תשובה עבור עצמם. לפי שגם התשובה וכפרת עוונות צריך האדם להתפלל עבור כלל ישראל. וז"פ על זאת יתפלל כל חסיד אליך לעת מצוא רק לשטף מים רבים אליו לא יגיעו. מים הם החסדים. והוא מתפלל רק עבור כלל ישראל לטובתם. אפי' אם הוא אינו נהנה כלל מן החסדים. וזה כל העולם ניזון בשביל חנינא בני כו'. וזהו נפתלי אילה שלוחה הנותן אמרי שפר. אילה היא החסידה שבחיות. והתפלה הזאת בוקעת כל הרקיעים. וז"ש אם שגורה תפלתי בפי. היינו שהוא מתפלל עבור הכלל. התפלה זאת מקובלת ברצון. וז"ש בש"ס אין הקב"ה מואס בתפלתם של רבים שנאמר הן אל כביר לא ימאס. ואמאי אין נשמע עדיין. אך הפי' אם כל אחד מתפלל על חבירו וצרכי רבים אזי תפלתו נשמעת. ובזה י"ל העוסק בתורה ובגמ"ח ומתפלל עם הצבור מעלה אני עליו כאלו פדאני לי ולבני מן הגלות. ג"כ הפי' כן בכל מה שעוסק בתורה הוא עושה עם הצבור דהתורה מגינה ומציל כוונתו בלימודו שכל הצבור יהיו ניצולים מעבירות שבידם. ובגמילות חסדים כוונתו עם הצבור שהשכר של גמ"ח יהי' ג"כ עם הצבור. וכן מתפלל עם הצבור לטובת כלל ישראל, וד"ל: <small>(מכי"ק)</small>
מזמור שיר חנוכת הבית לדוד. סדרו אנשי כנה"ג לומר מזמור זה קודם התפלה. דהנה ידוע שהתפלה היא העיקר ההכנעה קודם התפלה לחשוב ברוממות האל ובשפלות עצמו ובעונותיו המרובים. והנה יכול ליפול לב האדם לגמרי ויאמר מה תועלת בתפלתי בוודאי לא יעלה לרצון למעלה כלל וזה הוא שני ההפכים בנושא אחד. ולזה צריך אמונה להאדם ויגבה לבו בדרכי השם שאדרבא תפלתו עולה למעלה ובוקע חלוני רקיע. ובזה י"ל דברי המדרש. אם מזרע היהודים מרדכי כו' כשהם יורדים יורדים עד לעפר וכשהם עולים עולים עד לרקיע. ובזה יש לפרש דברי התפלה ונפשי כעפר לכל תהי' פתח לבי בתורתך וכו'. ולזה אמר אברהם הנה נא הואלתי לדבר ואנכי עפר ואפר. זה בשעה שהתחיל להתפלל. ואח"כ צריך האדם להתחזק יותר ויותר כמו שאמר אברהם אולי יש חמשים צדיקים בתוך העיר וכו' אולי יש עשרה. היוצא מזה דבשעה שמתחיל האדם להתפלל צריך להיות כמו עפר בעצמו ואח"כ עולה למעלה וזהו ממש כמו בבנין הבית שמתחלה חופר אדם בקרקע להניח יסוד ולבנותו ואח"כ עולה ובונה עד לשמים. וז"פ מזמור שיר חנוכת הבית לדוד. אליך ד' אקרא כו'. מה בצע בדמי ברדתי אל שחת היודך עפר. דהוא תמוה מאד דמאי הו"א לאדם שיהי' לו ריווח שיבא אל השחת וכמובן. אך להנ"ל ניחא דהפי' במחשבה. שאל יהי' האדם שפל בשעת התפלה ויורד במחשבתו אל שחת. ע"ז אמר היודך עפר אם אהי' שפל ונבזה יותר מדאי א"כ לא יהי' באפשר כלל להתפלל וכו'. פתחת שקי ותאזרני שמחה למען יזמרך כבוד ולא ידום היינו כנ"ל שהקב"ה יחזק לאדם ויסיר ממנו העצבות מעבירות שבידו למען יזמרך כבוד (ע"ד שכ' האור המאיר) וז"פ הפ' סור מרע ועשה טוב. שיפנה מחשבתו מהעבירות ויעשה טוב. וכן נ"ל הפי' בפסוק בטח בד' ועשה טוב. דהנה כתיב אל תבטחו באלוף כדרשת חכז"ל. אך כדי לעשות הטוב אסור להיות עניו. ולזה פירשו המפרשים העשיר לא ירבה והדל לא ימעיט אפי' כל העולם אומרים עליך כו' תהי' בעיניך כרשע. ואל תהי רשע בפני עצמך היינו כנ"ל. ואין סתירה לב' הדברים אלו. (וזה הפי' אם מזרע היהודים כו' כשהם עולים כו'. דהנה אסתר אמרה כי אין לבא אל המלך בלבוש שק היינו בעצבות ולכך ותלבש אסתר מלכות ותעמוד בחצר בית המלך הפנימית. והנה החכמים היו רואים שמרדכי לובש שק וחשבו שלא יהי' נשמע בקול תפלתו אבל עכשיו שהסירה השק מעליו והלבישתו בגדי מלכות א"כ יעלה תפלתו וכשהם עולי' עולי' עד לשמים. אין עמידה אלא תפלה. (עיי' בדרוש פורים בפ' והרכיבהו). וזהו ממעמקי' קראתיך ד' ד' שמעה כו' אם עונות תשמר יה אדני מי יעמוד. היינו תפלה. ואני בחסדך בטחתי יגל לבי בישועתך. אני בטוח שתושיעני. כי בהישועה אין אני שמח על עצמי רק על ישועת ישראל וזהו ישועת הקב"ה כמ"ש במד"ר על פסוק לד' הישועה על. עמך ברכתך סלה. (וכן הפי' פתחת שקי ותאזרני שמחה. שהשמחה היא למען יזמרך כבוד). וזה הפי' אחור וקדם צרתני דהקב"ה חפץ בזה שיהי' האדם שפל בדעתו ובשעת התפלה יהי' בהתרוממות שבונה עולמות בתפלתו. פליאה דעת ממני נשגבה לא אוכל לה. שיהי' ב' הפכיים בנושא אחד. אך התירוץ אנה אלך מרוחך ואנה מפניך אברח וכו' ע"ד שכ' בס' מבשר צדק בפ' ויגש ע"ש. העבר עיני מראות שוא בדרכיך חייני. העבר חרפתי אשר. יגורתי כו' זדים הליצוני עד מאד מתורתך לא נטיתי. רחוק מרשעים ישועה כי חוקיך לא דרשו. אליו פי קראתי ורומם תחת לשוני. און אם ראיתי בלבי כו'. וזה הכוונה הלוחות ושברי לוחות מונחים בארון. דארון הוא כינוי ללב כמבואר בזוהר הקדוש ושברי לוחות הוא לזכרון העונות שאז לדור המדבר היו לזכרון מעשה העגל זכור אשר הקצפת. ועכשיו יש לכל אדם יותר ויותר עונות מדור המדבר כידוע. ולכן מונחים בארון: <small>(מכי"ק)</small>
ברוך שאמר והי' העולם כו'. ברוך עושה בראשית. ברוך מרחם על הארץ. ברוך מרחם על הבריות. ברוך משלם שכר טוב ליראיו. ברוך חי לעד וקים לנצח. הנה אנשי כנסת הגדולה שיסדו סדר התפלה. העמידו משלם שכר טוב ליראיו באמצע בין מרחם על הבריות ובין חי לעד וקים לנצח. ונראה לפרש דהנה כתי' כי אין מחסור ליראיו. שהצדיקים הדביקים באמת בהקב"ה אינם רוצים שום דבר מעולם הזה. אדרבא ממאסים בדברים מעולם הזה. ובזה י"ל ואברהם כבד מאד במקנה בכסף ובזהב. שהי' עליו לעול הכסף והזהב. ואדרבא יראים מעניני העולם הזה כמ"ש ודי זהב. שבימי אברהם לא הי' עניים בישראל ליתן להם צדקה ולכך הי' כבד עליו הכסף והזהב וכמ"ש הראשונים על פסוק כל הזהב העשוי למלאכה. כל הזהב לא נברא אלא למלאכה למלאכת המשכן ולתת צדקה. והנה זהו הפי' כי אין מחסור ליראיו. שהם יראים מהדברים הגשמיי' ולכך אם חסר להם איזה עולם הזה אין זה נקרא להם חסרון. א"כ אדם שאין לו חסרון מה יהי' לו השלמה. במקום שאין חסרון אין השלמה. א"כ במה יעשה הקב"ה נחת רוח לצדיקים בעולם הזה כיון שאין להם הנאה משום דבר. ולזה סידרו אנשי כנה"ג ברוך משלם שכר טוב ליראיו אחר ברוך עושה בראשית וכו'. דהנה ידוע שהצדיקים מתפללים ומתאווים כל ימיהם על יחוד קב"ה ושכינתי' שיתקדש שמו של הקב"ה בעולם ויהי' ד' אחד ושמו אחד. ולבני ישראל יהי' להם כל טוב והשפעות טובות ואריכות ימים: <small>(מכי"ק)</small>
עבדו את ד' בשמחה. בשמח"ה אותיות מחשב"ה. כי עיקר השמחה של אדם אם הוא שמור וזהיר ממחשבות רעות אז יכול להיות דבוק בהבורא ב"ה וצריך להיות כל שמחתו לכבוד הבורא ב"ה. וזה שמצינו ביעקב אבינו ע"ה בחיר של האבות והי' שמור מכל מחשבה רעה ח"ו לכן הי' מחשבתו דביקה תמיד בהבורא ב"ה וז"ש בו ומשמחתך ששמחת בו. הפי' בב' אופנים ומשמחתך היינו שמחת הבורא ב"ה היתה שמחתו של יעקב שמחת בו. גם ע"י שמחתו של יעקב למטה נעשה היחוד למעלה להביא השמחה להבורא ב"ה. וז"ש דוד המלך ע"ה השיבה לי ששון ישעך. שעיקר שמחתו היא ישועת הבורא ב"ה. וזה הענין שאמרו חכז"ל על פסוק בפ' ויגש ויפול על צווארו שיעקב קרא ק"ש. וצריך להבין מפני מה דוקא עתה קרא ק"ש ולא קרא קודם לכן. אך לפי הנ"ל ניחא כי רק עתה הגיע זמן ק"ש לנכון לפי מ"ש חכז"ל כי כל כ"ב שנים שפירש יוסף מאביו לא שרתה שכינה על יעקב אבינו כמ"ש ותחי רוח יעקב אביהם. לכן כאשר בא לגודל השמחה בראותו את יוסף בנו. נעשה היחוד למעלה והגיע זמן ק"ש לנכון. (בזה יובן ההעתקה מכת"י וז"ל בפ' ויגש והאחד איננו. יעקב אבינו קרא ק"ש בראותו את יוסף. אין עושה טוב אין גם אחד. עכ"ל). וזה כל האדם שצריך לשמוח בחלקו שיש לו אדון כזה בורא כל העולמים חי וקיים לעולם:
תורת ד' תמימה משיבת נפש. דאי' במדרש פ' ויקרא פ"ד וגם הנפש לא תמלא. משל לבת מלך שנישאת לעירוני וכו' ע"ש דקדוק המד"ר ואמר מצות ומעש"ט. אבל התורה הוא שלימות הנשמה שתורה היא מעולם הבריאה ושם הוא כסא הכבוד והנשמה נאצלת ג"כ מתחת כסא כבוד לכן התורה היא חיבור ויחוד נאה לנשמה. לכן אמר תורת ד' תמימה משיבת נפש שמצות ומעש"ט נאים ומתוקנים לגוף האדם. ולכך אמר עדות ד' נאמנה מחכימת פתי. משמחי לב. מאירת עינים גם עבדך נזהר בהם שהם תיקון לגוף. ותורה הוא תיקון לנשמה. לכן אנו אומרים ות"ת כנגד כולם. ואח"כ מיד אומרים אלהי נשמה וכו': <small>(מכי"ק)</small>
יראו את ד' קדושיו כי אין מחסור ליראיו. י"ל בתרי אנפי. דכבר כתבו הספרי מוסר מדרך הצדיקים בעת שבא להם שפע טובה הם יראים מתרי אנפי. א' אולי נחסר להם מעולם הבא ונוטל שכרו בעולם הזה. וכמאמר המפרשים קטונתי מכל החסדים ומכל האמת. וכן הי' המעשה של ר' חנינא בן דוסא. והב' הוא ירא שמא מרב טוב יבוא ח"ו לידי ורם לבבך ושכחת. וכמאמר החכם רש ועושר אל תתן לי וכו'. והג' ירא שמא מחסר מעבודתו ית"ש שהחיוב בעת שבא אליו הטובה להודות ולהלל יותר וכן כתב בעל חובת הלבבות. והראי' ממעשר וצדקה שאם יש לו יותר הוא מחויב ליתן מעשר יותר וכן צדקה וכן בכל העבודות צריך להיות יותר בהלל והודות ואולי מחסר כמ"ש בקש הקב"ה לעשות לחזקי' משיח אך שחסר שלא אמר שירה על נס סנחרב. וכן אמר בפסוק ויאמר יתרו ברוך ד' אשר הציל אתכם מיד מצרים. שהי' גנאי לישראל שלא אמרו זאת עד שאמרו יתרו. וז"פ יראו את ד' קדושיו. היראה היא בראותם כי אין מחסור ליראיו (ויראה) כי רשעים היינו כפירים רשו ורעבו. ודורשי ד' לא יחסרו כל טוב. עי"ז באה לו היראה אולי מחסר בהודאה. והב' הוא להיפך שמדבר בצדיקים שאין להם מחי' ומוכים ביסורים אינם מתנחמים בזה במה שאמרו חכז"ל שהם יסורין של אהבה וד' חפץ דכאו ואת אשר יאהב יוכיח. אדרבא הוא אומר שעוונותיו גרמו לו והקב"ה מאם אותו. וכמ"ש לא ראיתי צדיק נעזב וזרעו מבקש לחם. וחושב בעצמו שהוא רשע. וגם אמרו חכז"ל עניות מעביר על דעת קונו. וכמאמר ר"מ הרעותי את מעשי וקפחתי את פרנסתי. וכמאמר ר' יוחנן דין גרמי דעשיראה ביר הי' על הכוונה הזאת. והראי' שלקח ע"ז הצדיק מחמת שרואה שיש צדיקים שיש להם כל טוב והם גדולים ממנו כמ"ש אשריך בעולם הזה וטוב לך לעוה"ב ורשעים הולכים ודלים ומוכים. וז"פ יראו את ד' קדושיו. מהו היראה כי אין מחסור ליראיו. ועי"כ מה שהוא מוכה ביסורין הוא רק מחמת החטאים. כפירים רשו ורעבו ודורשי ד' לא יחסרו כל טוב וק"ל: <small>(מכי"ק)</small>
רבות רעות צדיק ומכולם יצילנו ד'. מה רבותא רעה אחת או כמה אצל הש"י. אך הענין הוא לפי המדרש ד' צלך. ומכלם ירע להצדיק מה שיצילנו דהיינו לשון צל שהשי"ת יש לו כביכול צער כשאדם שרוי בצער השכינה מה אומרת וכו'. ובזה יש לפרש כעת יאמר ליעקב וכו'. דהנה (בב"מ דף נ"ט ע"ב) גבי תנורו של עכנאי מאי עביד קב"ה. וכן בזוהר הקדוש פ' בלק על פסוק תפלה לעני כי יעטוף וכו' כל חיילין דשמיא שואלין אלין לאלין קב"ה במה אתעסק במאי אשתדל אמרין אתיחדא בתיאובתא וכו'. ובזה שאלו המלאכים לישראל מה עביד קב"ה אם האדם יושב ושונה הקב"ה יושב כנגדו ושונה: <small>(מכי"ק)</small>
יקראני ואענהו עמו אנכי בצרה כו'. אורך ימים אשביעהו ואראהו בישועתי. דהנה יש צדיקים המתהלכים בעולם הזה לפני הש"י ב"ה שאין להם שום שמחה אחרת רק במה שמסתכלין בהישועה והגאולה העתידה ב"ב שיתגדל ויתקדש שמו ית' בעולם. כי לע"ע בהגלות אינם יכולין לסבול עוד את גודל הצער והעוני של ישראל והשכינה רק בזה הם משתעשעים בהישועה העתידה להיות וכמ"ש דוד המע"ה תנחומיך ישעשעו נפשי וכן יגל לבי בישועתך שלמעלה כביכול. אך בזה יגל לבי ולכך אשירה לד' כי גמל עלי. פי' שגמלנו ברחמיו ונתן לי שכל ובינה הזה כי אצפה ואשמח בישועתך. וזהו יהי כבוד ד' לעולם ישמח ד' במעשיו. פי' מעשיו נקראים הצדיקים כמ"ש ועמך כולם צדיקים כו' מעשי ידי להתפאר. הנה אמר הכתוב כי בזה שיהי' כבוד ד' לעולם ויתגדל ויתקדש שמו אך בזה ישמח ד' את הצדיקים. וזהו ברוך משלם שכר טוב ליראיו ומהו השכר שלהם. בזה שמראה להם כי הוא חי לעד וקים לנצח. וז"ש ובכן צדיקים יראו וישמחו כו' ועולתה תקפץ פיה וכו' ימלוך ד' לעולם כו'. וזהו שאמר דוד המע"ה לכל תכלה ראיתי קץ ר"ל ראיתי את הקץ עין בעין שהוא זכה לראות מיד את כל הישועה העתידה לכך ראיתי כי רחבה מצותך מאד שלעתיד הלא יתגלו טעמי המצות וסודם באור ד' לכך ראה זה דוד המע"ה מיד כי רחבה מצותך מאד לכך מה אהבתי תורתך כל היום היא שיחתי. והנה לכך עיקר השמחה של כל הצדיקים בעולם רק ממה שיהי' לעתיד. וזהו שנאמר ביעקב אבינו ע"ה ומשמחתך ששמחת בו פי' השמחה שלך ממה שיהי' לע"ל. זהו הוא ששמחת בו. וז"ש הכ' בשוב ד' את שבות עמו יגל יעקב ישמח ישראל. כי אין לו שמחה אחרת רק מזה שיהי' בשוב ד' את שבות עמו בזה יגל וישמח. ולכך צורתו חקוקה בכסא כבוד כמ"ש וכסא כבוד ינחילם. ועל השמחה הזאת הוא שהתפלל דוד המע"ה ורוח קדשך אל תקח ממני השיבה לי ששון ישעך. איך בקש זה אחר אותו מעשה. אך כאשר לא הי' יכול לתפוס שום שמחה בעולם רק מה שיהי' לעתיד לכך בקש רוה"ק שיוכל לראות כל זה. וז"ש הכ' האיש אשר עמו אנכי בצרה שמשתתף בצערי הנה האיש הזה יזכה לאורך ימים מבחי' ארו"ך אשביעהו ואראהו בישועתי גם מיד בעודו בעולם הזה. וזהו ושמח נפשנו בישועתך וטהר לבנו לעבדך באמת פי' על זו הבחי' שישמח נפשנו רק בישועתך רק בזה טהר לבנו לעבדך באמת שיהי' כל מגמתינו ושמחתנו לא על שום דבר שבעולם רק בישועתך זה יהי' באמת:
לעושה נפלאות גדולות לבדו כי לעולם חסדו. יש להבין מהו הלשון לבדו וכי מי יוכל עשות נפלאות זולת הש"י ב"ה. אך הנה כתי' זכור רחמיך ד' וחסדיך כי מעולם המה. כי הנה יש שני מיני בחי' בענין החסדים הבאים ויורדים בעולם הזה. האחת היא שע"י מעש"ט של ישראל הם מעלים מ"נ ומעוררים חסדים והשפעות טובות לירד לעולם הזה והם החסדים הבאים במדה ובחי' גבול כפי ערך המעש"ט של התחתונים כנ"ל. אכן יש מעלת החסדים ורחמים עליונים שמתעוררים יותר מלמעלה על ישראל שלא עפ"י פעולתם וכמו שהי' בשעת קריעת ים סוף בעתיקא תליא מילתא ואז נאמר ד' ילחם לכם ואתם תחרישון כלומר שאין צורך עתה בתפלתכם ועבודתכם כי צריך עתה רחמים וחסדים העליונים שהם גדולים יותר יוותר מכפי מעש"ט שלכם. כי הנה החסדים העליונים המתעוררים בעת רצון מלמעלה הנה הם שלא עפ"י הדרגה והם העוברים על בחי' הי"ג מדות יותר אבל מכח אתערותא דלתתא הנה השפע בא דרך הי"ג מדות שהם בחי' גבול ולכך נקראים י"ג מכילין דרחמי שבאה על ידם בבחי' מדה ומשקל. וזהו הוא שלש עשרה מדות שהתורה נדרשת בהן כי התורה נמשכת ונדרשת להשפיע ע"י הי"ג מדות כנ"ל. אבל השפע מרצון העליון ב"ה הוא שלא עפ"י מדה כלל והוא שאמר הכתוב זקן אהרן שיורד על פי מדותיו ר"ל השפע העליונה היורד על הזקן זקן אהרן רחמים וחסדים הוא עובר ויורד עליו יותר ויותר על מדותיו. וכמו שאמרו בגמרא (מנחות דף צ) כל המדות שהיו במקדש הם נגדשות לא מחוקות פי' שאין בחי' צמצום במדות ומדידות הנסכים במקדש. ומדות הלח קודש ובירוציהן קדש פי' בירוציהן הוא בחי' הקדושה העובר ועולה יתר על שפת המדה הנה כולו קדש לד'. כי כן בהנסכים והשפעות מהש"י ב"ה אין שם בחי' מדה וצמצום כלל כנ"ל. וזהו הוא הלכה שבפוסקים בירוצי המדות נגדשות כנ"ל. וע"ז אנו מתפללים זכור רחמיך ד' וחסדיך שלא עפ"י מדת המעש"ט שלנו רק מכח רצון העליון ב"ה שהי' מעולם על ישראל בבחי' אהבה ונדבה בלי צמצום ומדה כלל כנ"ל. וזהו הפי' רחמיך וחסדיך שלמעלה שהם בלי גבול את אלה זכור ותשפיע לנו כי עתה הלא הרחמים והחסדים שלנו מעולם הזה המה מבחי' אתערותא דלתתא בבחי' גבול וצמצום כנ"ל. וז"ש אתה ד' לא תכלא רחמיך ממני חסדך ואמתך תמיד יצרוני. ר"ל לא תכלא רחמיך ממני שאוכל אני לעורר במעש"ט רחמים העליונים. אבל מ"מ חסדך ואמתך שהם החסדים הבאים מרצון העליון ב"ה העובר על מדותיו שלא בבחי' גבול הם תמיד יצרוני. וז"ש כי טוב חסדך מחיים שפתי ישבחונך. ר"ל כי טוב חסדך שבא מכח אתערותא דלתתא מחיים שבעולם הזה אע"פ שהוא בבחי' גבול ומדה. אבל זה הוא טוב לו שאזכה אשר שפתי ישבחונך שאוכל לעורר היחוד והרחמים למעלה כי זה כל תקותי. וזהו הוא הפי' לעושה נפלאות גדולות לבדו כי עיקר השבח הוא על מה שעושה נפלאות גדולות לבדו מרצון העליון הטוב בלי צורך אתערותא דלתתא שהם בשפע רב יותר ויותר כל"ח להשפיעם כל טוב כנ"ל. ובזה פירשתי הפ' בפ' אמור והכהן הגדול מאחיו אשר יוצק על ראשו שמן המשחה שבחי' כהן גדול מאחיו הוא להמשיך מהחסדים העליונים כנ"ל. אשר יוצק על ראשו כמ"ש על פי מדותיו כי אע"פ שכלי שרת אין מקדשין אלא לדעת מ"מ היורד ועובר על פי מדותיו למעלה מן המדה הוא קודש כי לא ניתן לפי הדעת שלך במדה רק יותר ויותר שזהו על ראשו על בחי' הדעת שלך. ושמן ידוע מבחי' חסד חכמה כנ"ל:
שומר ד' את כל אוהביו כו'. דהנה העכו"ם הם הקלי' וכל פרי צריך לקליפה להיות שומר לפרי. ובזה פי' השומר אחי אנכי וכי אני הקלי' לפרי. ותוכן הדבר כי לולא העכו"ם הי' בנ"י חייבים. אך מחמת שהם גרועים מאד לכן יש לו להקב"ה שמחה מבנ"י וכמ"ש בס' קדושת לוי ע"פ ולתתך עליון וכו'. וז"פ שומר ד' את כל אוהביו. היינו שאינם צריכין לקליפה להיות שומר לאוהביו דהאוהבים אין להם קטרוג. ולכך ואת כל הרשעים כו': <small>(מכי"ק)</small>
אל תבטחו בנדיבים כו' תצא רוחו כו' (עפ"י הגמ' ברכות דף ה' ע"א אמר ר"ש בן לקיש לעולם ירגיז אדם יצר טוב על יצה"ר כו' אם נצחו מוטב ואם לאו יקרא ק"ש וכו' ואם לא יזכור לו יום המיתה כו') אשרי שאל יעקב בעזרו כו' היינו יקרא ק"ש: <small>(מכי"ק)</small>
רוצה ד' את יראיו את המיחלים לחסדו. יל"ד בלשון הכתוב שאמר כי יראיו הם המיחלים לחסדו הלא זה כל האדם מצפה ומיחל לתשועת ד' וכמש"א יהי חסדך ד' עלינו כאשר יחלנו לך ומהו הרבותא של היראים. אכן הכוונה בזה כי אמנם זה מנת יראי ד' וחושבי שמו כי גם בעת הטובה והישועה והשמחה אינם שמחים ושמים אל לבבם ענין הטובה והישועה שהוא מגיע לעולם הזה בגשמי. כמו בבוא המטר לארץ והברכה והשובע בעולם אינם מסתכלים בעצם הברכה והשובע שבעולם הזה כי רק אם הם מסתכלים ושמחים בעיקר הרצון והחסד שנעשה מלמעלה כי השפעה הטובה שבאה לעולם הזה הוא מורה על הרצון העליון ב"ה שנעשה היחוד למעלה. ועי"כ מלא ברכת ד' י"ם ודרו"ם ירשה להשפיע לעולם הזה. נמצא כי עיקר השמחה של היראים והצדיקים בראותם כי עת רצון הוא למעלה לפני הש"י באור פני מלך חיים שהיחוד פב"פ ורצונו כעב מלקוש. אשר ע"ז אמר הכתוב ואני תפלתי לך ד' עת רצון עיקר התפלה שלי שיהי' עת רצון והיחוד למעלה. וכה"א ומשביע לכל חי רצון ח"י הוא נקרא הצדיק איש חי. וזשאה"כ כי הש"י משביע לכל צדיק בהיות עת רצון למעלה. וזהו רצון יראיו יעשה שנעשה הרצון למעלה ואת שועתם ישמע ויושיעם. ועד"ז הוא סדר תפלת כל הצדיקים להעשות רצון והיחוד למעלה וממילא עי"כ באו השפעות טובות לעולם. והשפע הטוב שבעולם הזה הוא אות על רצון שלמעלה. אמנם עדיין אחר כל זה. הנה עיקר השמחה בשלימות אשר לצדיקים הוא בראותם כי הרצון הזה הטוב שלמעלה הוא רק על עם בנ"י לבדם לא בשותפות כל העולם עמהם כמ"ש הן עם לבדד ישכון ובגוים לא יתחשב. וכמו שבקש משה ונפלינו אני ועמך מכל העם אשר על פני האדמה. וכן הי' זה במצרים ובים ובמן ובאר וכדומה שהי' הרצון הטוב נעשה רק לישראל לבד. והנה על הענין הזה הוא נכון לומר שירה להקב"ה אשר בחר בעמו ישראל באהבה להשגיח ולרחם עליהם כל הימים. וכמו שאומרים בזה אחר כל ברכת השחר שכולם הם שבח הכולל המכין מצעדי גבר. הנותן לשכוי בינה. העושה כו'. מתיר אסורים. זוקף כפופים. הוא כולל כל העולם. אבל אח"כ מסיים אוזר ישראל בגבורה עוטר ישראל בתפארה ולהם בנ"י נותן ליעף כח. וע"ז סיים הברכה הגומל חסדים טובים לעמו ישראל היינו רק לעמו ישראל לבדם. ועל כן בים שהיו הניסים לישראל לבדם והמצרים נפלו בים. אז ישיר משה ובנ"י. וכן בהבאר אז ישיר ישראל. וכן לעתיד בב"א. וכן בענין חזקיה שנפל כל חיל אשור ובנ"י יצאו בהצלה ורוחה נכון הי' לו לומר שירה עד שפתחה הארץ ואמרה שירה. דהנה אך זה הוא השמחה והקווי של הצדיקים אשר ימצאו מקום להלל ולשבח לשיר לד' שיר חדש על הרצון והיחוד שנעשה למען ישראל לבדם למעלה. והנה זהו הפי' רוצה ד' את יראיו שהש"י מראה להם ליראיו הרצון וההטבה למעלה על ישראל כמו האב המראה לבנו פנים שוחקות כשנותן לו מתנה. הנה הבן חכם הוא שמח ביותר כאשר האב חפץ ורצה בו יותר מכל הימתנה שנותן לו. וכן הקב"ה מראה לצדיקים הרצון הטוב למען ישמחו ויעלצו לפני אלהים כי ע"ז הם מיחלים לחסדו לדעת כי חפץ ד' בעמו והיחוד נעשה על ידם לעולם. וזהו עיקר היחול והתקוה של הצדיקים על החסדים להעשות עת רצון והיחוד למעלה להשפיע רחמים וחסדים לעולם על ישראל אמן: <small>(מכי"ק)</small>
שבחי ירושלים את ד' כו' כי חזק בריחי שעריך ברך בניך בקרבך כו' השולח אמרתו ארץ עד מהרה ירוץ דברו כו'. להבין קישור הפסוקים יחד. דהנה אמנם ע"י היחוד העליון פנימי נולדים נשמות קדושות של ישראל כיל"ח. וע"י הריבוי נשמות של ישראל הנה נתרבה התורה עמהם כי נשמות ישראל הן הנה התורה כולה כנודע בספרים. והוא הדבר בכל התורה שבע"פ שע"י שנתרבו ונולדו נשמות הקדושים התנאים והאמוראים נתרבה התורה עמהם. וזש"נ התורה והמצוה אשר כתבתי להורותם הלשון להורותם הוא לשון הריון שהתורה והמצוה הוא סיבת הריון ועיבור נשמות להוליד ולהרבות בישראל. וזש"א חכז"ל ורב שלום בניך אל תיקרי בניך אלא בוניך. שכן הוא באמת זה תלוי בזה שהם בניך בריבוי נשמות ורב שלום בוניך בעסק התורה שנתרבו ענפי התורה על ידם. וזהו שאמר ר' חנניא בן עקשיא רצה הקב"ה לזכות את ישראל לפיכך הרבה להם תורה ומצות שרצה הקב"ה לזכות את ישראל בהרבות להם נשמות קדושות לפיכך הרבה להם תורה ומצות ובריבוי התורה מתרבים הנשמות. וז"ש ד' חפץ למען צדקו יגדיל תורה ויאדיר. ר"ל למען צדקו להרבות נשמות ישראל לכך יגדיל תורה ויאדיר כנ"ל. הנה זהו הפי' שבחי ירושלים את ד' הרמז על ירושלים דלעילא. הללי אלהיך ציון הוא רמז על יסו"נ. כי חזק בריחי שעריך ברך בניך בקרבך שמתרבים הנשמות של ישראל ועי"כ השולח אמרתו ארץ עד מהרה ירוץ דברו הוא ר"ל על נתינת ריבוי התורה לעולם הזה. וזהו שמסיים מגיד דבריו ליעקב חוקיו ומשפטיו לישראל לא עשה כן לכל גוי כי רק ע"י נשמת ישראל הוא התורה ולא לעובדי כוכבים חלק בה כנ"ל:
כי רוצה ד' בעמו יפאר ענוים בישועה. פי' עיקר הרצון וההשתוקקות של הצדיק להיות לו דביקות בהש"י ב"ה. וז"פ כי אין מחסור ליראיו פי' מדת האין א"ס ב"ה הוא להם למחסור כי חפצם בכל עת להשיג יותר ויותר במדת האין ודביקות הנעלה. ובזה פירשנו סמיכות הפסוקים בפ' בשלח ועל נסותם את ד' לאמור אם יש ד' בקרבנו אם אין ויבא עמלק כמובא בזוהר הקדוש שזה הי' הפגם מה שחקרו בזה אם הוא בבחי' יש או בחי' אין ע"ש:
ויברך דויד את ד' לעיני כל הקהל ויאמר דויד כו'. יל"ד מהו הרבותא של לעיני כל הקהל כי מה יוסיפו כח הברכות של לעיני כל הקהל. אך הנראה כי הורה לנו בזה ענין העבדות של הצדיקים כמו דוד המע"ה וכיוצא בו שהם נתעלו בשבחם והילולם להש"י אשר לא ישיגו זולתם. כי אמנם ד"מ לא ישתבח המלך ויתהלל כראוי לו בעת שהוא נודד מביתו ונוסע בדרך לבדו כמו אשר יתעלה ויתקלס בביתו בהראותו את עושר כבוד מלכותו ואת יקר תפארת גדולתו ורבת ממשלתו וכו'. כן לא ידומה ההוד וההדר שאנחנו נותנים להש"י ב"ה בגלות המר הזה שאמר הכתוב עזבתי את ביתי נטשתי את נחלתי. נגד הכבוד והתהלה והעבדות הנעלה שיהי' לע"ל בעת אשר יתגלה כבוד מלכותו לעיני כל בשר יחדיו כי אך אז ימלא פינו תהלות ברנן שיר ושבח תוקף תהלת תפארתו. והנה דוד המע"ה וכיוצא זכו לראות התגלות העתיד ההוא בעודם בעולם הזה. לכן המה נשאו קול בעבודתם באהבה והתלהבות אשר אין שיעור ואין סוף. וזהו שאמר השיבה לי ששון ישעך ורוח נדיבה כו' לכאורה היתכן כי אחרי המעשה ההוא יבקש עוד לנבואה ורוה"ק הלא די אם יסלח לו. אך הכוונה הוא כי ענין הנבואה הזאת שזכה לראות התגלות העתיד הוא לצורך העבדות כדי שיתחזק להתעלם בעוז ד' לעבדו באהבה שלימה ושמחה כנכון. וזהו הפי' השיבה לי ששון ישעך הששון של ישעך שתהי' כביכול צדיק ונושע כנודע וזהו למען יזמרך כבוד ולא ידום לעולם אודך כי בהשיגו המעלה הזאת לא ידום לעולם כי לא יוכל השקט רוחו לעולם. וזהו שאמרו בגמ' עולמך תראה בחייך לזכות לראות עוה"ב והתגלות העתיד בעולם הזה בחייו. וזהו שאמרו רז"ל שלשה הטעימן הקב"ה מעין עוה"ב אברהם יצחק יעקב. יש להבין למה צורך הטעימן הקב"ה כל זה. אך הכוונה כנ"ל שהטעימן התגלות העוה"ב העתידה כמ"ש טעמו וראו כי טוב ד' כדי שיתחזקו בעבודתם בהתלהבות ביתר שאת ויתר עז וזה שנאמר הנה כי כן יבורך גבר ירא ד' וראה בטוב ירושלים כל ימי חייך ר"ל בטוב ירושלים העתיד להיות. וזהו כל ימי חייך להביא לימות המשיח ר"ל שתזכה בכל ימי חייך בעולם הזה להביא להם התגלות של ימות המשיח כנ"ל:
וז"ש לאברהם אבינו בברית בין הבתרים ואתה תבוא אל אבותיך בשלום תקבר בשיבה טובה. לכאורה יפלא מה ענין ההבטחה הזאת לכאן הלא אחר ההבטחה ההיא הי' חי יותר ממאה שנה והוא מבטיחו על הקבורה בשלום. גם יפלא הכזה יהי' בשורה הראשונה אשר כל ימיו של א"א מעודו עבד הש"י ומסר נפשו עליו ובזה הי' פעם הראשון אשר נגלה הש"י אליו הנה זה יהי' גמול שכרו לבשרו כי יקבר בשיבה טובה. אכן כנ"ל כי הנה כן דרך הצדיקים ההולכים לפני הש"י שכל מחשבותם והגיונם תמיד מה יהי' אחריתם כי איזה חכם הרואה את הנולד. ומה יעשה בהם לעוה"ב אם יזכו לחזות בנועם ד'. והקב"ה כאשר ידע כי אך זה כל ישעו וכל חפצו של א"א לכך הבטיחו בהבשורה הזאת כי אין לך לדאוג כלל. ולפי שבארנו ג"כ הכוונה היא כי אמנם יש בחי' בעולמות העליונים יש שנקרא שיב"ה ויש שנקרא בחי' זקן ולכך הבטיחו הש"י כי יגיע למדריגת השיבה היא ש"ב י"ה הוא עוה"ב. וזה ואתה תבוא אל אבותיך הם הג"ר שנקראים אבות וכ"ז אמר לו מיד שיתחזק לבו לעבדו באהבה בבחי' העתידה להיות. וזה ג"כ ויברך דויד את ד' לעיני כל הקהל ר"ל באותה בחי' שיהי' לע"ל שיתגלה כבוד ד' לעיני כל הקהל כנ"ל. וזהו שאמר לכל תכלה ראיתי קץ רחבה מצוותך מאד. כי הנה כל הימים הי' דוד המלך משתוקק ומצפה להתגלות כבוד ד' שלעתיד וזכה לראות בחייו מה שעתיד להיות והוא שאמר לכל תכלה פי' מה שיהי' בסוף כל תכלית הנה אני עתה ראיתי הקץ ההיא לכך אנכי הרואה כי רחבה מצותך מאד כי לעתיד הנה אז יהיו המצות בהתגלות סודם וענינם ביתר שאת ויתר עז כמבואר בזוה"ק. וז"ש כלתה לתשועתך נפשי לדברך יחלתי. ר"ל כי אני מצפה לעת אשר תכלה נפשי ויהי' אז רק בחי' נשמה לבד נשמת כל חי תברך כל הנשמה תהלל י"ה. לכך לדברך יחלתי מה אהבתי תורתך כי אז יתעלו המצות יותר ויותר והוא זכה לראות כל הגדולה בעולם הזה:
ואתה מחי' את כולם וצבא השמים לך משתחוי'. דהנה ב' טעמים יש לומר על בריאת המלאכים. א' בשעה שאין ישראל עושין רצון הבורא ב"ה אזי מתקרר דעתו בהמלאכים ע"ד דאי' בזוהר הקדוש ע"פ והמלך קם בחמתו כו'. ועוד הוא לטובת בנ"י שבכל יום ובכל עת הם מהללים להקב"ה על הישועות שעושה עם ישראל כמ"ש לאל ברוך נעימות יתנו וכו'. כי הוא לבדו מרום וקדוש פועל גבורות וכו' כ"ז אומרים המלאכים. ואין דרך המלכות לשמוע שבחים ולא יעשה כן. וזה הפי' בשעת החורבן אמרו לו המלאכים די לך במלאכים השיב להם הקב"ה דברים הללו ניאוצים הם לפני. היינו השירות והתשבחות שתאמרו לפני שאני עושה טובות עם בנ"י. ואם אין ישראל אין שירות ותשבחות. <small>(מכי"ק)</small>
או יאמר ואתה מחי' את כולם כו' אתה הוא ד' האלהים אשר בחרת באברם כו'. הנה ידוע שעובדי כוכבים אין להם חיות רק מבנ"י וכמ"ש עם רב ממך היינו העוונות מבנ"י. לא נתמלאה צור אלא מחורבנה של ירושלים. ולזה אמר ואתה מחי' את כולם היינו הקב"ה נותן חיות לכל הברואים גם לעובדי כוכבים וזהו שלא כרצונו. משום דצבא השמים לך משתחוים אבל למטה אין מתעורר בצדק לעבודת הבורא. ולזה אמר אח"כ כאשר בא אברהם ומצאת את לבבו נאמן לפניך וכו' ואח"כ ותרא את עני אבותינו במצרים שהיו פרושים בד"א כמ"ש במק"א. וכשהיו בנ"י על מכונם היינו דור המדבר שיצאו ממצרים נתחדש בזה הנהגה אחרת ותתן אותות ומופתים וכו' ואת רודפיהם השלכת וכו' וכן יאבדו כל אויביך כו': <small>(מכי"ק)</small>
אתה הוא ד' האלהים אשר בחרת באברם וכו' ומצאת את לבבו נאמן לפניך. ירצה בזה כי אמנם גודל מעלת אברהם אבינו ע"ה ויתרון הכשר חכמה אשר לו כי הוא הי' מתחזק והולך בצדקו מאליו כאלו לא המתין להיות הש"י בעזרו לנצח היצה"ר אך הוא הקדים להתגבר ברב חילו ובחירתו הטובה עד אשר גבר ועשה חיל. וזה ששבח הנביא ומצאת את לבבו נאמן לפניך כי הנה הוא הי' להש"י ב"ה בבחי'. מציאה שבאה למוצאה בלי שום התפעלות כן מצאת את לבבו נאמן לפניך ר"ל לפני התהלכך לעזרתו עמו. ולכן כאשר אחר התקדש בכל הענינים לא הי' לו עוד שום עבודה והוצרך הקב"ה להביאו לבחי' בחירה בעולם הזה וזהו אשר בחרת באברם הבאת הבחיר' באברם. וזה הי' ענין עשרה נסיונות אשר המשיך הקב"ה עליו עוד איזה ענין עבדות בעולם הזה אשר בעבורו עוד ירים נס וזהו נסה את אברהם. וז"ש בפרקי אבות עשרה נסיונות נתנסה אברהם אבינו כו' להודיע כמה חיבתו של א"א אל הש"י עד שכל הענינים בעבדות הש"י לא היו קשה בעיניו והוצרך הש"י להכניסו לבחי' בחירה ע"י הנסיון כי אם לא כן לא הי' לו עוד שום עבדות כלל:
ותעש לך שם כהיום הזה. הנ"ל דהנה כשהקב"ה עושה נפלאות למטה הנה הוא בא מכח שמותיו הקדושים. ועל כל נס ונס הוא מוציא כח פעולת שם חדש אחד בעולמו מה שלא הי' בזולתו. וכמבואר בזוהר הקדוש פ' בשלח. דלית לך כל שמא ושמא מאינון שמהן קדישין דקב"ה דלא עביד נסין וגבורתא. לכן הנה בע"כ כמו ששמותיו הקדושים הם קיימים לעולם ועד כמו כן הניסים והנפלאות הם מתחזקים וקיימים לעולם. כי כח שמותיו הקדושים אינם נפסקים והם מוציאים פעולתם בכל עת. ולכך בכל שנה ושנה כשמגיע זמן הנס של שם הקדוש ההוא הנה הוא מתעורר תמיד להוציא ולהתחזק פעולתו גם היום כמו שעשה ניסים בימים ההם כן יהי' בזמן הזה. וזהו בחנוכה אומרים ולך עשית שם גדול וקדוש בעולמך. ולצד כי אז הי' מבחי' הדין ולא בבחי' נס של חסד כי הלא העכו"ם היו רשעים וישראל צדיקים כמש"א ורשעים ביד צדיקים. ואך פעולת השם הגדול וקדוש הזה מה שהוא עושה ניסים כאלה בכל דור ודור. וכן ביציאת מצרים ותעש לך שם כהיום הזה. הנה פעולת השם קיים ומתחדש כיום הזה ג"כ כנ"ל. כמבואר בפנים באריכות:
וירא ישראל את מצרים מת על שפת הים וכו'. יל"ד מה משמיענו הכ' בזה שראו אותם מתים הלא פשיטא שלא יחיו אחר טבעם בים. אך הנראה ע"ד שמבואר בירושלמי בענין רבי ור"ג לפי גודל מעלת רבינו הקדוש ראה אותם מיד שאין בהם ממש ע"ש. כך ישראל כשעלו מן הים היו במעלה הגדולה כזו אע"פ שהיו המצרים עודם חיים קודם שנטבעו הם ראו אותם מתים על שפת הים כמ"ש וכל הגוים כאין נגדך, והבן:
וירא ישראל את היד הגדולה אשר עשה ד' במצרים וייראו העם את ד'. יש להבין מה הענין היד הגדולה האמור בזה במצרים כי יד החזקה ויד הרמה להכות בהם הוא נכון אבל היד הגדולה הוא רמוז לבחי' החסד מהו החסד אשר עשה במצרים. האמנם נוכל לומר כי החסד הזה מוסב על בנ"י באבוד המצרים. אך הנה נאמר היד הגדולה אשר עשה ד' במצרים ועליהם מוסב החסד ומה ענינו. אכן יבואר בשנקדים מאמר הזוהר הקדוש בפ' הזאת למלכא דאיהו שלים מכולא וכו' מה ארחי' כו' אנפוהי נהירין וכו' וכד דאין לטב ולביש ועל דא בעא לאסתמרא מיני' מאן דאיהו טפשא חמי אנפוי דמלכא נהירין ולא אסתמר מיני' ומאן דאיהו חכימא כו' אנא חמי דבהאי נהירו דינא יתיב ע"ש. פשטות המאמר הוא לפקח עיני העורים להיות יראת ד' על פניהם תמיד כי כאשר האדם המתפתה בעניני העולם הזה רואה כי כביר מצאה ידו ויזכהו ד' בעושר ובנים וטובה והוא מכובד בעיני הבריות הנה משמח לבו בקרבו לאמור הלא כח זכותי ועוצם חסידתי עשה לי את החיל הזה. ומה גם כי עודנו למדן ולומד בכל יום שיעור לימוד הנה מי ידמה לו. ויתברך בלבבו לאמור כי בוודאי רוח המקום נוחה הימנו ואיש כזה חסר מכל טובה. אכן לא כן כי טח עיניו מראות את גודל יראת ד' אשר נטל עליו וד' ישחק לו כי יבא יומו. אך מי האיש ילבב כי לא זאת המנוחה ולא זאת המרגעה לשבת השקט ובטח ולהתענג בעניני עולם הזה כי יאחז בפח רגלו ועל שבכה יתהלך בכל מעשיו וכל לימודו כאין הוא כאשר לא למד נפשו לירא את ד' הנורא הזה וכל העת אשר הוא לכבוד ולתפארת הנה תחתי' תעמוד הבהרת וטמא טמא יקרא כי בהאי נהירו דינא יתיב ומה יענה כי יפקוד אל ומה ישיבנו. כי אך זה דרך הנכון לטוב לפניו לבלתי השקט ולנוח רק לרדוף לדעת את ד' כל הימים לרבות גם הלילות וכל עניניו ומעשהו רק לש"ש ותוכן לימודו בתורה למען השיג יראת ד' כמ"ש למען תלמד ליראה שיהי' לימודו להשיג היראה ולא לתפארת עצמו חלילה ואם לא ח"ו יהי' נאבד מב' עולמות כאשר ידענו כן המעשה מפי אדומ"ו הרב הקדוש המגיד מקאזניץ זלה"ה שספר על דברי הרוח הדבוק באחד שבא לפני הרב ר' יהודה חסיד משידלאווצי. והרב הנ"ל נתכוון בשמות הקדושים לבעבור לגרשו מנפש האדם ההוא אז שחק עליו ואמר כי בימיו הילדים הקטנים היו יודעים מכוונות כאלה והוא הי' הראשון אשר הרים ידו ראשונה בזכרי' הנביא ע"ה בעת הריגתו בבהמ"ק ומן אז והלאה יותר מב' אלפים שנה הוא נדחה מכף אל כף ולא ינוח ולא ישקוט אף בגיהנם. כאשר שמע ר"י את דברי הרוח התחיל לבכות ולהתמרמר מאד ואמר הוי ואבוי אם בזמן הרב כזה עדיין לא נתכפר לפשעי האדם מה נאמר ומה נצטדק מי יוכל לעמוד ביום הדין הגדול והנורא מי יאמר זכיתי מפשעי. ועתה ישים נא האדם על לבו את גודל פחד ד' אשר עומד לנגדו תמיד ורואה את מעשיו והוא יודע כל תעלומות לב ויתבונן אף אם הש"י משפיע לו כל מנוחה ושלוה הוא רק מצד היותו ארך אפים ולא כגמול ידיו ומעשי בנ"א. והנה זהו שאמר הכתוב וירא ישראל את היד הגדולה אשר עשה ד' במצרים וייראו העם את ד'. כי ישראל שמו על לבם גודל מדת ארך אפים של הקב"ה שהאריך למצרים רד"ו שנים אשר ענו בנ"י בפרך והמה ישבו לבטח בארצם כל ימיהם עתה בקריעת ים סוף ראו את מלחמת הים עליהם בשטף קצף כנודע אז נפל לבבם מפחד ד' ומהדר גאונו. וזהו וירא ישראל את היד הגדולה הוא החסד אשר עשה ד' במצרים כל ימי היות בנ"י אתם רד"ו שנים לבטח. ועתה ראו בנ"י במפלתן אז וייראו העם את ד' כנ"ל. והבן:
וייראו העם את ד' ויאמינו בד' ובמשה עבדו אז ישיר כו'. הנראה בהמשך הכתובים כי כן כתי' ומלכותו ברצון קבלו עליהם משה ובנ"י לך ענו שירה כו'. הענין הוא ע"ד המבואר בתד"א מפני מה זכה משה למאור פנים כו' שכל ימיו הי' מתאנח ומצפה שיהי' שלום בין ישראל לבין אביהם שבשמים. כי אמנם כשנתבונן על ענין הניסים והנפלאות אשר הי' עם אבותינו במצרים וים סוף הנה תוכן ענינם הי' רק להרים קרן ישראל נגד כל העמים כי רוצה ד' בעמו יפאר אותם בישועת הניסים והנפלאות האלו נגד כל העמים כי רגזו וחלו מפניהם להיות חבתו ניכר עליהם כי בם הוא חפץ לעבוד לפניו ולהתברך בשמו. כי כאשר ישראל הם מהפכים את טבעם ומזג גופם ומשנים את מנהגם למנהג העולם חוץ לדרך הטבע למסור נפשם תמיד לכבודו ית"ש כן גם הש"י מפליא עמם לעשות כמדתם חוץ מדרך הטבע ומשדד המערכה להגדיל חסדו עמהם. וז"פ לעושה נפלאות גדולות לבדו כל"ח. פי' מה שעושה נפלאות הגדולות הוא רק להשפיע חסדו לעולם הזה לטובת אוהביו העובדים אותו לשמו אבל לא למען התגדל שמו לבד הוא עושה כל אלה כי כל הניסים והנפלאות לנגד א"ס ב"ה כלא הם. היפלא מד' דבר. כי אין שום פלא מד' ית"ש. אך בערכנו הם ניסים חוץ מדרך הטבע כערך העבדות של בנ"י אבל העובדי כוכבים הם מתנהגים על פי הטבע לכך ההנהגה עמם רק בטבע טבעו בים סוף. בתהומות טבע. והנה כי כן כאשר כביכול מפליא ניסים עם ישראל למעלה מן הטבע הוא למופת כי עבדותם הוא ג"כ למעלה מן הטבע כנ"ל. וע"ז הי' משה רבינו עליו השלום תמיד מצפה להיות שלום בין ישראל לאביהם שבשמים כי אך זהו עיקר העבדות ולפי העבדות כן הוא ההנהגה למעלה. ולכך כאשר בקריעת ים סוף נאמר וייראו העם את ד' וכו' אז ישיר משה כי זהו עיקר שמחתו שזכו ישראל ליראת השם והאמונה. וזהו ומלכותו ברצון קבלו עליהם. אז משה ובנ"י לך ענו שירה. כי אך בזה ישמח לב צדיק כאשר בנ"י עובדים את ד' כל הימים:
אז ישיר משה ובני ישראל את השירה הזאת לד' ויאמרו לאמר. יל"ד מהו לאמר אל מי אמרו. אך בזוהר הקדוש פי' לאמור בהאי זמנא. לאמור בזמנא דשרו ישראל בארעא קדישא. לאמור בגלותא. לאמור בפורקנא דלהון דישראל. לאמור לעלמא דאתי. לבאר זה הנה אמנם גלוי וידוע לכל מבין כי בשעה שישראל אמרו השירה הזאת על הים. הנה אז היו כולם במעלה הגדולה והרמה אשר אין להגיע אליה עוד אח"כ עד ביאת הגואל ב"ב. וכמ"ש חכז"ל ראתה שפחה על הים מה שלא ראו הנביאים. והנה כי כן איך יתכן אחרי השירה הזאת לאמור עוד שירות ותשבחות לפני הש"י ב"ה אשר לא יהיו בגדר המעלה הרמה הזאת ומה גם עתה בגלות המר הזה אשר בעוה"ר כל איש לעברו תעו בכאב לב ודאבון נפשו איך יערב לבו לגשת לומר שירה ההיא לפני ד' הלא כמוהו כאין נחשב. לזה אמר בזוהר הקדוש כי כוונתו לאמור לעתיד. ר"ל כאשר אז אמרו בנ"י את השירה הזאת על הים במעלה רמה ההיא. הנה מיד כוונו בה לאמור לעתיד פי' שיהי' מרוצה לפני ד' בכל עת שיאמרו אותה בנ"י בין בשעת הטובה בין בשעת הגלות הזה בין בזמן הגאולה ב"ב אשר אז גאולים יפצחו צהלה וישובו למעלתם הרמה כולם כאחד ירצו לפני ד' ב"ה וכל הבחי' מכל השירות בכל זמן זמניהם כולם יעלו לרצון בעת יעלה גוי אחד לשיר שיר חדש בביאת הגואל ב"ב. וז"פ ובמקהלות רבבות עמך ב"י יתפאר שמך לעד מלכנו בכל דור ודור. דהנה אמנם בחי' השירה הזאת הנאמרה כעת בימי הגלות הוא בבחי' קטנות מאד ומה תהי' נחשב בביאת הגואל אשר יתגלה כבוד מלכותו על כל העולם וראו כל בשר כו' וישירו שיר חדש בראותם גודל נפלאותיו אשר יעשה עמנו בעת ההיא. אולם בכ"ז כמ"ש חכז"ל שאנשי כנה"ג החזירו לומר הגדול הגבור והנורא כלומר הן הן גבורותיו הן הן נוראותיו איך יתקיים שה אחד בין עובדי כוכבים וע"ז יתפאר הש"י בגודל הנפלאות אשר עשה עמנו בהגלות להחיותנו כהיום הזה כן לעומת זה אנחנו נחשב להתפאר עם השירה הזאת שאנו אומרים בזמן הזה בהגלות אף כי גם זה די לנו איך מצאנו את לבבנו אף באלה לומר שירה קטנה בחשכות הגלות המר הזה. וז"פ ובמקהלות רבבות עמך בית ישראל להודות את שמך יתפאר שמך לעד מלכנו גם ע"י השירות ותשבחות שאנו אומרים בעולם הזה בכל דור ודור כולם יתקבצו לעתיד לומר לפניך ד' אלהינו כי לשיר ושבח יחשבו אף הם ולא נבוש בהם לעתיד כמו שאתה מתפאר בגודל נפלאותיך שהוצאתנו מאפילה לאורה ומשיעבוד לגאולה כמבו' זה בענין יצי"מ שהש"י מתפאר בה אנכי ד' אלהיך אשר הוצאתיך מארמ"צ וכמוהו רבים בכל התנ"ך. כן לעתיד יתפאר בהגאולה העתידה כמפורש בכתוב לא יאמר עוד חי ד' אשר העלה כו'. ולעומת זה אנחנו נתפאר גם בהשירות ותשבחות של הגלות. כי אמנם גם בזמן הגלות נכון לנו לספר גדולות ונפלאות אשר בכל עת עמנו לחיותינו כיום הזה בין עובדי כוכבים כמ"ש הן הן גבורותיו לכן מודים אנחנו לך כו' על ניסיך שבכל יום עמנו. וכן אנו אומרים ותהי לרצון תמיד עבודת ישראל עמך. ר"ל הגם עתה בגלות בחי' העבדות אינה במדריגה הנעלה בכ"ז גם בזמן הגאולה תהי לרצון תמיד לעתיד עבודת ישראל שלא נבוש ולא נכלם לעולם ועד. וז"פ הזוהר הקדוש ויאמרו לאמור זה לעתיד:
אשירה לד' כי גאה גאה כו'. הנ"ל דהנה אמרו חכז"ל מנין שהקב"ה מתפלל. וכן מנין שהקב"ה מניח תפילין ע"ש. והנה לבאר זה יש להקדים מאמר הכ' ואתם הדבקים בד' אלהיכם חיים כולכם היום. והענין הוא כי הנה הצדיקים ההולכים לפני ד' תמיד ועובדים לשמו בדו"ר בעסק התורה ומעשה המצות. הנה הם זוכים ועולים מעלה מעלה בהתלהבות ודביקות עד בחי' התדבקות רוחא ברוחא כמבואר בסה"ק שע"י עסק התורה וקיום המצות שהם רמ"ח איברים דמלכא ושס"ה ל"ת. הנה בזה הם בבחי' דיוקנא דמלכא והם מקושרים בבחי' חיי החיים לא דבר נפרד ממנו והם מקושרים ודביקים במחשבה ורצון העליון ב"ה בבחי' היסוד והאחדות ע"ד כך עלה במחשבה לפני כידוע לי"ח. והנה הצדיקים העולים וזוכים בדביקות הנעלה ההיא הנה לא יחשבו כי אם מחשבות הש"י ב"ה ולא ירצו כי אם מה שהוא רצון הבורא ב"ה. והנה אמנם כמו שרצון הבורא ב"ה ומחשבתו רק להטיב לברואיו וכללות ישראל הוא אצלו ית"ש אחד. זה כמו זה כולם כאחד. כן הצדיקים הדביקים במחשבתו ומדותיו כנ"ל הם מתפללים על כלל ישראל ומשפיעים להם טובות כאחד בכללות זה כזה. אבל כשמתפלל על עצמו בלבד הוא נפרד ממנו ית"ש ולא מחשבותי מחשבותיכ'. והנה על כללות תפלה הזאת הם מפיקים רצון הש"י ב"ה וטובתו להשפיע לעמו ישראל. והיא הנקרא' תפלת הש"י ב"ה ובית תפלתו ומנין שהקב"ה מתפלל שאמרו חכז"ל כי הכל הוא באחדות הגמור בסוד רצון הש"י ב"ה שזה הוא רצונו באמת כנ"ל. וזהו בחי' ואתם הדבקים בד' אלהיכם כשאתם דבוקים בד' בבחי' התדבקות רוחא ברוחא ורצון העליון ב"ה הנה חיים כולכם היום כלל ישראל כאחד יושפעו מחיים העליונים בסוד האחדות והקישור כולכם כאחד כנ"ל. והנה זהו הוא ג"כ בבחי' הנחת תפילין שכאשר הם מקושרים בבחי' עצם בעצם ודבוקים בסוד המחשבה העליונה. הנה הכל הוא ענין אחד ביחוד האמיתי כנ"ל. והנה בתפילין דידן כתי' שמע ישראל ד' אלהינו ד' אחד ובתפילין דמארי עלמא כתיב ומי כעמך ישראל גוי אחד. בחי' אתה אחד ושמך אחד ומי כעמך ישראל גוי אחד בארץ כי ע"י היחוד העליון נעשה הכל אחד כנ"ל. והנה ענין הדביקות ברצון הש"י על טובת כלל ישראל הוא שמצינו בתד"א מפני מה זכה משה כו' מפני שכל ימיו הי' מחכה ומצפה על כבודן של ישראל וכו'. והנה משה רבינו עליו השלום כאשר הי' דבוק ברצון הש"י והבין רצונו על כלל ישראל. הנה לא השגיח על עצמו כלל ואף על בניו וב"ב בשעת מתן תורה להביאם אל המדבר כנודע. וכן אמר אנכי עומד בין ד' וביניכם כי הוא הי' דבוק למעלה ולמטה עם ישראל. אך להגיד לכם את דבר ד'. והנה במעלת האחדות בד' של משרע"ה. הנה זה מצינו כ"פ בתורה שהי' מכנה עצמו בשם הש"י ב"ה כמ"ש ראה אנכי נותן לפניכם היום כו'. אשר אנכי מצוה. ונתתי מטר ארצכם וכדומה. וכן ביוסף כתיב וכל אשר הוא עושה ד' מצליח בידו וד' אתו הכל בסוד הדביקו' הנעלה להצדיקי' והי' כביכול ד' מצליח כמ"ש אנא ד' הצליחה נא. והנה לכך כשהיו ישראל בים בבחי' הדביקות הנעלה במחשבתו ית"ש. הנה הם היו למעלה מהזמן והי' העתיד וההוה שוה אצלם כמו שהוא אצל הש"י ב"ה. ולכך ראו אז הגאולה העתידה מיד כאלו כבר באה לכך משה ובנ"י ענו שירה בשמחה רבה על הגאולה העתידה שראו אז מיד כמו שהוא אצל הש"י ב"ה. ולכך הוא שנאמר אז ישיר לשון עתיד ר"ל שאז בקריעת י"ס אמרו את השירה שלעתיד ישיר משה ובנ"י ואמר הכתוב כי זה הי' להם מצד גודל הדביקות בהש"י ב"ה והאחדות כי הנה השירה הזאת הוא לד' שהש"י אמר ג"כ כמוהם. וזהו ויאמרו לאמור להש"י ב"ה אשירה לד' כביכול. ולכך הנה כל השירה הוא בלשון עתיד שהוא מורה על הגאולה העתידה. וזהו עד יעבור עמך ד' כי כל זה הוא עתה בגלות רק בבחי' העברה כמו שעובר ממקום למקום ומיד תביאמו ותטעמו בהר נחלתך בבנין העתיד. וזהו הסיום ד' ימלוך לעולם ועד. כ"ז ראו ישראל בשעה ההוא מיד. והוא שכתוב והעביר ישראל בתוכו כביכול בהתדבקות הנ"ל. וכמ"ש במשה רבינו ע"ה ויבא משה בתוך הענן ערש"י שעשה לו הקב"ה שביל בתוכו הוא ג"כ בסוד הדביקות הנ"ל. והבן: או יאמר ויאמרו לאמור. כי השירה הזאת לא אמרו ישראל באותו הזמן רק לפי שעה לבד. רק לאמור אותה כל הימים כי עוד בכל יום ויום משה רבינו ע"ה וישראל אומרים אותה השירה בכל יום בעולמות העליונים כמובא בזוהר הקדוש פרשת שלח לך ע"ש:
או יאמר ויאמרו לאמור. כי אמרו השירה הזאת באותה בחי' שיהי' לאמור לעתיד אשר אך אז ישיר משה ובנ"י כי לעתיד תתכן השירה הזאת לפניו ית"ש כאשר יתגלה כבוד מלכותו לעיני כל בשר ואז ימלא שחוק פינו ולשונינו רנה וכאשר בארנו אצל ויברך דויד ע"ש:
זה אלי ואנוהו אלהי אבי וארוממנהו. כבר בארנו כוונת התרגום דין אלהי ואבנה לי' מקדש וכן פרש"י ואעשה לו נוה. הכוונה על לב האדם שנקרא מקדש כמ"ש ועשו לי מקדש ושכנתי בתוכם בתוכיות הלב. ובאמת מבואר בספרים כן כי כל כלי המשכן ותכונתו הוא דוגמת בנין האדם. ובזה נבין מאמרם ז"ל כי אנשי כנסת הגדולה בעו למקטלי' ליצה"ר וחזו כעין נורא יוצא מבית קדשי קדשים. וכי מה ענין יצה"ר בבית קדשי קדשים אך הרמוז על הלב שהוא נגד ק"ק כנ"ל. כי אף שהשמים ושמי השמים לא יכלכלוהו מ"מ כביכול שורה בתוך לבות בנ"א כי בם בחר ד'. וזהו ראשונה בכוונת הקרבנות להקריב את לבו לשמים אדם כי יקריב מכם והוא מחסד עליון וגודל הרחמנות אשר להש"י על עמו בנ"י אשר בם בחר לשבחו ולברך בשמו. וז"פ זה אלי ואנוהו אלהי אבי וארוממנהו כי כביכול נתגדל ונתרומם ע"י השירות ותשבחות של בנ"י כמ"ש ברכי נפשי את ד' ד' אלהי גדלת מאד. ונגדלך ונשבחך ונפארך. וע"ז הדבר צריך להודות ולהלל לשמו הגדול מפני כי מלך מלכי המלכים הקב"ה אשר צבאי מעלה המשבחים ומפארים לשמו הגדול ירצה בשבח נמלה שפלה כמוני אחרי כל מקהלות רבבות צבא מרום. וע"ז נאמר אשירה לד' כי גאה גאה וע"ז בעצמו אשירה כי כביכול גאה ונתגדל ע"י שירתי. והוא בוחר בשירי זמרה של בן אדם השפל והנבזה. ומה גם כי אין רשות לצבאי מעלה לומר שירה לפניו ית' עד אשר יאמרו ישראל למטה הללוי"ה אז אח"כ הללו את ד' מן השמים הללוהו כל מלאכיו וכל צבאיו וכו' וכן השרים וכל שופטי ארץ כאשר יהללו את ד' גם אז ירם קרן לעמו תהלה לכל חסידיו לבני ישראל עם קרובו הללוי'. פי' גם אז יהי' עיקר התהלה ושבח ע"י חסידיו עם קרובו כי להם נאוה תהלה ובישועתם ותהלתם יתברכו גוים ובם יתהללו. וזהו הללו את ד' כל גוים כו' כי גבר עלינו חסדו. והקשו בגמ' מה שייכות להם עם בנ"י. ובזה ניחא כי הם אינם יכולין להודות ולהלל להש"י עד כי גבר עלינו חסדו ואנו מהללים לשמו תחלה אח"כ על ידינו גם הם אומרים שירה כנ"ל:
אמר אויב ארדוף אשיג אחלק שלל תמלאמו נפשי כו'. יל"ד מה מקום למקרא הזה אחרי אשר כבר סיים בסדר השבח כי מרכבות פרעה וחילו ירה בים וטבעו בים סוף תהומות יכסיומו מה זה עתה חוזר על הראשונות מה שאמר האויב קודם רדיפתו הי' לו לומר זאת בתחלת דברי השירה כסדר. אך הנה מבואר בכתבי האר"י ז"ל כי ענין גלות מצרים הי' כדי לברר ניצוצות הקדושה שנתערבו בחטא אדה"ר בתוך הקליפות. וכן הוא ענין של כל הגליות ארבע מלכיות להעלות ברורי הני"ק מהם עד ביאת הגואל. והנה הוא הענין במצרים באותו הגלות ביררו מהם כל הני"ק ועשאוה כמצולה שאין בה דגים ולעתיד נאמר ג"כ כימי ארץ מצרים אראנו נפלאות. אמנם בענין הבירור הנ"ל צריך שמירה מעולה כי אמנם זהו כללות עבודתנו בתורה ובמצות ובהאכילה אשר צריך להעלות ניה"ק מתוך הקליפות אך יש לפעמים אשר סיגי הקליפה רבים על הני"ק וכאשר תדבק על נפש המעלה אותה הנה יגבר עלי' בחי' הרעה ויפגם חלילה הנה לזה צריך שמירה מעולה מאת הש"י לבל ירעו ולא ישחיתו בכל גבול ישראל. הנה זה הוא ענין כל המלחמות ישראל עם העכו"ם לכוונת בירור ההוא להשיב הני"ק אל מכונם ועל בחי' השמירה מהקליפות הנ"ל אמר הכ' שומר ד' את כל אוהביו ואת כל הרשעים ישמיד. ר"ל אף בעת אשר הרשעים ישמיד ויעלו הניצוצות מהם בכ"ז שומר ד' את כל אוהביו לבל יוכלו להדבק להרע להם כי הוא ישמידם והוא יכניעם עד עומקא דתהומא רבא ועד"ז הוא שאמרו חכז"ל ת"ח מרבים שלום בעולם מרבי"ם גימ' רפ"ח. וד' רומז לד' אותיות הוי' ב"ה. שמחזירין אותן הניצוצות מן רפ"ח ני"ק לשם הוי' ב"ה וזהו לשון מרבים שלום בעולם הוא בסוד שלום מלכות יחוד זו"נ. וזה שנאמר שלום רב לאוהבי תורתך ואין למו מכשול. ולכאורה האי קרא לאו רישי' סיפא ולא סיפי' רישא. מאי זה אחר השלום להבטיח שאין למו מכשול. אך הכוונה כנ"ל שלום רב ר"ב ניצוצין כמ"ש רב עוד יוסף בני חי. וזהו כל בניך למודי ד' ורב שלום בניך שע"י ת"ת ומעש"ט העלו ר"ב נצוצות וזהו שהבטיח שיהי' שלום להם שלא יהא למו מכשול ע"י סיגי הקליפות הנדבקים כנ"ל. וז"ש אם בחקותי תלכו וכו' ואכלתם לחמכם לשובע וכו' שבהאכילה הוא העלאת הני"ק וע"ז אמר הכתוב מיד והשבתי חי' רעה מן הארץ שהיא הקליפה רעה לבלתי תדבק בהם כנ"ל. וזהו שנאמר יחוס על דל ואביון ונפשות אביונים יושיע מתוך ומחמס יגאל נפשם וכו'. נפשות אביונים הם הנפשות העשוקות שהם הני"ק המובלעים בין העובדי כוכבים והש"י יחוס עליהם מתוך ומחמם יגאל נפשם מן סיגי הקליפה כנ"ל יהי פסת ב"ר בארץ כו' ויציצו מעיר כעשב הארץ כי הני"ק הם מתנוצצים בעשב הארץ כידוע מכתבי האר"י ז"ל כי אין לך עשב מלמטה שאין לו שר למעלה ע"ש. וזהו תבא לפניך אנקת אסיר כגודל זרועך הותר בני תמותה כי הסט"א נקרא מת וז"ש והשב לשכינינו שבעתים אל חיקם חרפתם אשר חרפו"ך הם הרפ"ח נצוצות אשר מובלעים ביניהם כנודע. וזה שמסיים ואנחנו עמך וצאן מרעיתך נודה לך לעולם כי ע"י העלאת הני"ק נתגדל כח ההודאה והשבח להקב"ה כי נעשה היחוד כתקנה. וז"ש שפוך חמתך אל הגוים כו' כי אכל את יעקב ואת נוהו השמו כי עיקר חורבן בהמ"ק הי' על שבלעו הני"ק כמו נבוכדנצר שהי' מזרע שלמה המע"ה כמבואר בגלגולים. וזהו ע"י שאכלו את יעקב כנ"ל ועי"ז נוהו השמו. אבל לעתיד כתי' ורחקו כל מבלעיך ממזרח אביא זרעך וממערב אקבצך הוא קיבוץ ני"ק ופדויי ד' ישובון ובאו ציון ברנה כנ"ל. וז"ש אתם עוברים בגבול אחיכם בני עשו ויראו מכם ונשמרתם מאד. יל"ד אם הם יראו מכם מהו ונשמרתם מאד. אך הכוונה כנ"ל כי אחרי כל המלחמות הם לצורך בירור הני"ק כנ"ל הנה בבני עשו עדיין לא הי' העת העלאת הני"ק כי עדיין מעורבין בסיגים רבים עד ביאת הגואל לכך אמר להם אם כי הם יראים מכם אך אתם ונשמרתם מאד מהניצוצות שלהם לבל ירעו לכם חלילה כי רבה רעתם. אך אתם בדרך זה תעלו מהם אוכל תשברו מאתם בכסף ואכלתם ע"י כוונת האכילה כנ"ל. וזש"א כי ד' אלהיך ברכך כו' ידע לכתך במדבר הגדול והנורא וכו'. יש להבין שייכות המקרא הזה לכאן אך הכוונה כמו שנתבאר כי ידוע ענין הליכות בנ"י במדבר בכל המסעות הללו הוא בסוד כח שם הקדוש (אנא בכח) לבער הקוצים והנחשים ועקרבים כיל"ח. וזהו ענין ביטול כוחות הטומאה והעלאת הני"ק וע"ז אמר הכתוב כי ד' אלהיך ברכך לשון הברכה מהטומאה להקדושה בכל מעשי ידך במדבר הגדול והנורא הזה אך אל עשו אל תתגר בו מלחמה כי עדיין אין העת לזה ונשמרתם מאד. וכמו שהי' אצל הבעש"ט פ"א בא לעיר אמר כי מוכרח לברוח מפני הנצוצות רעות שבאותה העיר. וזהו פי' הפסוק שהתחלנו. אמר אויב ארדוף כו' פי' כאשר ראה האויב כי נטבע בים סוף אז אמר בנפשו הטמאה לרדוף בהניצוצות שלו את הקדושה של בנ"י כי ידבקו בהם וזהו תמלאמו נפשי. ר"ל תמלא מהם נפשו הטמאה ובזה תורישמו ידי. וזהו אחלק שלל הם הני"ק נקראו שלל כנודע. כי הני"ק המובלעים בתוך ניצוצים הרעים יזיקו לישראל חלילה. אבל אתה נשפת ברוחך כסמו ים צללו כעופרת בעומקא דתהומא רבא. ואתה מי כמוך באלים ד' מי כמוכה כו':
או יאמר אמר אויב ארדוף אשיג אחלק שלל. זה הי' מחסדי הש"י שהלכו אך עבור תאוות ממון לכך לא יכלו להועיל דבר כמו שמבואר בפ' בלק אצל בלעם. אם לקרא לך באו האנשים קום לך אתם. לקרא לך להנאתך. קום לך כו' כי לא תועיל כלום ולא תעשה להם דבר:
נחית בחסדך עם זו גאלת. יבואר עפ"י מ"ש עולם חסד יבנה. שהעולם נברא במדת החסד בחי' אברהם כמ"ש בהברא"ם באברה"ם. כי כל ההשפעות הטובות הולכים ע"י הצי"ע והוא הצנור להוליך ההשפעות מעולם העליון למטה בעולם הזה והוא בחי' השמירה מן החיצונים העומדים לחטוף השפע וז"ש ערוב עבדך לטוב אל יעשקוני זדים. והשכינה הקדושה היא החוטפת ההשפעות עבור צרכי בנ"י. וז"ש ותקם בעוד לילה ותתן טרף לביתה. בעוד לילה הוא רמז לימי הגלות. ותתן טרף היינו השפעות לכנ"י. וכל תשוקתה לאחוז בצדיק יסוד עולם כמ"ש בווין תתקטר. וא"ו רמז לצי"ע יעקב ויוסף כמבואר במ"א. והצדיק הוא בבחי' שבת אשר הוא כולו בקדושה וכל השפע היורד ביום שבת הוא בבחי' שמירה מהחיצוני'. וז"ש יום קדוש הוא מבואו ועד צאתו. היינו ההשפעות היורדים מעולם העליון עד צאתם למטה הוא בקדושה ושמירה מן החיצונים. וגם השפע היורד ע"י הצי"ע הוא בבחי' שבת ג"כ בשמירה מעולה. וז"ש ויקח משה את עצמות יוסף עמו. ע"ץ מו"ת. פי' תיקן חטא עץ הדעת של אדה"ר לכן הי' בבחי' צי"ע להוריד כל השפעות. ובזה פרשתי מ"ש משוך חסדך ליודעיך. עפ"י מ"ש בגמ' ד"ת משיכה קונה. קונ"ה בגימ' קנ"ו ה'. יוסף עולה גימ' קנ"ו להמשיך לה'. כי הוא המושך החסד ע"י הצי"ע. וידוע מ"ש בגמ' שיש ב' מיני משיכות. הא' קורא לה והיא באה. והב' הכישה במקל והיא תבא. ועל זה אנו מתפללים שיהי' משיכת החסדים ע"י בחי' קורא לה והיא באה ע"י דברי תורה כמ"ש משכני אחריך נרוצה ולא ע"י יסורים ח"ו בבחי' הכישה במקל. וז"ש משוך חסדך ליודעיך הם בנ"י. אל קנא ונוקם לעכו"ם בבחי' הכישה במקל כנ"ל אבל לבני ישראל יהי' מצד החסד בחי' משיכה הא'. וז"פ הפ' שהתחלנו נחית בחסדך עם זו גאלת. פי' שהקב"ה יש לו נייחא מן החסדים אם הם הולכים ביושר לבני ישראל לבל יבוזו זרים. רק אל עם זו גאלת. להם יהי' הגאולה ב"ב מבחי' חסד עליון:
ביום ההוא יהי' ד' אחד ושמו אחד. בפרקי דר"א יהי' ד' אחד ושמו אחד קודם שנברא העולם הי' הוא ושמו אחד. שמו היינו הנשמות של הצדיקים דבא"ס ב"ה לא שייך שום שם ולא תמונה רק מאצילות העולם נבראו השמות כמ"ש בכל ספרי הקבלה ואפי' שם הוי' ב"ה הוא הי' הוה ויהי' וזה לא שייך רק אחר שנברא העולם ועיקר בריאת עולם הי' בשביל ישראל כידוע. וזה כי שמך נקרא עלינו. ושמך הגדול והקדוש עלינו קראת. ומה תעשה לשמך הגדול. וזה לא תעשון כן לד' אלהיך אזהרה למוחק את השם. עפ"י מ"ש בגמ' מי שהי' השם חקוק על בשרו הרי זה לא יעמוד במקום הטנופת כו' שמא ימחוק את השם. דהנה כתיב ע"כ יעזב איש את אביו ואת אמו ודבק באשתו והיו לבשר אחד. יעזב הוא לשון סיוע כמו עזוב תעזוב עמו ע"ד תנו עוז לאלהים. ואביו ואמו היינו אבא ואימא חכמה ובינה עולם האצילות ובריאה והוא שם י"ה. ודבק באשתו היינו השכינה ה' האחרונה היינו יחוד כל השם. והיו לבשר א' והי' הוא (מקור) אותיות הוי' ב"ה לבשר אחד היינו שגם הבשר יהי' קודש בלי שום רע ח"ו כמ"ש בר"א בר"ש שלקח משמן בשרו והניח בחמה ולא הסריח כדאי' במס' ב"מ וכן ר"ז שהלך בכל ער"ח לאש ולא נשרף משום שהי' השריית השכינה בכל רמ"ח איבריהם וכאמור ברכי נפשי את ד' וכל קרבי את שם קדשו. ותורתך בתוך מעי. לבי ובשרי ירננו אל אל חי. וכל קרבי את שם קדשו על כל אבר ואבר השירו שם הוי' ב"ה. כל עצמותי תאמרנה כו' כמבו' בתיקונים דף קכ"ט:
ויוצר אור ובורא חשך. כבר בארנו במ"א כי הנה מחטא אדה"ר נתערב טוב ברע וכן הוא באדם תערובות חשך ואור. וזה גולל אור מפני חשך. ולפעמים חשך מפני אור. אמנם כח קדושת אור שבעת ימי בראשית יכולים לדחות החשך. וז"פ גנזו לצדיקים לע"ל היינו שבזה האור יכולים הצדיקים העתידים לבא לדחות את החשך. וז"פ יוצר אור היינו שהש"י יצר האור של שבעת הימים. ובורא לשון דחי' לחוץ (כמ"ש רש"י במס' חולין חיישינן שמא הבריא פי' יצא לחוץ). וזה הענין מכת החשך שהי' במצרים שכל החשכות הלך מישראל למצרים ולכך ו לבני ישראל הי' אור במושבותם כי נשאר להם האור לבד בלי שום תערובות חשכות כלל. וזה הבקר אור כי בכל יום בבקר מתנוצץ האור הזה. ועבור זה וישכם אברהם בבקר לקבל קדושת האור הזה. וז"פ והם הביאו אליו עוד נדבה בבקר בבקר דהנה משה רבינו עליו השלום כשלמד לבני ישראל תורה ומצות המשיך עליהם אור ישר ואח"כ חזר אליו מהם קדושת אור החוזר. וז"פ ואתה תצוה את בנ"י היינו שתמשיך עליהם אור הישר ואח"כ ויקחו אליך היינו שיחזירו לך קדושת אור החוזר. וז"ש משה רבינו עליו השלום ליתרו כי יהי' להם דבר בא אלי. פי' שהודיע ליתרו מעלת בנ"י מה שלומד עמהם הוא מרויח מהם קדושה יותר בבחי' אור החוזר. וזהו כי יהי' להם דבר היינו כל הקדושה שיהי' להם ממני בא אלי בהחזרה עוד יותר בבחי' אור החוזר. כאשר רואים בחוש כשזורעים גרעין אחד או חטה אחת מצמיח מהם אילן גדול ושבולים הרבה. וז"פ כי כאשר ירד הגשם והשלג מן השמים ושמה לא ישוב כי אם הולידה והצמיחה ונתן זרע לזורע ולחם לאוכל כן יהי' דברי אשר יצא מפי לא ישוב ריקם וכו'. לרמז על האור החוזר וזה ג"כ הפי' שאמר דוד המלך ע"ה ישובו לי יראיך כו'. פי' שהאנשים אשר מקבלים ממני היראה ישובו לי יותר להביא אותי לתשובה אמיתית בבחי' אור החוזר כנ"ל:
תתברך לנצח צורנו מלכנו וגואלנו בורא קדושים ישתבח שמך לעד מלכנו. הנראה כי כל השבח הזה איננו מוסב רק על המלאכים שהם עומדים ומשתחוים ומפארים. אך זה קאי ג"כ על נשמות הצדיקים בג"ע שהם גבוהים מבחי' המלאכים שהם משבחים ומפארים ומהללים לשמו הגדול ית"ש באהבה תמיד ובמסירות נפש עפ"י עבודתם שהי' להם בעולם הזה וזהו מבואר בזוהר הקדוש בכמה מקומות. ועליהם נאמר לאל ברוך נעימות יתנו שע"י תפלתם שם הקב"ה פועל גבורות בהעכו"ם ועושה חדשות. וזהו שמסיים הברכה יוצר המאורות שזה קאי על הצדיקים שנקראים מאורות ברקיע. וז"ש וכולם מקבלים עליהם עומ"ש להקדיש ליוצרם בנ"ר. הנה שורש הקדושה הוא מסירות נפש כמ"ש ונקדשתי בתוך בנ"י מסור עצמך וקדש שמי. וכן הצדיקים שבג"ע גם שמה הם מקבלים עליהם מסירות נפש אף לצאת מג"ע ולירד לעולם הזה עבור קדושת שמו ית' וטובת בנ"י וז"ש בנחת רוח לשון ירידת הרוח לעולם הזה שהרי הם נקראים בבחי' הרוח לבד. והנה אמנם בכל העבודות של בנ"י בעולם הזה יש בהם בחי' מסירות נפש כי כבר אמרו ז"ל בגמ' אצל ר' אחאי בר יאשי' שמה שנאמר כי עפר אתה ואל עפר תשוב הוא שעה אחת קודם תחה"מ למות ולשוב אל העפר. וכשאומר ותמלוך אתה הוא ד' לבדך או וימלא כבודו את כל הארץ וכיוצא בזה הנה הוא מסירות נפש ממש שמבקש למות מקודם אך שימלא כבודו את כל הארץ:
זורע צדקות מצמיח ישועות. דהנה אי' כל המרחם על הבריות מרחמים עליו מן השמים כמ"ש ונתן לך רחמים ורחמך ירחם הש"י ג"כ עליך. לכן הקב"ה זורע צדקות בלב בנ"י כי נותן בלבם לעשות צדקות עם חבריהם. ועי"כ הנה ממילא מצמיח ישועות ובורא רפואות. וכמ"ש זרעו לכם לצדקה וקצרו לפי חסד:
אור חדש על ציון תאיר ונזכה כולנו במהרה לאורו. ברוך אתה ד' יוצר המאורות. בפרי עץ חיים שער התפילין מבאר ענין התפלות שבכל יום וז"ל כי אין לך כל תפלה ותפלה שלא יתחדש למעלה אור חדש ונמצא כי בכל יום ויום ובכל תפלה באים מוחין חדשים וכו'. וכן כתוב שם בשער התפלה וז"ל ואין לך כל תפלה ותפלה שלא נתחדשו אז אורות חדשים גמורים וכו'. ובטובו מחדש בכל יום כו' מבואר ג"כ בעץ חיים שהוא היסוד שלמעלה. וזה הפי' אור חדש שבכל יום על ציון תאיר. הצדיקים נקראים ציון כמ"ש ובני ציון יגילו במלכם:

שער הקריאת שמע

(ברכות דף סא ע"ב) תניא אמר ר' אליעזר אם נאמר בכל נפשך למה נאמר בכל מאדך וכו' אלא יש לך אדם יותר מגופו לכך נאמר בכל מאדך ויש לך אדם שנפשו חביב עליו יותר מממונו לכך נאמר בכל נפשך. ר' עקיבא אומר בכל נפשך אפי' הוא נוטל את נפשך וכו'. בשעה שהוציאו את ר"ע להריגה זמן ק"ש הי' והיו סורקין את בשרו במסרקות של ברזל והי' מקבל עליו עול מלכות שמים באהבה אמרו לו תלמידיו רבינו עד כאן א"ל כל ימי הייתי מצטער על פסוק זה אמרתי מתי יבא לידי ואקיימנו וכו' יצתה בת קול ואמרה אשריך ר"ע שיצתה נשמתך באחד. אמרו מלאכי השרת לפני הקב"ה זו תורה וזו שכרה. אמר להם חלקם בחיים יצתה בת קול ואמרה אשריך ר"ע שאתה מזומן לחיי עוה"ב. הנה יש לדקדק במימרא זו הרבה. הא' מה חידש ר"ע והוסיף על דברי ר"א הלא גם הוא דרש כן בכל נפשך יש לך אדם שגופו חביב עליו מממונו ולכך נאמר בכל נפשך. ב' הלא בכל לבבך הוא ג"כ הפי' מס"נ. ג' דקדוק הלשון אפי' הוא נוטל אינו מובן דהול"ל אפי' נוטל כו'. ד' שאלת המלאכים זו תורה וזו שכרה שאלו אחר המעשה כשהרגוהו לר"ע מפני מה לא שאלו זאת מקודם כשהתחילו לענות אותו ולסרוק את בשרו הי' להם להמליץ עבורו להיות נשאר בחיים. ה' פי' הדבר חלקם בחיים אינו מובן. הנ"ל בפי' הענין עפ"י מ"ש הפי' (בתהלים פ"ו) שמח נפש עבדך כי אליך ד' נפשי אשא. האמנם כי האדם צריך להיות תמיד במסירות נפש להיות מוכן אם יאונה לידו כמ"ש ונקדשתי כו'. אך מעלת דוד המע"ה הי' ביתר שאת כי כל שמחתו הי' מזה שהוא מוכן למס"נ. כי זהו עיקר שמחת הנפש ועיקר תיקון הנפש להיות עולה לגבוה הוא ע"י שהוא מוכן למס"נ. ולא כן בחי' רוח ונשמה יש להם עליי' ע"י תורה ומצות. וז"פ אפי' הוא נוטל את נפשך. כידוע לי"ח שהו"א רומז לעולם הכת"ר וזה הוא נוטל את נפשך שהנפש יש לה עלי' לעולם ההו"א. וזה שחדש ר"ע יותר על דברי ר"א שצריך האדם להיות שמח בזה שמוכן למסירות נפש כל ימיו. לכן כשיצאה בת קול ואמרה אשריך ר"ע שיצתה נשמתך באחד שהנשמה הי' לה עלי' באחדות הבורא ב"ה. שאלו כהוגן זו תורה וזו שכרה. מפני שר"ע הי' במעלה זו שיהי' במדריגה כזאת להיות נפשו עולה לגבוה כמ"ש כל ימי הייתי מצטער על פסוק זה אפי' הוא נוטל את נפשך ועתה רק נשמתו יצאה באחד והלא גם נפשו הי' צריך להיות לה עלי' למעלה כי בחי' נשמה ורוח גם בעולם הזה יכול לעלות ע"י תורה ומצות. לכן השיב להם הקב"ה חלקם בחיים. פי' כי צורך הנפש להיות נשאר בעולם הזה עבור בני אדם אשר חיים עודנה להוריד שפע לעולם הזה. כמו שבארנו בפי' המשנה בפרקי אבות כל המכבד את התורה גופו מכובד על הבריות. פי' הגוף שמונח כאן בקבר הוא מכובד על הבריות אשר בזכות הצדיק אנו חיים משפע הטוב אשר משפיע להם. כמ"ש והיתה נפש אדוני צרורה בצרור החיים להגן עליהם. וז"פ אשריך ר"ע שאתה מזומן לחיי עוה"ב. עפ"י דאי' בזוהר הקדוש שעוה"ב הוא מה שממשיכין מעולמות העליונים לעולם הזה וזה לשון עולם הבא לשון הוה תמיד בכל עת לכן נשאר מר"ע בחי' הנפש למטה כדי להמשיך השפעות טובות לעולם הזה מעולמות העליונים. עיין במגיד משרים פ' ואתחנן בפ' אעברה נא. וז"ל אסתלק לעילא מן חמשין שערי בינה ברזא דאל"ף ואראה תמן הוא עולם הראי'. וקאמר אעברה נא את הירדן למרמז דבעא לאעברה לעילא מן בינה וקב"ה לא בעא דיתעל' נשמתי' דמשה לעילא מן בינה משום דא"כ לא הוי לי' דיבוקא בהאי עלמא וכי היכא דלהוי לישראל קיומא בגלותא אצטרך למהוי למשה קצת דבוקא בהאי עלמא וכו' ע"ש. וכן הוא בדבור הקודם ע"ש:
בגמרא הנ"ל. אמרו לו רבינו עד כאן אמר להם כל ימי הייתי מצטער כו'. הנה הלשון שאמרו לו עד כאן אין לו פירוש. אך הנ"ל דהנה ר"ע באמת הי' יכול לצאת נפשו מיד. אך הוא ע"ה הי' מכוון בכוונה בעת ההוא להחיות עוד נפשו בקרבו ולסבול כל היסורים הללו לבעבור השהות עוד בהיחוד וכוונה הגדולה כי אם הי' מת מיד לא הי' יכול לעשות עוד דבר. וזהו כשראו תלמידיו גודל הצער ההוא אמרו לו רבינו עד כאן כלומר די לך בצערך עד כאן והנח נשמתך ולא תוסיף לדאבה עוד. והוא ע"ה אמר כל ימי הייתי מצטער ומצפה מתי אוכל לעשות היחוד בכוונה העצומה הזאת וזה מתי יבא לידי ואקיימנו. פי' אקיים את נפשי בכוונה למען אוכל להשהות עוד בעולם הזה בתיקון היחוד הזה וזה שהי' מאריך באחד פי' שהי' מעכב ומאריך את נפשו בקרבו לתיקון כוונת היחוד. וזה הי' ענין ר"ח בן תרדיון שהניחו ספיגין של צמר על לבו זה הי' מן השמים לבעבור יהי' בחיים עוד בשעה ההיא בכוונת היחוד של מס"נ. וז"ש בגמ' כשהוציאו את ר"ע להריגה אותה שעה זמן ק"ש הי' כי אף שהי' מצטער על זה כל הימים מ"מ לא הי' עדיין בבחי' עשי' ממש עד אותה שעה שהוציאוהו זה הי' לו זמן ק"ש האמיתי שזכה למסירות נפש בפועל והוא הזמן הנכון של ק"ש דלאו כל אדם זוכה לזה כי לכל יש זמן ועל אותה המדריגה הגדולה בפועל נקבע זמן ק"ש:
בענין הנ"ל. בכל נפשך אפילו הוא נוטל את נפשך. הנ"ל בהקדם הפסוק (תהילים ל״ט:ז׳-ח׳) יצבור ולא ידע מי אוספם ועתה מה קויתי אדני תוחלתי לך היא. דהנה מבואר בספרים שיש כמה נפשות דאזלין ערטילאן לחרפות ולדראון עולם. והמצות אשר עשה זה הגוף נותנין אותם לנשמה אחרת ולזה כוונתו בש"ס ואפי' הוא נוטל את נפשך. וז"ש נוטל חלקו וחלק חבירו בגן עדן היינו המצות שעשה הרשע נותנין אותו למי שיש לו ניצוצי הקדושה שלו. וז"פ יצבור ולא ידע מי אוספם שלפעמים עושה האדם מצות ואחרים נוחלין אותו. ולזה אמר ועתה מה קויתי כיון שיש הנהגה זו שעוזבים לאחרים חילם א"כ אין תקוה מהמצוה שעושה רק תוחלתי לך היא עכ"פ המצוה שאני עושה אני עושה נחת רוח להבורא ב"ה ואם אני נוטל שכר או לא אין אני עושה ע"מ לקבל פרס. וז"פ אפי' הוא נוטל את נפשך. כלומר שנוטל מזה ונותן לזה ולא יהי' לך שום שכר מן המצות רק גיהנם וחרפות ודראון עולם ח"ו. זהו הוא קבלת עול מלכות שמים שלימה שעושה רק לנחת רוח לפני הבורא ב"ה ועבור עצמו אינו דואג אם יהי' בג"ע או בגיהנם ח"ו. עכ"ז הוא עושה את שלו לשם שמים: <small>(מכי"ק)</small>
שמע ישראל כו' ואהבת את ד' אלהיך בכל לבבך ובכל נפשך וכו' וקשרתם וכתבתם וכו' והי' אם שמוע כו' לאהבה כו' בכל לבבכם כו' ושמתם וכו' וקשרתם ולמדתם וכתבתם כו'. הנה כבר נתקשו הראשוני' ז"ל על כפל הדברים בשני הפרשיות האלו כי הן הן הדברים שנאמרו בפ' הראשונה. גם למה יצטרך לאומרם בכל יום שניהם יחד בכפילת הדברים הלא הי' די באחת מהם. גם למה באו שניהם יחד בתפילין ומזוזות. גם מה ענין הפ' למען ירבו הסמוך להם לק"ש. אך הנה רש"י ז"ל פי' בפסוק שמע ישראל הכוונה היא ד' שהוא עתה אלהינו הוא יהי' ד' אחד כמ"ש ביום ההוא יהי' ד' אחד ושמו אחד. ולבאר כ"ז הנה אמנם צריך האדם לדעת ולהתבונן כי כל עניני התורה והמצות ומעש"ט שעושה באהבה ויראה להש"י אם כי אמיתית הכוונה בהם הוא להעלות מ"נ ליחדא קב"ה ושכינתי' ולאוקמי שכינתא מעפרא וליחד כל העולמות כידוע לי"ח. אמנם בכ"ז יש עוד מדריגה עליונה מזו לבחי' העובד מאהבה אשר אך זה תכלית כל המעשים. והיא האהבה והדביקות בהש"י והרצון המקוה אחרי כל חיי עולם הזה ואחר תחיית המתים ואחר בנין בהמ"ק אשר אז יזכו נשמות הצדיקים להתענג בנועם ד' תמיד בלי ערך ובלי סוף ואך אז יזכו הנשמות בזמן ההוא למדריגת האהבה בלי שום מסך המבדיל אשר אין להגיע אלי' בעולם הזה. כי אמנם בזמה"ז עיקר פעולת ותכלית האהבה למסור נפשו לכבוד ד' אשר בזה יהי' תיקון השכינה כיל"ח והוא הכוונה בק"ש כמבו' להבאים בסוד ד' אבל אין לבחי' האהבה ענין עצמי זולת התכלית של כלות הנפש כו' כי מה יועיל ד"מ אהבת הבן לאביו היושב בבית הסוהר אם לא ישתדל להוציאו ממצר הלא כל אותות האהבה מכל התענוגים אשר יעשה לאביו לא יערבו לו זולת להוציאו ראשונה מן המצר ואח"כ יתעלה באהבתו לדבקה בו כי נפשו קשורה בנפשו. והנה כי כן עניני העבדות בגלות המר הזה הלא הוא לאוקמי שכינתא מעפרא כי כביכול הוא אסור בזיקים. אבל בזמן הגאולה בעולם הנשמות הנה אז יהי' כבוד ד' לעולם ישמח ד' במעשיו ואז נשמת כל חי תברך את שמך ונהללך ונשבחך ואז יהי' תכלית העבדות והאהבה אשר כוונו עלי' מתחלה בכל העבדות בעולם הזה כי כל מעשינו בעולם הזה הוא רק הכנה לאהבה ולדבקות הנעלה ההוא ואז יהי' העבדות בדביקות בבחי' א"ס כמש"נ ועבדו לעולם למעבד נשמתין העבדות בחי' נשמות לבד. וזה שמצינו בזוהר הקדוש רב המנונא סבא בכל ערב שבת אמר שהוא בעולם הנשמות ולזה בשבת שהוא מעין עוה"ב אומרים נשמת כל חי היינו שעכ"פ ביום השבת יהי' האדם במחשבה של עולם הנשמות. וזש"א איזה חכם הרואה את הנולד שיראה מה שיוולד ממנו לעתיד בזמן ההוא. והנה כי כן צריך האדם בעודו בעולם הזה לשום את לבבו נאמן להכין כל מעשיו באהבתו ית"ש ולעשות רושם ופעולה לתכלית האהבה והעבדות בעולם הנשמות אשר יזכה לדביקות הנפלא והנעלה לעתיד. וזהו שאנו אומרים בברכת ק"ש ותן בלבנו להבין ולהשכיל וכו' לאהבה וליראה את שמך וכל המדות הללו שנזכה למעלות וקרבתנו מלכנו לשמך הגדול באהבה בעולם הנשמות כי כן כל כוונת הלימוד בעולם הזה הוא שיגיע עי"ז למדריגת הקירוב והדביקות הנ"ל. וכן מצינו בתנאים הראשונים שבסוף ימיהם אמרו שיתן להם זמן שלשים יום לחזור על לימודם שבאותן השלשים יום ילמדו בהכוונה שיהי' להם תועלת בעולם הנשמות וזאת למדו ממשה רבינו עליו השלום שאמר משנה תורה לכוונה הזאת. ודו"ק:
נמצא כל ענין העבדות בזמן הזה וכל התורה ומצות ומעש"ט באהבה יש בה שני בחי' האחת היא הבחי' המצטרך בזמן הזה בגלות המר להעלות מ"נ ובמסירות נפש באהבה לאוקמי שכינתא מעפרא ולקרבה אל דודה. והשנית היא שיהי' כל מעשינו ראוים וקיימים לעוה"ב לחזות בהם בנעם ד' בעולם הנשמות. והנה לכך באו שני הפרשיות יחד בק"ש. כי פ' והי' אם שמוע מרומז על בחי' העבדות של זמה"ז ועליו נאמר לאהבה את ד' כי ע"י האהבה לד' בעולם הזה נזכה לאהבה הנצחיות בעולם הנשמות וע"י מסירות נפש נזכה לאוקמי שכינתא מעפרא להגיע לכל הטוב ההוא ולכך נאמר ושמתם את דברי אלה על לבבכם דבור הוא לשון קשה והוא ב' דברים דבר גלות ישראל וגלות השכינה והוא ע"ד המבו' בזוהר הקדוש בענין מרכבת יחזקאל שהוצרך לפרש ולבאר לבני דורו כל מעשה מרכבה שראה בגלות עמם בח"ל כי הם יראו לנפשותם פן עזבם הש"י חלילה בגלות ולא ישמע עוד לקול תורה ומצות שעושים בגלות לכן גלה להם כי ד' עמהם גם בגלות. וז"ש הכ' ושמתם את דברי אלה וכו' וחרה אף כשתהיו בגולה ואבדתם כו' בכ"ז תשימו התורה ומצות על לבבכם וקשרתם וכתבתם ותהיו גם שם שומרים המצות כי גם שם יהיו לריח ניחוח לד' ולזה סמוך פ' למען ירבו ימיכם על האדמה ר"ל ע"י התורה ומצות שתעשו בגולה ויהיו גם שמה לריח ניחוח תזכו לשוב אל האדמה ולראות ירושלים בבנינה כי כל המתאבל על ירושלים זוכה ורואה בבנינה ושמחתה. וזהו למען ירבו ימיכם וכו' על האדמה היא אדמת קודש כימי השמים על הארץ ולראות בעוז ד' בשמחת עולם בעולם הנשמות:
אמנם כוונת פרשה הראשונה הוא שמע כולה עולה לגבוה על עולם הנשמות וזה היחוד שפרש"י ז"ל לכוון שד' שהוא עתה אלהינו כו' ביום ההוא יהי' ד' אחד כו' כי אחרי היות כל המעשים והפעולות טובות מקווים אל העת ההיא להדבק בד' ית"ש אך הנה זהו העיקר. ומה שנאמר פ' שמע קודם פ' והי' אם שמוע כי כן העוה"ב נברא קודם עולם הזה וסוף המעשה במחשבה תחלה ומ"ש ענין האהבה ומסירות נפש בפ' שמע הוא בעולם הזה רק בענין פתיחה והכנה להעשות רושם האהבה והמצוה בקיום לזמן ההוא אשר יהי' הענין הזה באמת. והנה לכך אנו מצווים להזכיר ולומר שני הפרשיות יחד בכל יום כי שניהם כאחד טובים להיות זכרונם תמיד בלב האדם לא ימושו לעולם. וז"פ הגמ' בברכות (דף ט' ע"ב) אמר ר' שמעון בן יוחאי פעמים שאדם קורא ק"ש ב' פעמים בלילה ויוצא בה אחת של יום ואחת של לילה ופריך הגמ' אהדדי ומשני לעולם לילה היא והא דקרי לי' יממא משום דאיכא אינשי דקיימי בהאי שעתא. והקשה הרמב"ן ז"ל מאי משני משום דאיכא אינשי דקיימי הלא מ"מ לילה הוא ואיך יוצא בה י"ח. עוד קשה למה אמר בתחלה יוצא בה אחת של יום הו"ל להקדים שיוצא בה אחת של לילה דאיירי בה וכמו בסדר המתניתין שמתחיל מאימתי קורין את שמע בערבית ואח"כ הול"ל של יום. אך לדברינו ניחא שהגמרא מרמז בזה. פעמים שאדם קורא ק"ש ב' פעמים בלילה. היינו בגלות הנקראת לילה ויוצא בה אחת של יום היינו פ' ראשונה שהיא מרמז לעולם הנשמות כנ"ל. ואחת של לילה היינו פ' שני' שהוא מרומז על הגלות כנ"ל. וזה שמתרץ לעולם לילה היא בהגלות אך משום דאיכא אינשי דקיימי היינו הצדיקים דקיימי בהאי שעתא. פי' שגם בעודם בעולם הזה הם במסירות נפש והם בעולם הנשמות כמ"ש אתה הוא בעולם הזה ואתה הוא לעוה"ב כי גם בעולם הזה הוא בעוה"ב. [ר"ל גם בעודם בעולם הזה הם מצפים לישועת ד' העתידה והם במחשבה זו כל ימיהם וכל העומד לשרוף כשרוף דמי וכו']. מש"ה קרי לי' יממא כי הם הצדיקים הגואלים את ישראל בכל עת ובכל שעה. ודו"ק:
ואהבת את ד' אלהיך כו'. והיו הדברים האלה אשר אנכי מצוך היום כו' ובפ' השני' כתיב והי' אם שמוע תשמעו אל מצותי לאהבה כו' השמרו לכם פן יפתה לבבכם. יש להבין הלא ענין האזהרות שבשתי הפרשיות האלו שווים הם כמעט כמבו'. למה א"כ בפרשה השניה כתיב אח"כ השמרו לכם פן יפתה כי אחר כל אלה צריך עדיין שמירה פן יפתה חלילה. ובפרשה הראשונה לא כתיב כן כי אם יהי' אוהב ד' בכל לבבו ונפשו ומאודו ומקבל מצותיו הנה הוא צדיק גמור בוודאי אין למעלה ממנו איך יפתה לבבו אחרי אלהים אחרים. אך הנה רז"ל אמרו בגמ' (ברכות דף ל"ה ע"ב) אמר ר' שמעון בן יוחאי אפשר אדם חורש בשעת חרישה קוצר בשעת קצירה כו' תורה מאי תה' עלה אלא בזמן שישראל עושין רצונו של מקום מלאכתן נעשית ע"י אחרים שנאמר ועמדו זרים ורעו צאנכם ובזמן שאין עושין רצש"מ מלאכתן נעשית ע"י עצמן שנאמר ואספת דגנך ע"ש. ויש להקשות הלא זאת הברכה של ואספת דגנך כתי' אחרי והיה אם שמוע מיד ושם נאמר לאהבה את ד' וכו' ולעבדו בכל לבבכם ובכל נפשכם א"כ איך קורא רשב"י לזה שאינו עושה רצונו של מקום וכי זו קטנה היא באיזה אופן יקרא עושין רצש"מ. גם הלא לעיל מוקי לה ר' חנינא בר פפא בעושין רצש"מ. וכבר הקשו זה בתוס' שם ותירצו בדוחק ע"ש:
אמנם לבאר זה נקדים עוד מאמר הכ' ראה נתתי לפניך היום את החיים ואת הטוב וכו' אשר אנכי מצוך היום לאהבה את ד' אלהיך ללכת בדרכיו לשמור מצותיו כו'. יש להבין מה חידש לנו הכתוב בזה הלא כבר כתוב זה כמה פעמים במשנה תורה כמבו'. אמנם זה הנה הדרך הנכון העבדות להש"י ב"ה הוא לקיים מצותיו מאהבה כנודע כי לעולם צריך שתקדים בחי' האהבה להש"י ב"ה תחלה לקיום המצות היינו ע"י האהבה שאוהב האדם להש"י ב"ה בכל לבבו ונפשו ומאודו הנה הוא משתוקק מאד לעשות נחת רוח לפניו ית"ש. ולכך הוא משתדל מאד לקיים מצותיו ית"ש בחפיצה ותשוקה כמ"ש דוד המע"ה צמאה לך נפשי כמה לך בשרי וכמה פסוקים עד"ז. והנה העיקר ראשית הכל היא האהבה בזו חפץ ד' וכמ"ש הבוחר בעמו ישראל באהבה. ר"ל העיקר שבחר ד' בעמו הוא ע"י בחי' האהבה שאוהבים להש"י ב"ה. וכ"נ אתה בחרתנו מכל העמים אהבת אותנו ר"ל תחלת מה שאתה בחרתנו מכל העמים הי' ע"י בחי' האהבה שהי' אתנו שנאהב אותו ית' אח"כ רצית בנו וקדשתנו במצותיך אח"כ באה לנו קיום המצות באהבה ביתר שאת בקדושה. וכך הוא הדרך הנכון לעולם בחי' האהבה הוא צריך להקדים לעשיית המצות כנ"ל. אבל כשנקדים עשיית המצות להאהבה זהו לא נכון עוד לפני ד' אעפ"י שע"י ההרגל והעבודה בקיום המצות יוכל לבא לבחי' האהבה הגדולה כמבו' בספרים. אך זה איננו שלם ואיננו בטוח עוד שיגיע אל זה. והנה זהו ענין ההפרש בין שתי הפרשיות האלו של ק"ש כי בפ' הראשונה כתי' ואהבת תחלה ואח"כ והיו הדברים האלה אשר אנכי מצוך היום על לבבך היינו האהבה תחלה ואח"כ קיום המצות כנ"ל ובפ' שניה כתי' והיה אם שמוע תשמעו אל מצותי לאהבה שהוא קיום המצות תחלה אח"כ יגיע מזה להאהבה הנה זהו הדרך איננו נכון ובטוח עוד וע"ז אמר אח"כ השמרו לכם פן יפתה לבבכם כי עד"ז צריך עדיין שמירה לזכות להגיע אל האהבה האמיתית כמו שנתבאר. והנה לכך לזה הענין שבפ' השניה קרא רשב"י בגמ' שאין עושין רצונו של מקום כי לא זה הוא שלימות הרצון הש"י ב"ה שהמצות יביאו לאהבה רק שאהבה תהי' תחלה לקיום המצות. וז"ש בגמ' למה קדמה שמע לוהיה אם שמוע כדי שיקבל עליו עול מלכות שמים תחלה ואח"כ עול המצות היינו כפי' הנ"ל. וז"ש ראה נתתי לפניך היום כו'. ר"ל שני הצדדין ואני אומר לך שתהי' לאהבה את ד' תחלה ואח"כ תבוא מזה ללכת בדרכיו ולשמור מצותיו כנ"ל:
עוד י"ל בגמרא ברכות הנ"ל במה שאמר ר' שמעון בן יוחאי כאן בעושין רצונו של מקום ובאין עושין רצונו של מקום כתיב ואספת דגנך. וקשה כנ"ל וכי זה יקרא אין עושין הא כתי' והי' אם שמוע תשמעו כו'. אכן הנה בפ' הראשונה כתי' ואהבת את ד' וכו' ולא כתי' השמרו לכם ובפ' השניה כתיב השמרו לכם שצריך עדיין שמירה. אמנם הנה יש שני בחינות באהבת ד'. הבחי' האחת הוא בכל לבבך היינו כמו שלבבו יאהב בניו וב"ב וכדומה מאהבת האדם בעולם הזה. הנה יראה לפעול בעצמו האהבה הזאת להש"י ב"ה. וזה בכל לבבך בשני יצריך. כי גם מדרכי היצה"ר ילמוד לאהבת הש"י. והנה הבחי' הזאת היא הפשטיות והנמוכה באהבת ד' כי הוא שוה בשוה אם אהבת עולם הזה ואהבת הש"י יהי' על משקל אחד. פעם יאהב העולם הזה בכל לבבו ונפשו ומאודו ופעם יכריע עצמו לאהבת הבורא בכל אלה. אבל אחר שאמר הכתוב ואהבת את ד' בכל לבבך ובכל נפשך זה הוא ההתחלה. הנה אח"כ אמר הכתוב והיו הדברים האלה אשר אנכי מצוך היום על לבבך. ר"ל הכוונה שיעבור אהבת ד' והתורה והמצות על לבבו יותר ויותר מה שלבבו חפץ באהבת עולם הזה. והנה אם יעבור חוק אהבת ד' על לבבו יותר אז יכנע לבבו מלאהוב שום דבר בעולם הזה מבלעדי ד' ית"ש. והנה לכך בפ' השני' כשאמר הכ' והי' אם שמוע תשמעו כו' לאהבה את ד' בכל לבבכם היינו ע"ד הנ"ל שוה בשוה העולם הזה והעבדות ד' במשקל אחד. הנה לכך אמר הכתוב ע"ז השמרו לכם פן יפתה לבבכם כי בחי' הדעת עדיין צריך שמירה פן יתהפך בתחבולותיו כי פעם הוא כך ופעם להיפוך כנ"ל. לכך הוא שאמר רשב"י שזהו באין עושין רצש"מ כמבו'. אבל אמר הכתוב אח"כ ושמתם את דברי אלה על לבבכם שיעברו אהבת המצות על כל עניני אהבת עולם הזה אז יהי' קיום לעד. למען ירבו ימיכם כו':
ואהבת את ד' אלהיך. אמרו חכז"ל שיהי' שם שמים מתאהב על ידך. הנראה ברמז דבריהם ז"ל. כי הנה זה צריך לכוין בכל המצות ומעש"ט שיתיחד השם הוי' ב"ה שהוא היחוד זו"נ. וזהו הפי' תלמידי חכמים מרבים שלום בעולם. שלום הוא יסוד. בעולם הוא מלכות כמבואר בזוה"ק. וזה שמצינו אצל ר"ע שנכנס בשלום ויצא בשלום נכנס בשלום היינו היסוד זעיר ויצא בשלום הוא ביסוד נוק'. וזהו פי' הכתוב עשה עמי אות לטובה. או"ת הוא יסוד לטוב"ה הוא טו"ב ה' הוא היחוד זו"נ. ויראו שונאי ויבושו כמ"ש הזוהר הקדוש בפ' ויגש (דף רו ע"ב) על פסוק כי הנה המלכים נועדו ע"ש. וזהו הרמז מש"כ ד' יברך את עמו בשלום. וזהו ג"כ המברך את עמו ישראל בשלום. פי' ביחוד הנ"ל. וז"ש כי לא יעשה ד' אלהים דבר כי אם גלה סודו אל עבדיו הנביאים. דב"ר הוא השכינה סוד"ו הוא בחי' יסוד שתיקון הנוק' שהיא נקראת דבר מלכות ע"י יסוד. והיחוד נעשה ע"י עבדיו הנביאי"ם אותיות ביא"ה נ' הוא נון שערי בינה י"מ הוא יסו"ד מלכו"ת וז"פ של ואהבת שיהי' שם שמים מתאהב על ידך. פי' שתגרום ע"י מעשיך הטובי' היחוד העליון שם הוא מלכות כידוע ויעש לו דוד שם. שמי"ם יסו"ד כמבו' בזוהר הקדוש ויהי' היחוד והאהבה בש"ם שמי"ם כנ"ל. וזה ג"כ והי' אם שמוע תשמעו אל מצותי לאהבה את ד' אלהיכם שיהי' האהבה והיחוד בשם הוי' ע"י כוונת קיום המצות. וזהו הפי' ואהבת את ד' הוא יסוד אלהיך היא נוק' שתכניס האהבה ביניהם ואתם הדבקים בד' אלהיכם חיים כולכם היום: <small>(מכי"ק)</small>
והיו הדברים האלה כו' על לבבך ושננתם לבניך ודברת בם וקשרתם לאות על ידך וכו' וכתבתם על מזוזות ביתך ובשעריך. הנה כאשר נשים לב להתבונן על סדר ענין הפרשה הזאת. הנה מנה הכתוב בזה סדר קיום המצות על ארבעה פנים. א' לקיים הדברים בלב. ב' לקיימם בדבור בפה. ג' לקשרם עליו בבחי' לבוש של תפילין. ד' לכתבם על מזוזות הבית משכן לו. הנראה לרמז בזה עפ"י המבואר בע"ח כי אצילות הנאצל הזה של האדם בכללו עם כל הצריך לקיומו הוא בציור דוגמת ד' בחי' אורות העליונים ובמצב ד' בחי' עולמות אבי"ע שהם ד' אותיות הוי' ב"ה. כי כן הפנימיות של האדם יש בו ד' בחי' נר"נ ונשמה לנשמה. והאדם עצמו יש בו ד' בחינות. א' הנשמה אשר באפו. ב' הוא הגוף על הנשמה. ג' הלבושים על הגוף. ד' הבית שיושב בו היכל לכולם ע"ש והבן. ועתה כאשר תבנית האדם בתחתונים הוא על מצב ארבע בחינות העליונים. הנה לכך גם התורה והמצות שהם עיקר החיות והקיום של האדם והן הנה אורות העליוני' היוצאות מפי הש"י ב"ה. ג"כ ארבע פנים להנה. כדי להחיות ד' בחי' האדם. כמוהם על ארבעת רבעיהם ילכו. והנה זהו הוא סדר ד' בחי' של קיום המצות שבפרשה הזאת. כאשר יקבל עליו עול מלכות שמים בהיחוד של שמע ואהבת הנה נאמר תחלה והיו הדברים האלה על לבבך. כי הלב היא עיקר החיות של האדם בגשמי ודוגמתו ברוחניות הוא ראשית כל פועל או מעשה אשר יעשה האדם והלב הוא תחלת כל מחשבה או התעוררות לאהבה או ליראה ושם משכן כל רצונות טובות של האדם. אך משם יפרד והיה לארבעה ראשים. יש מהן מצות התלויות בלב שגם תכלית קיומם ועבודתם הוא נשאר רק בהלב כמו מצות אהבה ויראה הפנימית ומצות קבלת היחוד של שמע וכדומה. ויש מצות אשר יוצאות מן הלב להתגלות מעט על תנועת האיברים כמו מצות תלמוד תורה של ודברת בם וכדומה שהם מפעלות הגוף. ויש מצות אשר יוצאות להתגלות יותר על האדם ללבוש בהם כמו מצות וקשרתם לאות על ידך ומצות ציצית וכדומה. ויש מצות אשר יוצאות להתגלות יותר נגלה בקיומם כמו וכתבתם על מזוזות ביתך ובשעריך. והוא הדבר אשר דברנו כי קיום המצות בתחתונים הם מיוסדים על ארבעה פנים של האורות העליונים שהם עיקר החיות וקיום של האדם כנ"ל. אמנם עוד צריך לדעת כי אף אם כל המצות הם יוצאים מן מחשבת הלב לפועל הנה גם אחרי צאתם עוד רושם הקדושה של התעוררות המצוה לעשותה נשאר תמיד במקורו בהלב ששם הוא אור היוצא בתחלה ממנו אל האיברים להתגלות הפעולה. ובכן כל ענין המצוה אשר יעשה האדם בגופו ותנועת אבריו בפועל. או גם במקום אשר יבחר האדם לעשות בו איזה מצוה. הנה תמיד יהי' נשאר רושם הקדושה של המצוה שעשה על אבר שעשה בו המצוה ועל המקום הנעשה בו כי בעשיית המצוה נעשה האבר הפועל והמקום הנפעל בו מרכבה להקדושה ולא תסור ממנה לעולם. הלא כבר אמרו חכז"ל בגמ' בענין עבירות עוונותיו חקוקים על עצמותיו וקורות ביתו מעידים עליו וכדומה. עאכ"ו במדה טובה שהיא מרובה וכמבואר זה ליודעים. וכן הוא מפורש בזוהר הקדוש פ' פנחס (דף ר"כ ע"א) וז"ל. דתנינן דכל אתר דצדיקיא אתחדש בי' מילי דאוריי' כד איהי בהאי עלמא פקיד להאי אתר ואתי לי' לגבייהו וכש"כ כד שריאן בגוויה צדיקיא אחרינן לחדתא בההוא אתר דאמרין מילא דאורייתא וכו' ע"ש. וכן בקדושת אבר העושה מצוה כבר נודע כי הוא כלי שרת קודש לד'. אך בהלב שם משכן מקור הקדושה של כל האיברים כי כל המצות יוצאות ממחשבת הלב וממנו תוצאות חיים לכולם כי הכוונה היא נשמה אל המעשה ואחר כוונת הלב מן הדברים. נמצא כי בלב הוא התחלת כל המצות אף של מצות מעשיות והלב עם כל המצות תמיד נשמה להחיותם כנ"ל. הנה לכך אמרו חכז"ל דברים היוצאים מן הלב נכנסים אל הלב כי אחרי כי בלב שם צרורות המצות כולם כאחד הנה בהנשא המצוה האחת ינשאו לעומתם גם האחרים וישלימו ויסייעו להדבור לצאת בקדושה כי כן כל המצות מחוברים כאחד כמו הרמ"ח איברים של האדם. וזהו שנאמר כאן והיו הדברים האלה על לבבך ואח"כ ושננתם לבניך כמ"ש בכל המצות כתבם על לוח לבך ואח"כ ושננתם לבניך ודברת בם כי כן כאשר ילמוד האב לבנו יתכוון להכניס בקרבו את כל מחשבות לבו להבינהו לנכון. וזהו הציווי של ושננתם לבניך אחרי והיו הדברים האלה על לבבך ר"ל ללמוד לבנו הוא תלמידו בקדושה ולהכניס בקרבו דברים היוצאים מן הלב אוצר הקדושה כנ"ל. וזהו שנאמר אלה הדברים אשר דבר משה וכו' ככל אשר צוה ד' אותו אליהם. פי' כי אלה הדברים אשר דבר משה אל ישראל הי' בכל לבו שיצאו הדברים מאוצר הקדושה של לבו של משה רבינו עליו השלום כי אחר כוונת הלב הן הדברים. וזהו ככל אשר צוה ד' אותו אליהם ולא השאיר לעצמו דבר כי זהו הי' שבח רעיא מהימנא שהי' רק כמו צנור המשפיע לישראל. נחזור לענינינו. הנה גם בכל פעולה מעשיות אשר יעשה האדם איזה מצוה בכוונה. הנה נשאר הקדושה במקום הזה לעולם. הנה זה שנאמר מיד בפ' הזאת וקשרתם לאות כי בהמצות הנחת תפילין בכוונת הלב יתעורר עם המצוה הזאת בפעם ההיא כל המצות שעשה מימיו שנשאר רושם קדושתם במקום ההוא מכבר כנ"ל. וזהו ודברת בם בשבתך בביתך ובלכתך בדרך כו'. פי' שיהיו המצות הולכים תמיד עמך בכל מקום וכו'. וזה שאמרו חכז"ל בגמ' וראו כל עמי הארץ כי שם ד' נקרא עליך אלו תפילין שבראש. ר"ל כי ע"י התפילין מתעוררין גם כל המצות עמה שעשה כבר וזה שאנו אומרים ותרי"ג מצות התלוים בה. וזה שאנו אומרי' בכל מצוה אשר קדשנו במצותיו לשון רבים כי ע"י מצוה אחת מעורר עמה מצות רבות שעשה. וזהו מצוה גוררת מצוה. וז"ש נאמנים כל פקודיו סמוכים לעד לעולם עשוים באמת וישר. הנה פי' נאמן הוא הנותן לזולתו. וזהו הפי' הפקודים הם המצות עצמם נאמנים ועומדים עם האדם להתעורר כשיעשה איזה מצוה מחדש יתעוררו עמו לסייעו. וזהו סמוכים לעד לעולם. פי' הם סמוכים מיד להאדם לעוזרו לעתיד לעשות המצות באמת וישר. וזהו את משפטי תעשו ואת חוקותי תשמרו ללכת בהם. פי' ללכת בהם לעשות עוד מצות רבות. וזהו מיד ושמרתם את משפטי כו' כי ע"י ללכת בהם ושמרתם וכו' כי המצות הולכים תמיד עם האדם והם המסייעים לו לעשות עוד. וזהו אם בחקותי תלכו. פי' לעשות עוד מצות עמהם. וזהו וזכרתם את כל מצותי לשון זכרות והשפעה לעתיד לעשות כנ"ל והבן. אולם יש עוד בחי' גבוה' מזו כי הצדיק העושה המצוה לא לבד שמתעורר כל מעשי עצמו כנ"ל. כי גם מעורר עמו מעשי אבותיו והם עצמם באים עמו לסייעו בסוד העבור כידוע וזה הבא לטהר מסייעין אותו וזה מתי יגיעו מעשי למעשי אבותי לעוררם כנ"ל. אמנם גדול מזה הי' כח אבותינו הקדושים שבכח מצותיהם שעשו היו משפיעים קדושה לבניהם אחריהם לעשות בקדושה כמוהם. וזהו כי ידעתיו למען אשר יצוה את בניו ושמרו וכו' וזהו אצל העקידה אנו אומרים וזכר לנו אהבת הקדמוני' פי' להשפיע לנו מאהבת הקדמונים. והבן:
והיו הדברים האלה אשר אנכי מצוך היום על לבבך ושננתם לבניך ודברת בם בשבתך בביתך ובלכתך בדרך וכו'. הנ"ל לפרש ע"פ מה שפרשתי בפ' את הברכה אשר תשמעו וכו'. עפ"י דברי הבעש"ט בענין ומה דוד המלך ע"ה שלא למד מאחיתופל אלא שני דברים בלבד. שדברי תורה מפי הצדיק הם מתברכים בלב השומעים כדמיון הזרע כי אור זרוע לצדיק. אבל מאחיתופל לא למד אלא שני הדברים בלבד. וזהו את הברכה אשר תשמעון כלומר יהי' לכם ברכה בהדברי תורה אשר תשמעו אשר אנכי מצוה אתכם היום כו'. וזהו הפי' נביא מקרבך מאחיך כמוני יקים לך ד' אלהיך אליו תשמעון ככל אשר שאלת מעם ד' אלהיך בחורב לא אוסיף עוד לשמוע את קול ד' אלהי כו' ויאמר ד' אלי הטיבו אשר דברו כו'. הנה יש להבין כל ענין הסמיכות המשך הכתובים האלה מה ענין זה לזה בכאן. אך הוא כמו שבארנו שמשה רבינו עליו השלום הי' זה בכוחו בתורתו ולימודו את ישראל בבחי' זרע הברכה הנ"ל ומדיבור אחד הי' להם הברכה בתורות והלכות הרבה. הנה ע"ז הבטיח לישראל נביא מקרבך כמוני יקים לך ד' שהנביא והצדיק יהי' באותו בחי' כמוני שיתברך הדבור שיצא מפיו ולכך אליו תשמעון ככל אשר שאלת בחורב כו' לא אוסיף לשמוע עוד. ר"ל כאשר שמעו אז בחורב דבור אנכי ולא יהי' לך אמרו מיד כי אינם צריכין עוד לשמוע שאר הדברות. כי הדבור הזה הי' נתברך אצלם והבינו ממנו כל התורה ולכך אמרו לא אוסיף עוד לשמוע כי אינני צריך יותר. וזהו שאמר הקב"ה הטיבו אשר דברו. כי זה טוב מאד שיש להם הבנה זאת. וכמ"ש היום הזה ראינו כי ידבר אלהים את האדם וחי. פי' הדבורים נותנים חיות לעולם ודבריו חיים וקיימים ומדבור אחד יכול להתקיים העולם כולו. ועל אותה בחי' של ברכת הדבור הבטיח לישראל נביא אקים להם כמוך ונתתי דברי בפיו שיהי' בבחי' הדבור הזה שכן הוא בכל צדיק וצדיק כנודע. וזהו שאה"כ והיו הדברים האלה אשר אנכי מצוך היום על לבבך פי' שיהי' בבחי' הברכה הזאת שיהיו מתברכים בלבבך ויהי' לך ללמוד בהם תמיד ושננתם לבניך ודברת בם בשבתך בביתך וכו' שיהי' לך לדבר בם תמיד בכל אשר תפנה בין בביתך בין בדרך ובשכבך ובקומך לא ימושו מפיך עד עולם: <small>(מכי"ק)</small>
ושננתם לבניך ודברת בם בשבתך בביתך ובלכתך בדרך וכו'. ובפרשה השני' כתי' ולמדתם אותם את בניכם לדבר בם בשבתך בביתך כו'. הנה יש להבין טעם שינוי הלשון בשני הכתובים הבאים כאחד על ענין הלימוד. בכאן כתי' ושננתם לבניך ודברת בם שאתה תדבר בם ולהלן הוא אומר ולמדתם אותם את בניכם לדבר בם שהפי' הוא שהם ידברו בם מעצמם ומה ענין זה סמוך אל בשבתך בביתך והול"ל בשבתם בביתם ובלכתם בדרך. אכן הנה כבר אמרו חכז"ל ושננתם לבניך אלו התלמידים שהתלמידים קרוים בנים. והנה יש שני מיני מדריגות גבוה מעל גבוה בענין לימוד הרב עם התלמידים כמו שמצינו בזוהר הקדוש בענין לימוד רשב"י ע"ה עם התלמידים ע"ה. דהנה בזוהר הקדוש פ' (תרומה דף קכ"ט) ז"ל אמר ר"ש לחברייא זכאין אתון לעלמא דאתי וכיון דשרינן מלין דכתרא דמלכותא עילאה אימא אנא בגינייכו וקוב"ה יהיב לכון אגרא בההוא עלמא וההוא הבל דפומי יסתלק לעילא כאילו אתון מתערין מלין אילין ע"כ. הנה מובן מל' הזוהר הקדוש במש"א אימ' אנא בגינייכו וקוב"ה יהיב לכון אגרא כאלו אתון מתערין מילין אילין. שזה הי' כוונתו הגדולה והטובה הזאת לתלמידיו להנחיל להם חלקו בתורת ד' וסודותיו כאלו כל הד"ת האלו הי' שלהם והוא אמר כל זה בשבילם. לכך להם יחשב לצדקה ושכר טוב בעמלם כאלו הם התעוררו כל זה והבל פיהם נסתלק לעילא כנ"ל. הנה זהו הדרך האחד בסדר לימוד והשפעה להרב בתלמידיו באהבה ואמונה להגדילם ולהמשיכם שפע אורות העליוני' להיותם נמשכים עליהם מעצמם לומר בזה כי הם כדאי לעצמם והתורה היא שלהם ואני אומר דבר זה בשבילם. כמו האב הטוען ומטעים דבריו בשביל בנו החביב עליו ומכניס כל דבריו בכוונת בנו שעשועו לומר כל זה הוא דברי בני. אע"פ שכל דבריו המה שלו כנ"ל. אמנם הדרך השני במעלה הוא שמצינו בזוהר הקדוש בסדר האדרא רבה שהיו התלמידים יושבים לפני רבם הגדול והקדוש רשב"י ע"ה והוא חלק להם לכאו"א לומר ד"ת ורזין ותיקונים הטמורין. והם מפיהם הוציאו דברים הנשגבים האלו כאלו הם המשיכו כל זה. והוא לא רצה לומר להם רק הם יאמרו מעצמם כל זה כמו שמצינו באד"ר בלשון הזוהר הקדוש בענין מצחא כו' רעוא דרעווין כו' וכד אתגליא אתקבלא צלותהון דישראל אימתי אתגליא שתיק ר"ש. שאיל תנינות אימתי. אר"ש לר"א ברי' אימתי אתגליא א"ל בשעתא דצלותא דמנחה דשבתא כו' ע"ש. הנה רשב"י ע"ה לא רצה לומר לו דבר זה רק שהוא בעצמו יוציאו מפיו הקדוש. כדי ליתן לו שכר טוב בתורתו. וכן לכל אחד בפני עצמו ע"י שנתגלו הסודות העליונים האלו ויצאו מהבל פיו. הנה כאו"א פעל ועשה תיקונים ויחודים עליונים גבוה מעל גבוה לאין שיעור ויוכל להמשיך אורות העליונים לעצמו. כמו שמביא שם בלשון האד"ר שאמר רשב"י ע"ה לכל אחד מתלמידיו בפני עצמו קום ואתקן תקונא דא. וכן בפאר וכבוד אחר כזה ואח"כ בירך אותם מעין תורתו של כאו"א לפי ענינו איש איש על דגלו בסיום דברו ע"ש. הנה זה הי' מגודל מדת טובו וחסדו של הקדוש רשב"י מה שהשפיע והמשיך אורות העליונ' והגבוהים האלו למטה להתגלות על ידי תלמידיו הקדושים. ואעפ"י שכל הסודות והחדושים האלו שאמרו הי' הכל מפיו והשפעת אורו עליהם והכל הי' שלו כמו שמצינו בזוהר הקדוש (יתרו דף פ"ו) ז"ל פתח ר' יהודה כו' מאן דמתפרש מר"ש כאלו מתפרש מכולא כו' דכד אנן קיימין קמי' דר"ש מביעין דלבא פתיחין לכל עיבר וכלא מתגליא וכד אתפרשנא מיני' לא ידענא מדי וכל מביעין סתימין. הנה מבואר כי כל הסודות וחדושי תורה שאמרו תלמידיו הכל הי' מה שהוא השפיע להם ממעייני החכמה אעפ"כ רצה הוא בחסדו שהם יוציאו הדברים האלה מפיהם וכל אחד יעשה לו שביל לעצמו להפיק רצון וטוב לעולם:
הנה עפ"י הדברים האלה מבואר שני מיני הדרכים ומדריגות במעלות לימוד הרב הגדול והקדוש לתלמידיו הטובים כנ"ל. כדי להשפיעם מאורות העליונים לנטלם ולנשאם כל ימי עולם. האחד הוא כשתלמידים יושבים לפניו ביחוד אתו כמו בסדר האד"ר שהופיע מאור פניו אליהם באור פני מלך חיים כמ"ש ביוסף וישא משאת מאת פניו אליהם ועי"כ קבלו התורה ממנו כמ"ש כי באור פניך נתת לנו תורת חיים. ועד"ז אמרו חכז"ל חייב אדם להקביל פני רבו ברגל שהוא בשעת עליית רבו אז במעלות העליונים לאין שיעור. אזי יקבל הארה מאור פניו ויומשך לו מאור פניו חכמה וקדושה יתירה לאין שיעור. ושם בסדר האד"ר הנה התלמידים האלה אמרו מעצמם והם דברו בפיהם כל התורות והסודות האלו להיותם יושבים את פני רבם והוא ביחוד אתם כנ"ל. אמנם הדרך השני הוא מה שבארנו לעיל שהרב הגדול והקדוש אומר מעצמו ד"ת והוא אומר בשבילם כי שלהם הוא וקשטם במעלת הלימוד ונתן להם חלקו בתורתו להיות להם לנחלה וחלק חכמתו לתלמידיו כי הוא חלקם ותורתם לעולם. למען יתאמצו בעצמם להמשיך אורות העליונים לבדם אף בלתי רבם ולא יצטרכו לממוצע להשפיעם ע"י רבם כנ"ל. והנה על בחי' דרך הזה יוכלו התלמידים להשיג מה שישיגו אף אם אינם עם רבם ואין יושבים לפניו כי כבר הוא פתח והמשיך להם השביל והצנור ליצא ולהשפיע באורח מישור אליהם לבדם לעולם. וזהו הוא מתנה טובה ונאמנה שנתן הרב כל חלקו ותורתו לתלמידיו לבל יצטרכו עוד אליו להשפיעם ע"י כנ"ל. וזהו הוא שבח רעיא מהימנא שנתן לישראל כמש"א ישמח משה במתנת חלקו כו'. פי' שנתן לישראל חלקו ממש בכל המשכת אורות העליונ' והתורות והסודות הנשגבים הכל נתן לישראל שיוכלו לקבל הם בעצמם ולהמשיך להם כל זה לבדם זולתו כדי שלא יחסר להם כל טוב לעולם. כי מה יעשו בשעה שלא יהיו את פני רבם הנה חלילה יהיו המביעין סתימין כנ"ל. והנה זהו שנאמר מיד בתחלת מתן תורה וירד משה מן ההר אל העם ופרש"י ז"ל מלמד שלא הי' משה פונה לעסקיו רק מן ההר אל העם. וקשה וכי מה היו עסקיו של משה שלא פנה אליהם. אך הפי' הוא שלא הי' משה רבינו עליו השלום פונה לעסקיו עסק התורה לעצמו לחשוב את עצמו לממוצע להשפיע לישראל כי לא רצה כל זה כנ"ל. רק הוא כוון והמשיך האור הגדול מן ההר אל העם פי' לילך פשוט אל העם בלי שום ממוצע ולא יצטרכו אליו עוד. וזש"נ וירד משה אל העם וידבר אלהים את כל הדברים האלה כו'. פי' שמשה רבינו עליו השלום ירד והמשיך הדבור של האלהים לדבר אליהם לבדם זולתו בלי שום ממוצע ולא רצה להיות שום הפרש בינו לבין העם רק כולם יהיו שווים לטובה. וזהו ראה למדתי אתכם חוקים ומשפטים כאשר צווני ד' אלהי. פי' שלא הי' שום הפרש ביני לביניכם רק אתם הייתם שומעים שוה בשוה עמדי כאשר צווני ד' אלהי כן צוה אתכם והדבור בא אליכם כמוני כנ"ל. כי אע"פ שהדבור הי' אל משה הנה לא נתעכב אצלו רק עבר במישור אל בנ"י והיו כל ישראל שומעים כדוגמת הצנור השלם והפשוט שכל המים העוברים על ידו לא יתעכבו בו ולא יחסר מהם כלום. והוא שאמר הכתוב ואת כל אשר אצוה אותך אל בנ"י. פי' כל אשר אצוה אותך יעבור מיד אל בנ"י. וכך היתה הכוונה להיות כן בכל דבור ודיבור שנדבר הקב"ה עם משה שיהיו ישראל מקבלים הדבור העליון בעברו מיד כמו שמצינו בהציווי ואת כל העדה הקהל אל פתח אוהל מועד ויעש משה כאשר צוה ד' אותו ותקהל העדה אל פתח אוהל מועד. פי' כאשר הי' הציווי אל משה רבינו עליו השלום להקהיל את העדה הנה כל העדה שמעו הדבור ההוא. וזהו ויעש משה כאשר צוה ד' אותו. פי' שמשה רבינו עליו השלום עשה זה בכוחו הגדול שיהיו כל ישראל שומעים הדבור מיד ותקהל העדה אל פתח אוה"מ כששמעו הדבור מיד נקהלו כולם מעצמם ולא הוצרך לקראם בשם ולהקהילם. וזש"א להם זה הדבר אשר צוה ד' לעשות פי' זה הדבר עצמו שנקהלתם כולכם עפ"י הדבור ששמעתם. הנה זהו אשר צוה ד' לעשות תמיד שיהי' כן תמיד שתזכו לשמוע הדבור כמוני כי כך היתה הכוונה מתחלה. אבל בעוה"ר נתקלקל הדבר ולא הי' כן אחרי הפגם כמבו' בכתוב. אך מ"מ כשדבר משה רבינו עליו השלום אליהם. הנה ג"כ הי' קרוב למעלה הזאת כי השכינה הי' מדבר מתוך גרונו כמ"ש ונתתי דברי בפיו ודבר אליהם כנ"ל. וכן כל נביא ונביא הי' מדבר בשם ד' ממש כביכול עם השם הי' מדבר מתוך גרונו כנ"ל:
ונחזור לענינינו הנה ב' הבחינות יש בסדר לימוד הרב עם תלמידיו באמת ובאמונה גבוה מעל גבוה להשפיע קדושה יתירה לתלמידיו ולקשרם מעלה מעלה. הנה ע"ז הוא שאמר הכתוב בק"ש שני הכתובים כאחד בשינוי הלשון. הא' אמר הכתוב ושננתם לבניך ודברת בם בשבתך בביתך זה מוסב על הבחי' כשהתלמידים יושבים לפניו כמו בהאד"ר ושננתם לבניך אלו התלמידים ודברת בם פי' תדבר בם בתוך התלמידים שתשפיע להם ד"ת ואתה תדבר מתוך גרונם בשבתך בביתך עמהם ובלכתך בדרך עמהם כמו שהי' אצל רשב"י ע"ה. ואח"כ אמר הכתוב ולמדתם אותם את בניכם לדבר בם על בחי' השנית שבארנו שתלמוד אותם לדבר בם מעצמם בלי שום ממוצע שלא יצטרכו לך והם ידברו בדברי תורה מעצמם אף כשאינך עמהם בשבתך בביתך זולתם ובלכתך בדרך זולתם. הם ידברו ויהגו בתורת ד' להמשיך להם כל טוב לעולם:
ושננתם לבניך ודברת בם כו' וקשרתם לאות על ידך וכו'. יל"ד כי בפ' הראשונה נאמר ושננתם בתחלה ואח"כ וקשרתם ובפ' השניה נאמר וקשרתם תחלה ואח"כ ולמדתם אותם את בניכם. למה בראשונה הקדים מצות ת"ת לתפילין ובשניה מצות תפילין קודם לת"ת. אך הנה אמרו חכז"ל בגמ' (ב"ק דף יז ע"א). אמר רבה בב"ח כי הוה אזלינן בהדי דר"י למשאל שמעתא לא הוה פשט לן עד דמשי ידי' ומנח תפילין ומברך והדר אמר לן. ויש להבין למה לא אמר להם ההלכה קודם שהניח תפילין. אך הנה מובן בכוונת האר"י ז"ל כי מצות ת"ת ותפילין המה מקבילות ומשולבות אשה אל אחותה. כי בתחלה ע"י מצות תלמוד תורה אחר חצות עולה נקודת כתר רחל למעלה כאור הבקר ועמדה שם פב"פ ונעשה בה בחי' תפילין. וזהו שע"י עסק התורה בתחלה נעשה עי"ז מצות תפילין כיל"ח. אמנם אחר המשכת המוחין ע"י התפילין צריכין שיהיו עליו כל היום שלא יסתלקו והוא הסוד שאמר ר"י היכא דמי חילול השם ההולך ד"א בלא תפילין. הנה ע"י מצות תפילין נעשה עסק התורה אח"כ ביתר שאת ויתר עז. והוא הרמז שאה"כ בתפילין והי' לך לאות על ידך וכו' למען תהי' תורת ד' בפיך כי ע"י מצות תפילין תהי' התורה בקיום בפיך. נמצא כי בחי' התפילין הם בחי' ארון נושא את נושאיו. וזה שר"י לא רצה לומר להם ההלכה בלא תפילין כי ע"י התפילין תתחדש לו הלכה על אמיתתה בכח חכמה העליונה כנ"ל. וזהו יש להבין ג"כ בכוונת התוס' שם ד"ה והאמר וכו'. הנה על סדר הזה שנתבאר רמוזים סדר הפרשיות של ק"ש שבתחלה נאמר ושננתם קודם תפילין כי כן צריך להיות כמו שנתבאר ובפ' ב' נאמר וקשרתם ואח"כ ולמדתם זהו התלמוד תורה אחר הנחת התפילין כמו שנתבאר. והבן:
ושמתם את דברי אלה על לבבכם ועל נפשכם. הנראה ברמז הכתוב כי הנה דברי הוא לשון דברי תוכחות. והוא ע"ד המבו' בז"ח רות. אדהכי שמעו חד קלא כו' דחד אוזילא דאילתא דקא בכיה על חד אריא דאתרשים תדיר בכורסי' קדישא בי' והיא בכיה דר' ישמעאל בן אלישע כה"ג דבכה על רישא דרשב"ג דההוא בכי' לא אתעביר מכורסיא דמלכא עד דיעביד קב"ה נוקמין בשאר עכו"ם וכו' ע"ש:
הנה יש להתבונן על מעלת הבכיה הזאת של ר"י מה כחה יותר על כל הצעקות ובכיות של ישראל הקדושים והטובים בהגלות המר הזה ולמה לא נאמר בכולם השבח הזה. אך אמנם בשנשים לב נראה כי הנה אמנם בעת הצרה ההוא כשהוציאו את רשב"ג להריגה בשעה ההיא כשבכה וצעק ר' ישמעאל עליו גם ההוא גברא בההוא פחדא יתיב כי גם אותו הוציאו להריגה ונהרג אחריו. כשנפל הגורל על רשב"ג תחלה ור"י ידע מזה כי ימות מיד אח"כ ובכ"ז לא שם את לבו על צרת עצמו לבכות על נפשו היקרה רק על מיתת רשב"ג לכך הבכיה הזאת והצעקה ההיא הוא שהגיע עד כסא כבוד שאינה לצורך עצמו כלל רק על צרת רשב"ג וזהו המדקדק בלשון הזוהר הקדוש דבכה על רישיה דרשב"ג ולא על עצמו כלל כנ"ל. והנה אמנם זהו הוא דרך הישר להצדיקים שלא להסתכל על עצמו כלל רק על זולתו מה שנוגע לכבוד הש"י וישראל עמו ומה גם להסתכל על עיקר גלות השכינה אשר אך באלה חפץ ד' וזה הוא היקר לפני ד' להכתב בספר הזכרון לפניו ליראי ד' ולחושבי שמו וכמבו' בזוהר הקדוש פ' ויקרא. משא דומה אלי קורא משעיר קב"ה אמר אלי קורא משעיר קלא שמענא בגלותא כו' ומה אמרו שומר מה מליל אינון תבעין לי על מטרוניתא כדין קב"ה כניש כל פמליא דילי' ואמר חמו בני רחימו דאינון דחיקין בגלותא ושבקין צערא דלהון ותבעין לי על מטרוניתא דילי וכו' ע"ש. הנה לעומת זה הוא שבא הכתוב להורות בזה כשיהי' חלילה וחרה אף ד' ואבדתם מהרה מעל הארץ הטובה אז ושמתם את דברי אלה הם התוכחות והיסורין שנוגע לי כביכול בהגלות השכינה זה תשימו העיקר על לבבכם ועל נפשכם יותר מה שנוגע לכם לנפשכם אז יהי' שכרכם לשוב אל הארץ ולשבת בה. וזהו שנאמר בסמוך לה למען ירבו ימיכם וימי בניכם על האדמה כל המצות של וקשרתם וכתבתם וכו' כשיהיו בכוונת ושמתם את דברי מה שנוגע לי כנ"ל יהי' למען ירבו ימיכם כנ"ל:
השמרו לכם פן יפתה לבבכם וכו' וחרה אף ד' בכם ועצר וכו' ושמתם את דברי אלה על לבבכם ועל נפשכם וכו'. יש להבין ענין המשך הפסוקים האלו איך שייך ההתקשרות של ושמתם את דברי אלה על לבבכם אל מה שאמר קודם וחרה וכו' ועצר את השמים וכו' וכי העונש הזה צריך לשים אל הלב ועל הנפש ואיך אמר הכתוב ושמתם את דברי אלה על לבבכם שהוא מוסב על הראשוני' שאמר קודם לזה וכו'. אמנם הנה כן כתי' רוצה ד' את יראיו את המיחלים לחסדו. וקשה מה אמר הכתוב כי היראים הם המיחלים לחסדו. הלא כל העולם מצפים לחסדו הגדול ב"ה. אך הנה כתי' גם ענוש לצדיק לא טוב והפי' הוא כי אע"פ שיש רשעים רבים בעולם והי' ראוי להענישם ולהאבידם מן העולם מ"מ הנה הצדיק אינו רוצה לעורר למעלה פנים של זעם חלילה להגביר מדה"ד אף על עוברי רצונו ית"ש מטעם אחר. והוא כמו ד"מ הבן האוהב את אביו אינו רוצה שיהי' שום הקפדה לאביו על ידו שיהי' הוא הגורם כעס לאביו ואף שלא יעשה לו שום רעה ע"ז מ"מ הנה גורם הכעס והזעם של אביו גם זה אינו תענוג לאביו ועצם הכעס לא טוב לו. אכן הבן צריך להשתדל לגרום תענוגים ושעשועים לאביו כל ימיו. והנה כן הצדיק אינו רוצה לעורר למעלה שום מדה"ד וגבורות במדות העליונות חלילה אף על עוברי רצונו מטעם כי עצם הדין והכעס למעלה הוא בחי' פגם. כי רצון הטוב אך להטיב ולהשפיע כל טוב שזהו הרצון והיחוד בכל העולמות וע"י ההתגברות מדה"ד הוא להיפך כיל"ח. לבד מזה הנה התעוררת החמה והכעס למעלה חלילה יוכל להזיק גם להטובים כמו שהי' זה בענין קרח כי יצא הקצף החל הנגף ע"י התעוררת מדה"ד וניתן רשות למשחית חלילה אינו מבחין. וזה שצעקו אתם המיתם את עם ד' ע"י הכעס שהתעורר למעלה כנ"ל. הנה כי כן לא נכון לצדיק להראות שום פנים של זעם חלילה על העולם שלא לעורר על ידו שום קטרוג ומדה"ד למעלה חלילה. שזה הוא פגם בעצם בלתי עונש כמו שנתבאר. אכן שפתי צדיק ידעון רצון להמשיך תמיד הרצון והחסדים והיחוד למעלה בכל העולמות שזה הוא קיומם ולכן אמר הכתוב גם ענוש לצדיק לא טוב וכו'. והנה זה הדבר הוא שהי' על ים סוף שאמר להם משה רבינו ע"ה ד' ילחם לכם ואתם תחרישון. שלכאורה מה הי' היזק אם היו צועקים ומפני מה החריש אותם. אכן הנה כי קריעת ים סוף הי' ענין רצון ויחוד הנעלה בנס הזה בכל העולמות לכך לא רצו שיתעוררו ח"ו שם כעס וחימה בעת ההוא אף על המצרים לצעוק אל ד' להומם ולאבדם כי עצם הכעס הוא למעלה פגם חלילה לכן אמר ד' ילחם לכם ממילא ע"י ההתגלות ורצון האור העליון הנה יאבדו המצריים ואתם אך תחרישון. ומה גם הנה מהטעם השני שבארנו הי' בזה להתעורר עי"כ מדה"ד גם על ישראל בעת ההיא כמ"ש הללו עובדי ע"ג והללו עובדי ע"ג כנ"ל. אך עיקר הצעקה יהי' אל ד' רק עבור ישועות ורחמים על עצמם ועי"כ ממילא השונאים נופלים לפניה'. כמ"ש בצר לי אקרא ד' ואל אלהי אשוע וכו' מן המצר קראתי י"ה פי' אני קורא להושיעני מן המצר ולחלצני מצר והוא ענני במרחב י"ה יותר ויותר ממה שקראתי כי כאשר ד' לי בעוזרי אז אני אראה בשונאי נקמות מהם כל גוים סבבוני בשם ד' כי אמילם וכו'. והנה זה הענין המובא בגמ' במס' (גיטין דף ז') שלח לי' מר עוקבא לר' אליעזר בני אדם העומדים עלי כו' שלח לי' דום לד' והתחולל לו השכם והערב עליהם לבהמ"ד והוא יפילם חללים ע"ש. שהצדיק צריך להתפלל רק על הרצון והישועה של ישראל וד' הטוב הוא יפרע לנו מצרינו כי רגע באפו חיים ברצונו שרצון השי"ת אך להמשיך חיים וחסד לעולם הזה. ועד"ז י"ל ענין הפגם של מי מריבה שכיון שכעס משה רבינו עליו השלום נתעורר מדה"ד למע' עי"ז. והנה זה שאמר הכתוב השמרו לכם פן יפתה לבבכם וסרתם חלילה תגרמו וחרה אף ד'. ר"ל שע"י החטא שלכם תגרמו הכעס ומדה"ד חלילה למעלה לענוש אתכם. והנה לא זו יראת ד' לירא מן העונש של ואבדתם וכו' ועצר וכדומה. אך שימו נא לבבכם כי מלבד העונש הנה הפגם גדול מאד שגרמתם כעס ומדה"ד במדות העליונות. אבל הש"י רוצה את יראיו את המיחלים לחסדו. היינו לעורר החסד לעשות תמיד היחוד והרצון למעלה. וזהו ושמתם את דברי אלה. ר"ל דיבור הוא לשון קשות זה יצער אתכם יותר על לבבכם ועל נפשכם יותר מאבוד נפשיכם חלילה מה שגרמתם הכעס ח"ו למעלה וז"פ דברי אל"ה בסוד מי ברא אל"ה, והבן:
למען ירבו ימיכם וימי בניכם. הנ"ל דהנה יש צדיקים אשר אינם יכולין לסבול הצער של גלות השכינה בעולם הזה ומאד מתמרמר לבם בקרבם עד שמגודל המרירות קצים בחייהם ומבקשים להסתלק מעולם הזה מכל וכל כמו שמצינו זה באליהו הנביא ששאל את נפשו למות כמה פעמים על שלא הי' יכול לראות בצער של גלות השכינה כמ"ש קנא קנאתי לד' וכו'. והנה ענין זה מבואר בכתוב אצל אליהו ומדה הזאת היא הראוי' לכל בית ישראל באורך הגלות המר הזה לשום אל לבו צער השכינה וכבוד הש"י המחולל בין העובדי כוכבים עד שאין להסתכל על שום ענין מעוה"ב רק על כבוד שכינתו ית"ש ואז עי"כ יעתר להם ד' לגאלם במהרה גאולת עולם. והוא שכ' הנה אנכי שולח לכם את אליה הנביא לפני בא יום ד' הגדול והנורא. שלכאורה מהו המעלה הזאת שיבא אליהו קודם הגאולה ומה יוצא לנו מזה. אך הוא הדבר שבארנו שאמר הכתוב כי קודם הגאולה הנה אנכי שולח לכם את הבחי' הזאת של אליהו הנביא שכולכם כאחד לא תבקשו שום ענין מעולם הזה רק יחוד שמו ית' ותהיו קצים בחייכם מעניני עולם הזה כמו אליהו הנביא ז"ל רק ותמלוך אתה ד' לבדך מהרה ועי"כ יהי' הגאולה בלי ספק. וז"ש לפני בא יום ד' הגדול כי אם כל בנ"י יבקשו רק דבר זה אז במהרה יאיר ד' לאור היום הגדול והנורא ההוא כנ"ל. אכן יש עוד בחי' בצדיקים שתמיד כל היום הם משתוקקים ומתאווים למעלת השגה וחיות העולמו' העליונים כמו בחי' המלאכים העליונים שהם בבחי' רצוא ושוב נקראים שרפי קודש שמתאווים להתקרב לאור העליון אע"פ שיהיו נשרפים מגודל האור א"ס ב"ה בכ"ז הם מוסרים נפשם לגודל החשק והתשוקה לדביקות באור העליון כנ"ל. והנה כמו כן הצדיקים הללו הם במסירות נפש ומואסים בכל חיי עולם הזה רק תשוקתם לעלות למעלה מעלה להדבק באור העליון ב"ה כי בעולם הזה הנה הגוף הוא מסך המבדיל לכן הם רוצים להפשיט הגוף מעליהם והנשמה תוכל לעלות מעלה מעלה עד אין שיעור. אולם הצדיקים האלו יש להם מעלה כשזוכים להתגלות האור העליון בעולם הזה כמו שיתגלה כבוד ד' לעיני כל בשר יחדיו לעתיד. הנה אז נכון להם גם חיים בעולם הזה כמ"ש ואתם הדבקים בד' אלהיכם אז חיים כולכם היום תוכלו לחיות חיים נעימים בעולם הזה והוא שזכה דוד המלך ע"ה כמו שבארנו במ"א וכמ"ש שמח נפש עבדך כי אליך ד' נפשי אשא. פי' שמח נפש עבדך בעולם הזה כי בהיותי בחיים בעולם הזה אליך נפשי אשא בדביקות הנעלה כנ"ל. וזהו ולא תגעל נפשי אתכם. וזהו לדוד אליך ד' נפשי אשא. נפשי גימ' מ"ת שהוא במסירות נפש כל הימים בדביקות כנ"ל. וזהו סמיכת הברכות בשמ"ע בא"י מחי' המתים נקדישך ונעריצך כסוד שיח שרפי קודש ע"ד שבארנו לעיל. וז"ש בק"ש והי' אם שמוע תשמעו אל מצותי לאהבה את ד' אלהיכם שתגיעו למעלת האהבה והדביקות הנעלה בד' גם בהיותכם בעולם הזה וקשרתם וכתבתם עד שא"א לפרוש מאהבה ודביקות הגדולה אזי יהי' טובה לכם למען ירבו ימיכם וימי בניכם על האדמה שתוכלו להשאר בעולם הזה אלה לחיי עולם כמו לעתיד וכמו שכתוב אורך ימים אשביעהו כי יזכה לאריכות ימים כאשר אראהו בישועתי העתיד לבא במהרה בימינו. אמן:
(עירובין נ"ד ע"ב) תנא דבי ר' ענן מה דכתיב רוכבי אתונות צחורות יושבי על מדין אלו ת"ח שדנין דין אמת לאמיתו. להבין מעלת הדין הזה. הנה יש צדיקים שמוסרים נפשם על ישראל כמו משה רבינו עליו השלום שאמר ואם אין מחני נא. וכן דוד המלך ע"ה אמר תהי נא ידך בי ואלה הצאן מה עשו. וכן בכהן הגדול כתי' ונשא אהרן את משפט בני ישראל על לבו. וזה הי' כוונת חושן המשפט שהי' לובש הכהן הגדול. וזהו כהן הגדול מאחיו גדלהו משל אחיו. פי' שהגדלות שלו מה שהי' מוסר נפשו על אחיו בנ"י. ובזה היו מסלקים הדינין מעל בנ"י. הנה זהו הפי' יושבי על מדין שדן דין אמת לאמיתו ליתן אמת ליעקב חסד לאברהם ולכל בני ישראל אמן: <small>(מכי"ק)</small>
למען ירבו ימיכם וימי בניכם על האדמה כו'. הנה אדמה רומז לעולם הבינה כמבואר בס' מאורי אור. והוא גן עדן העליון. והנה כתי' ויברך דוד את ד' לעיני כל הקהל שהוא מרמז שבכל יום הוא כן שמברך דוד את ד' לעיני כל הקהל הם הצדיקים בג"ע למעלה כמו שאמר אודך ד' אלהי ואכבדה שמך לעולם גם אחרי ההסתלקות מעולם הזה לג"ע הנה לעולם הוא מברך ומהלל בשירות ותשבחות להש"י ב"ה כמו שעשה בעולם הזה. וכן הוא בכל הצדיקים כמבו' בזוהר הקדוש פ' שלח ע"ש. שבכל יום משה רבינו עליו השלום אומר השירה של ים עם כל דור המדבר. ואח"כ מספרים מכל הצדיקים שהיו בעולם ומה שעשו בימיהם. וכן לעתיד יהי' זה בכל יום שיהיו מפארים הצדיקים שבכל דור ויהיו פורטים מעשיהם הטובים שעשו כל ימיהם. ודבר זה יהי' בפני כל הצדיקים נשמע ובפני כל המלאכים וכל העולמות העליונים. וזהו למען ירבו ימיכם על האדמה היינו בג"ע העליון שם ירבו ימיכם להיות מספרים ונשמעים מעשיכם הטובים שעשיתם בכל יום ויום. והוא שנאמר ובכל יום ויום מרדכי מתהלך היינו שהלך לעולם העליון לג"ע עם כל יום ויום שלא חסר יום אחד. וזהו מתהל"ך "מת "הלך לאחר מותו הלך עמו כל הימים למעלה. וזהו כל ימי חייך להביא לימות המשיח כל ימי חייך בלי חסרון. וזהו ונרננה ונשמחה בכל ימינו עם כל ימינו נשמחה לעתיד כי כולם יהיו שווים לטובה אמן: <small>(מכי"ק)</small>
דבר אל בני ישראל ואמרת אליהם ועשו להם ציצית. להבין כפילות הדברים מ"ש דבר אל בנ"י ואמרת אליהם. יבואר עפ"י מ"ש לדעת גודל מעלת דיבוק חכמים והתחברות אל הצדיקים אשר בקבלת פניהם יכול האדם להיות זוכה ליראת שמים. כמו שכתוב אצל משה רבינו ע"ה וייראו מגשת אליו. פי' ע"י שהיו נגשי' לפניו לראות תמונתו באו לידי יראת שמים. וזה הי' ענין עליית הרגל דכתי' יראה כל זכורך ואי' בגמ' כדרך שבא לראות כך בא ליראות יראה יראה. וזה דאי' בזוהר הקדוש יראה כל זכורך אל פני האדון כו' זה רשב"י. לרמז כי קבלת פני הרב הוא ג"כ ענין מעלת עליית הרגל לבא לידי יראת שמים. אמנם לא כל העתים שווים לטובה להיות סמוך ונראה אצל הרב. לכן העצה לזה להתחבר תמיד יחד עם התלמידים והחברים המקשיבים ומסתופפים בצילו ועי"ז יכול ג"כ לקבל עליו עומ"ש ולתת עצות בנפשו בכל הענינים. והעיקר שיהי' כל אחד שפל בעיניו נגד חבירו ועי"ז יכול להיות בבחי' מקבל זה מזה כמו שדרך הכלי המקבל צריך להיות עומד למטה מן הכלי ששופך ממנו כי אם יעמוד למעלה מכלי ששופך ממנו לא יכול לקבל ממנו כן האדם צריך להיות בדעתו שפל ולמטה מחבירו המשפיע לו. וזה הענין הוא מעלות המלאכים דכתיב ומקבלין דין מן דין אף שהם בבחי' עומדים תמיד בבחי' אחת אעפ"כ צריך כ"א להחזיק את חבירו להמשפיע ומכ"ש שהאדם צריך להיות שפל בדעתו נגד חבירו ואז יכול לקבל ממנו וללמוד דרכי השם כנ"ל. וזה הרמז בפ' זו דבר אל בנ"י ואמרת אליהם. פי' דבר זה הוא נוגע בהם עצמם. ועשו להם ציצית לשון הסתכלות. שיהי' כאו"א מסתכל במעלות חבירו ומשתוקק ללמוד ממנו בבחי' מקבל. ושיהיו הם בבחי' ציצית. כי עיקר מצות ציצית הוא למען תזכרו וכו'. וע"י אהבת חבירים כנ"ל יכול ג"כ לבא להתעוררת עשיית המצות בבחי' מקבל כאו"א מחבירו:
וראיתם אותו וזכרתם את כל כו'. יבואר עפ"י מ"ש בגודל מעלת שמירת הברית אשר הוא העיקר והיסוד לכל המדות טובות ובלתי זה איננו באפשרי לקיים המצות כתיקונם להיות בהם בחי' משפיע כידוע מעלת יוסף הצדיק שאמר פקוד יפקוד אלקים אתכם והעליתם את עצמותי מזה אתכם. פקוד וכו' לשון פקודי ד' ישרים וכו' אפי' כי באמת יתן לכם התורה ויפקוד אתכם כל התרי"ג מצות עכ"ז העיקר והעליתם את עצמותי כו' לשון עצמיות וכח שלי תעלו עמכם מדת היסוד המסייע ומשפיע לכל המצות והוא ההכנה לקבלת התורה כמ"ש ושמרתם את בריתי והייתם לי סגולה כו'. וז"פ הכ' ג"כ וראיתם אותו לשון או"ת ברית לתקן אות ברית קודש וזכרתם את כל מצות ד'. עי"ז יהי' בחי' זכרות והשפעה בכל המצות. וזה שאמרו חכז"ל כל השופרות כשרים חוץ משל פרה שאין לה זכרות. רמז על הנ"ל כי מצות שופר הוא רומז ג"כ למדת היסוד וצריך להיות בחי' זכרות והשפעה לכל המצות כנ"ל:
ובזה יבואר בפ' הקודמת כתיב ויניחו אותו במשמר כי לא פורש מה יעשה לו. ויניחו לשון הנחה ונחת רוח ע"י אות"ו במשמר אם הוא משומרי הברית הקב"ה יש לו נייחא מזה האדם כי עי"ז הוא בחי' משפיע כדרך הצדיק יסוד עולם. כי לא פורש. פי' אם האדם יודע בעצמו שאיננו בפרישות הראוי ובשמירה מעולה. העצה לזה להיות בבחי' השפלות והוא התיקון לזה. וזה מה יעשה לו. מי אנכי. עי"ז יעשה התיקון לזה, והבן:
ולא תתורו אחרי לבבכם ואחרי עיניכם אשר אתם זונים אחריהם. יל"ד לכאורה מיותר מ"ש הכתוב אשר אתם זונים אחריהם כי מה בא להורות בזה. והנ"ל דהנה אמרו רז"ל בגמ' אם רואה אדם שיסורים באים עליו יפשפש במעשיו פשפש ולא מצא יתלה בביטול תורה כו' ע"ש בגמ'. וכבר עמדו בזה כל המפרשים וד"ת כפטיש יפוצץ סלע. אך הנה מה שנ"ל בזה. ע"ד המובא בזוהר הקדוש פ' ויקרא ומאן דקאים בליליא למילעא באורייתא אורייתא קא מודעת לי' חובי' וכו'. והוא לא אנשי' לי' ותב בתיובתא קמי' מארי' ע"ש. הנראה מזה כי ע"י לימוד התורה לשמה הנה היא מאירת עינים לראות ולהביט על כל דרכיו הטובים הם לפני ד'. אבל אם לא למד לשמה אף אם הוא לומד כל היום כולו לא נודע לו חטאתו ולא יצמח מזה כלום ולא פרחית לעילא כנודע. והתורה והלימוד ההוא מתבטל מאליו כי ענינו מדאורייתא בביטול בעלמא סגי להו וכולהו נחשב כעפרא דארעא כי איננו עולה לכלום. והנה זהו שאמרו רז"ל פשפש ולא מצא יתלה בביטול תורה אין הפי' ביטול תורה שלא למד כלל. כי זהו החטא הראשון ונראה לעין ולא צריך לפשפש כלל. אך הכוונה להם כי היכא תמצא שפשפש ולא ימצא הלא אורייתא קא מודעת לי' חובי' כנ"ל. ואם הי' לומד לשמה אז היו עיניו פקוחות לראות במעשיו. ולזה אמרו יתלה בביטול תורה פי' שלא הי' לומד לשמה ונתבטלה התורה מאליו כמו החמץ שהוא בטל אפי' הוא בעין הרי הוא כמו שאינו כלל מש"ה לא מצא. וז"ש רז"ל כל המרבה שיחה עם האשה גורם רעה לעצמו ובוטל מדברי תורה. ויש להבין מה משמיענו בזה כי ע"י שיחה עם האשה הוא בוטל מד"ת הלא גם אם ירבה דברים עם כל אדם יבטל מד"ת כי בשעה זו אינו לומד. אך הכוונה להם להגדיל ענין הזהרת שיחה עם האשה כי ע"י ריבוי שיחה עמה יזיק לו ג"כ אם אח"כ ילמוד ג"כ יהיו בטילים ע"י שיחתו זאת משא"כ בשאר בני אדם אחר שיחתו יכול לשוב אל לימודו כדת. וזהו הפי' גורם רעה לעצמו בשעת מעשה וביטול מד"ת אח"כ כנ"ל. וזהו ולא תתורו אחרי לבבכם זהו מינות ואחרי עיניכם זהו זנות. כי אתם זונים אחריהם. ר"ל גם אחר שתפסקו מזה ותלכו לשוב אל התורה ולימודה גם אחר זה יזיק לכם זונים האלו כנ"ל:
או יאמר ולא תתורו אחרי לבבכם ואחרי עיניכם למען תזכרו ועשיתם כו'. יבואר עפ"י מ"ש שכל אדם צריך להתחזק מאד נגד היצה"ר אשר בכל יום אורב לנפשו אף כי האדם חפצו ורצונו ללכת בדרך הישר. הנה האורב יושב לו בחדר להביא עליו מניעות ותאוות עולם הזה לבטלו מעבודתו ית"ש. לכן יהי' לבו אמיץ לבל יפול ברשת ויהפוך כל התאוות רעות לטובה. ובאותו חשק יעבוד הש"י כמ"ש דוד המע"ה חשבתי דרכי ואשיבה רגלי אל עדותיך. גם לא ישים אל לבו מה שהיצר מביאו לידי עצבות ומ"ש על גודל חטאיו ופגמיו אשר עד כה לא טוב עשה. וז"ש ולא תתורו אחרי לבבכם וכו' להיות לבבו נעצב ח"ו. למען תזכרו ועשיתם את כל מצותי. ע"ד שבארנו בפ' סור מרע ועשה טוב. בשעה שרוצה לעשות טוב יסיר מלבו כל רע שעשה. אך עתה יהפוך כל רצונו ויעשה רצון הבורא בשמחה וטוב לבב:
ודבריו חיים וקיימים וכו' על אבותינו ועלינו. וי"ל מה על אבותינו. אכן בעשיות המצות מתעוררים האבות. שמעו אל ישראל אביכם. ר"ל הק"ש שאנו אומרים בכל יום שמע ישראל כו' מגיע אל ישראל סבא הוא יעקב אבינו ע"ה. והכל הוא תיקון לפגם אדה"ר כמ"ש אדם כי יקריב מכם. ר"ל להקריב אדה"ר. לתקן נשמתו מהפגם עה"ד. וזהו כל בריאת העולם מאז ועד עתה ע"י קבלת עול מלכות שמים. על אבותינו ועלינו לעורר זכות אבותינו. וז"ש עזרת אבותינו אתה הוא מעולם זרע ישראל עבדיך לשון עבדות ישראל. ישראל סבא. והבן:
מכלכל חיים בחסד מחי' מתים ברחמים רבים. הנ"ל לפרש דהנה אמנם גם הצדיקים שכבר מתו ונסתלקו לעולם העליון הנה גם שמה עיקר חיותם ושפעם בא ע"י התעוררת התחתונים מה שבעולם הזה מסגלים על ידיהם תורה ומצות ע"י קדושתם שהשאירו אחריהם בעולם הזה. והנה ע"י מעשי התחתוני' בעולם הזה ממשיכין שפע וחיות האלקות לנשמות הקדושות אשר בג"ע. וז"ש עזרת אבותינו אתה הוא מעולם פי' עזרת אבותינו בג"ע העליון אתה הוא מעולם הזה להריק להם שפע. אך עי"כ אח"כ מגן ומושיע לבניהם אחריהם בכל דור ודור כי כל ההשפעות טובות עוברות ע"י האבות כמ"ש בעבור אבותינו שבטחו בך לשון העברה ע"י האבות הקדושים כנ"ל. וז"פ מכלכל חיים בחסד עי"ז מחי' מתים שיש להם נחת רוח וחיות בג"ע כשישראל הם בטובה. וזה ע"י המצות ומעש"ט הוא מחי' מתים וכו' וסומך נופלים וכו' ומקיים אמונתו לישיני עפר כי יש מעלה נפלאה וסוד עמוק בענין מיתת הצדיקים שחוזרים לעפרם הוא כדי שיהיו נקשרים עוד בעולם הזה שהוא לטובתם ולטובת בנ"י בכלל. וזהו ומקיים אמונתו לישיני עפר כי לכך נשארו בעולם הזה כדי להתוסף להם חיות ע"י המעש"ט של התחתונים כמ"ש חכז"ל שפתותיו דובבות בקבר וכמו שעשו הקדושים מעולם ע"י יחודם בנשמות הקדושים הצדיקים בהתדבקות רוחא ברוחא שיהי' עי"ז טוב להם בג"ע ולישראל ג"כ בעולם הזה. וזה מלך ממית ומחי' ומצמיח ישועה ע"י מעשה התחתוני' הטוב והישר כנ"ל:
אתה חונן לאדם דעת ומלמד לאנוש בינה וחננו מאתך חכמה בינה ודעת. יש להבין הבדל הדברים האלו בתחלה אמר דעת ואח"כ בינה ואח"כ וחננו גם חכמה בינה ודעת. ומה שנראה עפ"י פשוט. דהנה אמרינן בגמ' (נדרים דף כ"ב ע"ב) אלמלא לא חטא ישראל לא ניתן להם אלא חמשה חומשי תורה וספר יהושע בלבד ע"ש. כי כן אנו רואים כי מימות משה רבינו עליו השלום עד עתה ענפי התורה מתרבים והולכים ובכל יום מתרבים הספרים לפירושי התורה. וזהו הוא מחמת מיעוט הלבבות והשכל בהאנשים כי בכל יום ויום הדורות מתמעטים בחכמה האלקות והבנת התורה ופירושה. וזהו הוא אחרי אשר נפגם מאז בתחלה בפגם אדה"ר והעגל אחר מתן תורה כי נשברו הלוחות הראשונות כנודע זה. וז"ש אתה חונן לאדם דעת כי אדה"ר וכיוצא בו מהראשונים הי' להם בחי' דעת בחי' היותר גבוה כי כבר הי' להם חכמה ובינה וזכו למעלת הדעת המחובר משניהם. ומלמד לאנוש שהוא בחי' פחותה מבחי' אדם שזה יש לו רק בחי' בינה ולא דעת. אבל אנחנו חסרים וריקים מכל ואנחנו מבקשים וחננו מאתך חכמה בינה ודעת כי גם שלשתן אין לנו לא חכמה ולא בינה להבין ממנה ולא דעת המחברם כנ"ל:

קבלת שבת



שבת

שלום עליכם מלאכי השלום כו'. הענין מה שאנו אומרים בליל שבת קודש. דהנה איתא בזוהר הקדוש חזיוהו לר' אלעזר בן ערך דהוה עציב אמרו לי' אמאי את עציב אמר להו אי מטרוניתא בעציבו משמשייהו מה עבדין כו'. דהנה החכמים הקדושים כל מגמתם וכל עבודתם בעולם עבור השכינה הקדושה שתוושע במהרה ותמיד בכל ימיהם הם נאנחים ומצטערים על גלות השכינה הקדושה. וז"ש הכ' מלאכי שלום מר יבכיון. דהנה ידוע כי מעת שנחרב בהמ"ק שיבנה ב"ב הקליפה גוברת מאד בעולם. ושורש כל הקליפות הוא עמלק בגימ' מ"ר. [כמבואר במ"א ובמגלת אסתר בפ' צעקה גדולה ומרה מ"ר ו"ה]. וז"פ מלאכי שלום מר יבכיון רמז על החכמים הקדושים שנקראים מלאכי שלום שכל מגמתם בעולם שיהי' שלום למעלה היינו שהשכינה הקדושה תהי' במהרה בשלימות. וז"פ ונתתי שלום בארץ רמז על השכינה. וזה שים שלום. שים אותיות שם י'. יו"ד רמז לחכמ"ה אותיות מחכ"ה. וז"פ אוהבי ד' המחכים בבנין אריאל המחכי"ם אותיות החכמי"ם כי הם המחכים תמיד לבנין בהמ"ק במהרה כנ"ל. וזה שאמרו בגמ' התקין ר"ג ביבנה ר"ל במהרה יבנ"ה. וז"פ וחכמים אומרים לשון מחכה כנ"ל. אבל כד עייל שבתא איהי אתיחדת ואתפרשת מסט"א ואשתארת ביחודא דנהירו קדישא. ומה שבכל ששת ימי המעשה הוא בבחי' מ"ר נעשה עתה בחי' רם כמ"ש רם על כל גוים ד'. ולזה ביום השבת שישו ושמחו כו' כי בשבת יש עלי' לכל העולמות כמו בזמן הבית [כמ"ש בפי' הגמ' מתנה טובה יש לי בבית גנזי ושבת שמה. פי' אף כי בזמן הגלות הבהמ"ק הוא נגנז. הנה זאת המתנה טובה שבת קודש כנ"ל]. וז"פ שלום עליכם מלאכי השלום הם הת"ח המרבים שלום בעולם אשר בכל ששת ימי המעשה הם בוכים ונאנחים על חורבן בהמ"ק כמ"ש מלאכי שלום מר יבכיון. אבל בש"ק אומרים להם שלום עליכם מלאכי השלום כנ"ל, והבן:
ושבת קדשך באהבה וברצון הנחלתנו. הנה יש לדקדק מהו לשון נחלה. הנ"ל לבאר הענין עפ"י מה שכבר בארנו בגודל מעלת הצי"ע אשר הוא הצנור מהשפע היורד למטה שיהי' בקו היושר לכנ"י בשמירה מעולה מהחיצוני' לבל יבוזו זרים. ובזה הי' רצונו ית"ש תיכף בשעת בריאת העולם שיהי' כן בכל דור ודור צי"ע. וז"ש חנון ורחום וצדיק. והצדיק הוא הממוצע אשר על ידו תרד השפע כנ"ל. והוא המעורר בחי' הצדיק שלמעלה. וז"ש חנון ורחום הש"י המחדש בכל יום תמיד מעשה בראשית עכ"פ צריך ג"כ לצדיק כנ"ל. וז"ש עתיד הקב"ה להנחיל לכל צדיק וצדיק כו'. פי' צדיק כזה אשר ביכולתו לעורר בחי' צדיק שלמעלה. וז"ש אור זרוע לצדיק ולישרי לב שמחה. פי' כשהאור הוא בבחי' זריעה ע"י הצדיק אז ממילא לישרי לב שמחה כי הם בטוחים על השפע שיהי' בבחי' שמירה מעולה לבל יבוזו זרים. וז"ש שתולים בבית ד' בחצרות אלהינו יפריחו. פי' עיקר מעלת הצדיק הוא בעולם העליון כי הוא שתול שם. אך גם בעניני צרכי עולם הזה הדומה לחצר ופרוזדור נגד עוה"ב גם פה יפריחו לעשות פרי שירדו השפעות טובות לבני ישראל כמ"ש להגיד כי ישר ד' צורי ולא עולתה בו. פי' שהשפעות ילכו ביושר לבני ישראל ובני עולה לא יגעו בו ולא ישלטו בם זרים. רק לבני ישראל ימלא ידם מברכת שמים ושפע טובה וברכה ולזה מצינו שהקפיד הש"י ב"ה על כבוד הצדיקים יותר מכבודו כביכול כמו שמצינו בירבעם בן נבט כששלח ידו על עדו הנביא ותיבש ידו. ועל מה שמרד נגד כבודו ית"ש שעשה העגל לא עשה בו מאומה. אך מאשר כי כל תהלוכות העולם צריך להיות ע"י הצדיק לכן הצדיק חשוב בעיני הש"י ב"ה. כי הקב"ה הוא חפץ חסד ודרכו להטיב כמ"ש טוב ד' לכל כו'. וכאשר השפע יורד בלי צמצום יכול לשלוט בו יד זרים. כאשר עינינו ראו בזמן הגלות העכו"ם היו שלווים ושקטים וכנ"י הם דלים וסחופים בדיוטא התחתונה לרש אין כל:
והנה אי' בזוהר הקדוש כל ברכאין דלעילא ותתא ביומא שביעאה תליין. והשפע היורד בש"ק הוא בשמירה מעולה מהחיצוני'. וז"ש יום קדוש הוא מבואו ועד צאתו כל זרע יעקב יכבדוהו כו' כי להם יאתה השפע כמ"ש משוך חסדך ליודעיך כו'. והשפע היורד בשבת הוא בבחי' קדושה מבואו מעולם העליון עד צאתו לעולם הזה לכן רק לזרע יעקב יכבדוהו. וזה שמסיים ברכת הקידוש ושבת קדשך באהבה וברצון הנחלתנו שנתת הכח לצדיקי הדור שיהי' השבת להם לנחלה כי גם הם בבחי' שבת. כי כמו שהשפע היורד בשבת הוא בשמירה מעולה מהחיצוני'. כן הי' כוונת ורצון הבורא ב"ה להיות ג"כ בכל דור צי"ע אשר בידו יהי' צנור ההשפעות שירדו לכנ"י למען לא יבוזו זרים. ובזה נוכל לפרש הפ' במגלת רות. ישלם ד' פעלך ומשכורתך שלימה מעם ד' אשר באת לחסות תחת כנפיו. פי' שיהי' משכורתך וההשפעות שלך בשלימות לבל יגעו בם זרים. מעם ד' הוא הצדיק הדבוק בד' כמ"ש עזרי מעם ד' כו'. ואם תשאל מי הוא הצדיק כזה. אשר באת לחסות תחת כנפיו. כידוע אשר באותו הדור הי' בועז בחי' צי"ע, והבן:
עוד י"ל בברכת הקידוש שמתחיל ושבת קדשו באהבה וברצון הנחילנו כו' ומסיים ושבת קדשך באהבה וברצון הנחלתנו לכאורה הוא כפילת הדברים. אך הנה כבר בארנו כי יום השבת הוא בחי' נשמה לכל מעשי ששת ימי בראשית וכל התו"מ שנעשים בכל ימי השבוע הם כגוף בלא נשמה עד יום השבת אז נעשה ונגמר בהם בחי' נשמה. וכן הוא בכל העולמות. וגם בכל השמות הקדושים אי' בזוהר הקדוש וכד אנת תסתלק מיניהו אשתארו כולהו כגופא בלא נשמתא. וז"ש אשר קדשנו במצותיו ורצה בנו ושבת קדשו באהבה וברצון הנחילנו כי ע"י השבת עולים למעלה לרצון כל התורה ומצות מכל ששת הימים ונגמרים במלואם וטובם ונבראו מהם מלאכים ולזה אומרים בליל שבת שלום עליכם כו' הם המלאכים שנבראו בששת ימי המעשה מתורה ומצות. ומסיים הברכה ושבת קדשך באהבה וברצון הנחלתנו:
וזהו ענין אחר להורות לנו גודל מעלת הצי"ע שיש כח ביד הצדיקים לבטל כל גזירות קשות כמ"ש הרב הקדוש בעל קדושת לוי זלה"ה. ברוך גוזר ומקיים. ברוך מרחם על הארץ. פי' אם תתנהג במדת הרחמים אז תהי' בבחי' גוזר ומקיים. אבל ח"ו אם בהיפך כשתגזור ח"ו רעה על הארץ לא תתקיים הגזירה כי ביד הצי"ע לבטל הגזירה. וזה ג"כ הפי' ויכון בחסד כסאך ותשב עליו באמת וכו' ע"ש. וז"ש ואתה לא כן נתן לך ד' אלהיך. פי' שנתן הכח ביד הצדיק שיאמר לא כן. כי על הרעה לא יסכים והקב"ה גוזר והצדיק מבטל. וז"פ רם על כל גוים ד'. פי' אצל הגוים הוא רם כי אינם יכולין לבטל הגזירה כלל אבל בנ"י הצדיקים הם בחי' צדיק מושל ביראת אלהי'. וז"פ למה יאמרו הגוים אי' נא אלהיהם ואלהינו בשמים כל אשר חפץ עשה. פי' זה הדבר בעצמו יאמרו הגוים שאין בנו כח לבטל. אך כאשר חפץ עשה כי אין מוחה בידו. לכן הראנו נא בישועתך להראות העמים כי יש כח בידינו לבטל הגזירה. וז"פ כי ידין ד' עמו ועל עבדיו יתנחם. פי' אם הש"י רוצה ח"ו להביא דינים על בנ"י. הנה ע"י עבדיו הצדיקים הוא מתנחם על הרעה ומבטל הגזירה כמ"ש וינחם ד' על הרעה אשר דבר לעשות לעמו. וכזה פרשתי בפ' וזאת הברכה אשר ברך משה איש האלהים את בנ"י לפני מותו פי' בזה בעצמו ברך אותם לפני מותו לבל יחסר מהם תמיד בכל דור שיהי' בהם צדיק מושל ביראת אלהים. איש אלהים. לבטל מהם כל הדינים להפוך לרחמים:
ונחזור לענינינו. כי זה הסיום בברכת הקידוש ושבת קדשך באהבה וברצון הנחלתנו. כי הצדיק הוא ג"כ בבחי' שבת לעורר מדת הרחמים כי מחמת האהבת הצדיקים נתן בהם כח לבטל גזירתו. וזהו באמת רצונו ית"ש תיכף בשעת בריאת העולם כאשר בארנו. וז"פ באהבה וברצון הנחלתנו הצדיקים שבכל דור ודור. וז"פ בגמ' כל האומר ויכולו נעשה שותף להקב"ה במעשה בראשית. כי הנה בכל ששת הימים לא נזכר רק שם אלהים בחי' מדה"ד. ומשבת ואילך כתי' ד' אלהים לרמז כי ע"י השבת מתעורר הרחמים וכל הדינין מתעברין מיני'. כן הוא ג"כ כח הצדיק להפוך מדה"ד לרחמים. והוא כמו שותף במע"ב. כמו שהשותף יכול למחות בחבירו לבל יעשה דבר בלתי רשותו. כן ג"כ כח הצדיק. והבן:
(פסחים דף קא) אמר ר' ענן זימנין סגיאין הוה קאימנא קמי' דשמואל ונחית מאיגרא לארעא והדר מקדש קסבר אין קידוש אלא במקום סעודה. י"ל בדרך רמז דלשמואל הי' לו בליל שבת התפשטות הגשמיות בשעת התפלה וקא סליק בשעת התפלה לאיגרא היינו לעולמות העליונים ואח"כ בשעת קידוש נחית מאגרא לארעא והדר מקדש לעם הבאים אליו לשמוע הקידוש. ומה שבאים הצדיקים מעולם העליון לעולם הזה הוא משום דאין קידוש אלא במקום סעודה דכתי' ונקדשתי בתוך בנ"י ולא בתוך המלאכים אף שהם עומדים ומספרים תמיד כבוד אל וקדושתו. משום שלמעלה אין יצה"ר כמבואר בכל הספרים. וז"פ אין קידוש אלא במקום סעודה היינו אצל בני אדם שהם אוכלים לשם קדושת שבת. ועבודה זו יותר גבוה מעבודת המלאכים וק"ל. וכזה יש לפרש ר' הונא קדש ואתעקר לי' שרגא ועיילי' לי למאני' לבי גננא רבה ברי'. דהיינו הקב"ה בשבת שורה על בנ"י כמ"ש בזוהר הקדוש לעשות את השבת לדורותם דירה לשכינה וק"ל:
אלהי הראשונים והאחרונים אלהי כל בשר אדון כל התולדות וכו'. הנ"ל דהנה תחלת הבריאה הי' באברהם כמ"ש בהברא"ם באברה"ם. ובו היו כלולים כל נשמות ישראל וכל נשמות הגרים וז"ש גר ותושב אנכי עמכם. נמצא כל ברי"ע הי' באברהם כאשר הוא כן הבריאה בשביל בנ"י. והנה כל המצות שעשה א"א ע"ה הי' עם כל הנשמות בנ"י וכל עשרה נסיונות ושהשליכו אותו לאור כשדים היו עמו כל הנשמות מבנ"י במסירות נפש ובאהבה ויראה הגדולה הזאת כנ"ל לכך נקל להם לישראל עתה לעבוד הבורא ב"ה ביראה ואהבה. וע"ז אמר הכתוב כי ידעתיו למען אשר יצוה את בניו ואת ביתו אחריו ושמרו דרך ד'. יצוה לשון חיבור שכל הנשמות מבנ"י היו מחוברים עמו בכל עשיות המצות לכן בניו וביתו אחריו ישמרו דרך ד'. וזש"נ לא את אבותינו בלבד גאל הקב"ה אלא אף אותנו גאל עמהם. פי' עמהם כשהיינו עמהם ממש בחיבור עם אבותינו יחד כאחד כנ"ל. וכן בכריתות ברית היו כל הנשמות כלולים. וז"ש וזכרתי את בריתי יעקוב ואף את בריתי יצחק ואף את בריתי אברהם אזכור. כל אתי"ן הללו ריבוין הם מורים על הנשמות שהיו כלולים עם האבות בשעת כריתות ברית כנ"ל. הנה זהו שנאמר אלהי הראשונים והאחרונים כאחד. כשהיו עדיין האבות לבדם בעולם הנה אז הי' הש"י אדון לכל התולדות שהיו מחוברים ומקושרים יחד עם האבות:
מוציא חמה ממקומה כו' המאיר לארץ ולדרים עלי' ברחמים ובטובו מחדש בכל יום תמיד מעשה בראשית. יל"ד מה זה מוציא חמה ממקומה. הלא החמה אין לה מקום קבוע רק היא הסובבת בגלגל כמ"ש הולך אל דרום וכו'. אך יבואר הדבר להודיע גודל מעלת בנ"י כאשר הם בש"ק פותחים פיהם בשירות ותשבחות אזי כל צבא מרום המה נסוגים אחור והמה דוממים כמ"ש ביהושע אמר לחמה דום. וזה מוציא חמה ממקומה כנ"ל לאשר כי האור אשר נברא ביום הראשון מששת ימי בראשית הוא קודם לאור החמה אשר הוא נברא ביום ד' רק הוא נגנז וביום השבת הוא המאיר לעולם כולו כו' ובטובו מחדש בכל יום וכו'. וממילא כאשר מאיר האור ההוא ביום שבת אזי כל השפעות היורדים הם ע"י הקב"ה בעצמו מתחת ידו הרחבה ממש ולא ע"י השרים שלמעלה לכן לא ישלטו בם זרים לחטוף השפע ח"ו. וזה הרמז במשנה אוכלת עמו מלילי שבת ללילי שבת. פי' כי בש"ק השפע יורד לכנ"י ע"י הקב"ה בעצמו כביכול. וז"ש דוד המע"ה תערוך לפני שלחן נגד צוררי. כאשר הש"י בעצמו יערוך לפני שלחן לא יהי' שום שליטה להחיצונים. וז"פ המשנה הפסח נאכל על השובע, כי גם ע"י מצות אכילת הפסח מביא שובע בעולם ופרנסות והשפעות טובות כמ"ש מהאוכל יצא מאכל ע"י אכילה בקדושה יצא מאכל הם השפעות כי גם ביציאת מצרים כתיב אני ולא מלאך רק ע"י הקב"ה בעצמו. וכן בשבת כד עייל שבתא כו' כל דינין מתעברין מינה כי לא ישלטו בם זרים וכל דינין מתעברין וכו':
גואלנו לימות המשיח. הפי' הוא דהנה בזמן הגאולה ב"ב אז יהי' התגלות כבוד הבורא ב"ה. ואז תהי' היראה גדולה מאד מפני הש"י כמ"ש ובאו במערת צורים ובמחילת עפר מפחד ד' ומהדר גאונו כו'. אך עתה בהגלות הנה נסתם עינינו ובעוה"ר אין פחד ואין מורא. אכן איש הנלבב נכון לשום אל לבו גם עתה. כי הנה כתיב אני ד' לא שניתי והוא הי' והוא הוה והוא יהי' בבחי' אחת בלי שום שינוי. לכן מהראוי להתעורר גם עתה בהיראה הגדולה העתידה. וזה גואלנו גם עתה ממאסר היצר ומגשמיות הגוף ונזכה לבחי' היראה של ימות המשיח:
טובים מאורות שברא כו'. יבואר עפ"י מ"ש הצירוף מאורות או"ר ת"ם היפוך אותיות מ"ת כי ביד הצדיקים שהם המאורות להפוך הכל לטובה. כאשר גם אז במ"ת יצאה נשמתן בכל דיבור ודיבור וירד טל של תחי' והחי' אותם וכולם נתרפאו כמ"ש בגמ' וכל העם רואים. וז"ש משה רבינו ע"ה יוסף ד' עליכם אלף פעמים לפי הידוע בסוד אלף זעירא כי אחר החטא לא נשאר בהם רק חלק אחד מני אלף מאור של מ"ת. שאז היו כולם במדריגה גדולה וכל העם רואים בחי' הראי' ואח"כ נפלו למדריגת השמיעה. וזה ויברך אתכם כאשר דבר לכם באותו בחי' שהיו אז בשעת מ"ת וכל העם רואים כמבואר במ"א:
טובים מאורות שברא אלהינו כו'. מלאים זיו ומפיקים נוגה נאה זיום בכל העולם שמחים בצאתם וששים בבואם עושים באימה רצון קונם. פאר וכבוד נותנים לשמו כו' ראה והתקין צורת הלבנה. הנראה בביאור הענין עפ"י הדברים אשר כבר בארנו כי הצדיקים הם רומזים למאורות כמ"ש את המאור הגדול לממשלת היום וכו' והם אשר יודעים בסוד הטיקלא להוציא הני"ק מעומק הקליפות. וז"פ מלאים זיו ומפיקים נוגה. כפי הידוע שקליפת נוגה הוא סביב לגבול הקדושה שמ"ש ונוגה לו סביב [בזוהר ובכתבי האר"י ז"ל מהטיקלא הלוקטת הנשמות הוא נכנס קודם בקליפת נוגה]. וזה שכוחם גדול להוציא מהם הני"ק וזה מפיקים נוגה ועי"ז נאה זיום בכל העולם. שמחים בצאתם וששים בבואם הם הני"ק שיוצאים ממקום הקליפות המוציא יקר מזולל וששים בבואם לגבול הקדושה ואז עושים באימה רצון קונם. קונם אותיות קנ"ו מ'. קנ"ו גימ' יוסף בחי' צ"ע. וזהו היחוד יסוד מלכות. קנ"ו הוא בחי' יסוד. מ' רומז למלכות. וזה פאר וכבוד נותנים לשמו כי זהו ענין העלאת הני"ק שאומרים שירה כשעולים מעומק הקליפה לגבול הקדושה. צהלה ורנה לזכר מלכותו. רמז ג"כ ליחוד יסו"מ. זכר הוא מדת היסוד והשפעה. מלכותו מדת מלכות כנ"ל. קרא לשמש ויזרח אור ראה והתקין צורת הלבנה. יחוד השמש וירח כידוע לי"ח:
לאל אשר שבת מכל המעשים ביום השביעי כו'. דהנה כתי' וברכתו מכל הימים ר"ל הברכה והקדושה של יום השבת לכל איש ישראלי הוא מכל הימים הם ששת ימי המעשה כפי אשר נהג בהם. וזה ששת ימים תעבוד וכו' ביום השביעי שבת כו'. ר"ל ששת ימים תעבוד בעבודת הש"י אז ביום השביעי שבת לד' אלהיך כי הכל לפי רב המעשה של ימי החול כמעשהו בחול כן מעשהו בשבת. וזהו לאל אשר שבת מכל המעשים כו'. שבת וינפש:
עזרת אבותינו אתה הוא מעולם וכו' אשרי האיש שישמע למצותיך. הנ"ל לבאר עפ"י הידוע גודל מעלת הצדיק שבכל דור ודור הוא המגין על בני דורו ומעכב כל הפורעניות ר"ל כמ"ש חזקיה אך שלום ואמת יהי' בימי. שהי' מגמתו להגן על הדור וכל החובות מעוונות הדור עוד יתעכבו. לכן עתה בעתים הללו אשר התלאות ומצוקות העתים גברו מאד הוא מחמת החובות הישינים מכמה דורות שלפנינו. מחמת כי הצדיקים אשר לפנינו כל צדיק הדור עמד בפרץ להשיב חמתו מהשחית ח"ו. כי כן הוא העיקר התעוררת הרחמים שלמעלה הוא ע"י הצדיק שלמטה בעולם הזה בחיים חיותו כמו שמצינו במד"ר מגלת אסתר אצל גזירות המן שאליהו הלך וספר למשה רבינו ע"ה כי יצאה הגזירה לאבד את כל היהודים. ואמר לו משה יש צדיק אחד למטה. א"ל הן מרדכי שמו. א"ל משה אין לך מעתה לדאוג כלל. הנשמע מזה כי עיקר הישועה צריך להיות ע"י התעוררת הצדיק למטה בעולם הזה וזכות אבות לבד אינו מועיל להושיע. ולזה אומרים אלהינו ואלהי אבותינו הפי' בזה אלהינו הוא בחי' העבדות שלנו אשר אנחנו מקבלים עלינו עול מלכותו ית"ש ואלקותו. עי"ז נתעורר זכות מעלת אבותינו שהמשיכו אלקותו ית"ש על כל העולם. וזה ג"כ הפי' בזה. עזרת אבותינו אתה הוא מעולם. האמנם כי אתה בעצמך הוא עוזר לנו בזכות אבות. רק הוא מעולם אם יש צדיק למטה בעולם הזה המעורר הרחמים. כמ"ש להלן אשרי איש שישמע למצותיך ועל ידו מתעורר זכות אבות. וז"ש וזוכר חסדי אבות ומביא גואל לבני בניהם. ר"ל כאשר אתה זוכר חסדי אבות ואתה רוצה להושיענו. לכן מביא גואל היינו הצדיק בעולם הזה לב"ב אשר על ידו יצמח הישועה. וז"ש וזכרתי את בריתי יעקוב ואף את בריתי יצחק ואף את בריתי אברהם אזכור והארץ אזכור. הכוונה בזה הוא על הצדיק שהוא בעולם הזה שהצדיק נקרא ארץ כמ"ש צדיקים ירשו ארץ. ועל ידי הצדיק אזכור להשפיע לכם מזכות אבות כל טוב סלה אמן:
נקדישך ונעריצך כנועם שיח סוד שרפי קודש כו'. יש להבין למה צורך אנו אומרים שנקדישך כמו שרפי קודש מה יוצא לנו מדמיון הזה אל המלאכים. אך הנה כבר מבואר בזוהר הקדוש ובספרים שעיקר העבדות בתורה ומצות הוא ע"י מסירות נפש להקב"ה ואז עולה הכל. שזהו שורש העלאת מ"נ המבואר בהאר"י ז"ל שהוא מס"נ. וכן זהו עיקר התפלה כמשאה"כ הנה נא הואלתי לדבר אל ד' ואנכי עפר ואפר שהוא מסירות נפש לעפר ואפר בזה הואלתי לדבר אל ד'. זהו הקדמה וההתחלה לתפלה כנ"ל. והנה זה הפי' בק"ש שמע ישראל כו' ואהבת את ד' אלהיך בכל לבבך ובכל נפשך וכו' והיו הדברים האלה אשר אנכי מצוך היום על לבבך. דהנה מצינו כי הקב"ה הוא נקרא לבב של בנ"י כמובא במד"ר ומוכח בפסוק כי נגע עד לבבך ע"ש. הנה זהו שלמדה תורה אותנו שבאם תהי' כל היום בכוונת המסירות נפש שמע ישראל למסור נפשך באחד כר"ע שאמר מתי תבא לידי ואקיימנה. וז"פ ואהבת כו' בכל לבבך ובכל נפשך אפי' הוא נוטל את נפשך אז והיו הדברים האלה על לבבך שהוא הקב"ה כמו שאמרו רז"ל עתיד הקב"ה להיות עטרה בראש כל צדיק. כמ"ש ביום ההוא יהי' ד' צבאות לעטרת צבי ולצפירת תפארה לאותן המצפים לתפארתו יכול לכל ת"ל לשאר עמו למי שמשים עצמו כשירים ע"ש. הפי' הוא כנ"ל. כי ע"י התורה ומצות בכוונה הגדולה הנ"ל כביכול הקב"ה מתגדל ומתקדש והוא עתיד להתעטר ולהתפאר בישראל עמו בכל אלה במסירות נפש בין האומות עבור כבודו ית"ש ועד"ז והיו הדברים האלה על לבבך ושננתם לבניך. פרש"י אלו התלמידים כמו שמצינו בר' עקיבא שהי' לו כ"ד אלף תלמידים שנעשה כמעיין המתגבר ונובע בתורה. הנה זה בענין התורה ומצות כמו שבארנו. אכן עוד יש לרמז בכוונת ר' אליעזר הנ"ל שאמר לאותן המצפים תפארתו למי שמשים עצמו כשירים שהוא על אותן המצפים ישועות הש"י ודורשים יחודו שלא יהי' כוונתם עבור עצמם כלל לזכות עי"ז לעולם הזה ולעוה"ב ולא לשום תשלום גמול בהישועה העתידה. רק שיהי' כוונתם לשם יחוד קוב"ה ושכינתי' לבדו אפי' שלא יהי' לו עה"ב כלל. הכוונה בזה שאמר אחד מן האמוראים ייתי ולא אחמיני'. פי' אפי' עוה"ב כלל ולא אזכה לחזות בנועם ד' אעפ"כ אני מתפלל ומחכה ומצפה שיבוא המשיח לישראל שימלא כל הארץ כבודו בב"א. והנה זהו שאמר הכתוב ואמר ביום ההוא הנה אלהינו זה קווינו לו ויושיענו זה ד' קווינו לו נגילה ונשמחה בישועתו. דהנה כפל הדברים בלשון הכתוב אינו מובן. אכן זה מורה על כוונת בני אדם שמתפללים על ביאת משיח יש שמתפללים על ביאת משיח וכוונתן על עצמן ג"כ שיהי' להם עוה"ב ושיחיו לעולם וכדומה ע"ז אמר הכתוב הנה אלהינו זה קווינו לו ויושיענו שיהי' לנו הישועה ג"כ באלהינו זה שיהי' לנו כל טוב בעוה"ב. אבל לא זאת המנוחה ולא זאת הכוונה והשמחה האמיתית בכבוד הש"י כי הוא עודנו שותף עמה. אבל הצדיקים האמיתים הם המצפים רק על יחוד שמו לבדו ית"ש. הנה עליהם אמר הכ' זה ד' קווינו לו נגילה ונשמחה בישועתו של הש"י ב"ה לבדו ולאלו הצדיקים השמחה היא בשלימות ועליהם אמר הכ' שישו אתה משוש. הנה זהו הפי' שאמר ר' אליעזר שיהי' הקב"ה לעטרת צבי לאותן המצפים חסדו ותפארתו ית"ש ולא תפארת עצמו כלל וזה יכול לכל ת"ל לשאר עמו למי שמשים עצמו כשירים ואינו מכוון לעצמו כלל. והנה זהו הפי' בכל נפשך אפי' הוא נוטל את נפשך שהי' קשה להם כפל הלשון בכל נפשך ובכל מאדך וכמו שהערו המפורשים ז"ל. לכן אמרו בכל נפשך אפי' הוא נוטל את נפשך. היינו בכל לבבך הוא שמוסר כל לבבו וכל חפצו של עולם הזה עבור כבודו ית"ש ובכל נפשך היינו שמוסר גם נפשו השארת הנפש בעוה"ב זה ג"כ הוא מוסר עבור כבודו בעת שישובו כל הנשמות למקורם ממקום שנטלו משם ולא יהי' לו עוה"ב לעצמו אעפ"כ ואהבת כו'. וזהו הפי' אין ערוך לך כו' בעולם הזה ואין זולתך מלכנו לחיי עוה"ב אפס בלתך גואלנו לימות המשיח. היינו שאין נחשב וערך לנו שום ענין בעולם הזה זולת כבודך ית"ש וכן אין לנו שום דבר בעוה"ב להיות בזה הכוונה והרצון להשיג תענוג לחיי עוה"ב אפס בלתך. אע"פ שיגיע העת שלא יהי' שום דבר בעולם בלתך כי הכל יהי' אפס ויחזרו כל הנשמות למקורם ולא יהי' רק ונשגב ד' לבדו ביום ההוא. אעפ"כ אנו אומרים ומתפללים גואלנו לימות המשיח כי זהו הכלל אנו מוסרים כל עניני עולם הזה וכל גמול עוה"ב בכל לבבנו ובכל נפשנו עבור כבודו ית"ש שיתגלה כבוד מלכותו במהרה. והנה זהו כלל ופרט וחזר וכלל. שהנשמות היו בכלל א"ס ב"ה קודם בריאת העולם ונעשו פרט שנשתלשלו ונחלקו לדגליהן ואח"כ יחזרו לכלל כיל"ח. וזה שאמר הכתוב חלקי ד' אמרה נפשי על כן אוחיל לו וע"ז אמר הכתוב מה שחלקי הוא ד' אמרה נפשי שהנפש הוא חלק אלוה ממעל ורצוני בחלק שלי להדבק בכלל על כן ועל הדבר הזה אך אוחיל לו. וע"ז אמר הכתוב טוב ד' לקוויו לנפש תדרשנו. שהנפש תדרשנו לחזור לכללו ולהדבק בשרשו באור החיים כנ"ל. וזהו טוב ויחיל ודומם לישועת ד' שעד"ז הוא תשועת ד' לבדו כביכול ואינו מכוון בה לעצמו כלל כמו שבארנו. והנה זהו השבח של הקדושה שאנו אומרי' נקדישך ונעריצך כנועם שיח סוד שרפי קודש. דהנה יש כתות מלאכים שנבראים בכל יום לשעה זו לומר קדוש קדוש כו'. ומיד נשרפים ועולים כמבו' בזוהר הקדוש ובספרים. והנה המלאכים האלה אע"פ שיודעים הם שאח"כ ישרפו אעפ"כ אומרים הקדושה באהבה ובמסירות נפש לעשות נ"ר להש"י ב"ה כדי להכלל אח"כ באור העליון ב"ה. הנה כן אנחנו נקדישך ונעריצך ורוצים אנו שיתגדל ויתקדש שמו בעולם במהרה בימינו במסירת נפשנו כמו המלאכי' האלו רק שנזכה פעם אחת לומר קדוש קדוש כו' ד' צבאות כו':
ממקומך מלכנו תופיע ותמלוך עלינו כי מחכי' אנחנו לך. יש להבין וכי כל ישראל כולם כאחד הם מחכים ומצפים על כבוד הש"י בלי שום כוונה אחרת. וא"כ נראה ח"ו כמשקר בתפלה. אך הפי' הוא כי ע"ז הענין בעצמו אנו מבקשים מאת הש"י ב"ה שיתן בלבבנו שכל ותשוקה הזה ע"י האור שיופיע עלינו אור העליון מלמעלה בקבלת מלכותו ואז עי"כ נהי' מחכים אנחנו לך באמת בכל לבבנו כדי שתתגדל ותתקדש בתוך ירושלי' במהרה. כי עתה בעונותינו הרבים הנה אם אמנם בכל אחד ואחד מבנ"י יש בו ניצוץ קדוש ועליון מנשמתו העליונה וחלק האלקי המצפה להדבק בשרשו בכ"ז הנה הוא מכוסה וטמיר בקרב האדם מחמת סיבות גשמיות עולם הזה. אבל כאשר ממקומך תופיע מלכנו אור העליון יותר אז תאיר אור בנפשנו ויתגלה כי באמת מחכים אנחנו לך וכו'. וכ"נ ממקומו הוא יפן ברחמים ויחון עם המיחדים שמו. פי' ג"כ כנ"ל שהש"י יפן ברחמיו לעמו לתת בלבבם שלימות מכח העליון להיותם מיחדים שמו באהבה לפעול היחוד למעלה כי אם אין מתעורר אור העליון אין כח שלמטה עולה בשלימות כנ"ל: <small>(מכי"ק)</small>
מה שאנו אומרים בתפלה של קדיש יהא שמיה רבא מברך. הפי' בתיבת יה"א. נראה לרמז עפ"י הידוע כי יד על כס י"ה נשבע הקב"ה שאין שמו שלם ואין כסאו שלם עד שימחה זרעו של עמלק. והנה א' חסר לכסא. ו"ה לשם בן ד' שהוא שם הוי' וזה יה"א. היינו כשיהי' הא' מקורב לתיבת כסא. וי"ה מקורב לו"ה אז שמי' רבא פי' שם שלם. ולזה רמזו רז"ל יה"א מונח עד שיבא אליהו. ר"ל כשיבא אליהו ב"ב יהי' ד' אחד ותמלוך אתה ד' לבדך. ורמזו בזה מונח ולא נגמר התיקון עד שיבא אליהו ב"ב אמן: <small>(מכי"ק)</small>
תכנת שבת רצית קרבנותי'. דהנה מבואר בכוונת האר"י ז"ל כי כוונת מוסף שבת הוא בסוד יסוד. וזהו לשון מוסף הוא בחי' יסוד יוסף בחי' הורדת השפע ע"י העלאת מס"נ. ומוסף לשון יוסף ד' עליכם ככם אלף פעמים. והנה בחי' היסוד העיקר הוא מסירות נפש נחשבנו כצאן טבחה ועי"כ יוכל להוריד השפעות לכ"ט וכמ"ש אצל שבת וינוחו בו כל ישראל מקדשי שמך. וינוחו רמז לבחי' יסוד ששם נוחים כל ההשפעות טובות ע"י שהם מקדשי שמך במסירות נפש כמ"ש ונקדשתי בתוך בנ"י. וזהו האמור תכנת שבת רצית קרבנותי' הקרבנו' הוא המסירות נפש של בנ"י שמקריבין נפשם לשמי':
ואת מוסף יום השבת הזה נעשה ונקריב לפניך. פי' שלעתיד נשלים ונקריב את כל הקרבנות של חובה שחסרנו מהם בזמן הגלות. הנה אז נקריב כל התמידין והמוספין שהיינו מחויבים בהם כל ימי הגלות. וכן כל קרבנות היחיד של חובה וכמ"ש ר"נ ור"י לכשיבנה בהמ"ק אביא חטאת שמינה. וכמ"ש הכ' ושלמתי לכם את השנים אשר אכל הארבה וכו'. וזה שאנו אומרים כי את מוסף יום השבת הזה והחג הזה נקריב בבנין בהמ"ק במהרה בימינו אמן:
עולת שבת בשבתו על עולת התמיד. הנ"ל דהנה בחי' שבת הוא בחי' האהבה כמ"ש בספרים ובחי' התמיד הוא רמוז על מסירות נפש לד' תמיד וז"ש עולת תמיד העשוי' בהר סיני כי כן בהר סיני פרחה נשמתן שזהו מסירות נפש לקבלת עול מלכות שמים וכן הי' עולת תמיד. והנה בחי' האהבה של שבת הוא כפי ערך המסירות נפש כמ"ש כי עזה כמות אהבה. ר"ל האהבה של הקב"ה לישראל הוא כך עזה כמו בחי' המות שלהם למס"נ. שנאמר יקר בעיני ד' המותה לחסידיו וזה שאמר כאן עולת שבת בשבתו הוא על עולת התמיד ר"ל בחי' העולת שבת הוא האהבה הוא מחובר אל עולת התמיד הוא מסירות נפש זה מקושר בזה כפי האהבה שלך להקב"ה כן הוא אוהב אותך. וזש"נ בקידוש ושבת קדשו באהבה וברצון כו' ואח"כ ושבת קדשך באהבה וברצון שזה מורה על ב' האהבות ישראל להקב"ה והקב"ה לישראל ושניהם מתיחדים בשבת וכן אומרים והנחילנו באהבה וברצון שבת קדש"ך [קדש ך' רמז לעולם הכתר] וינוחו בו ישראל מקדשי שמך שהוא האהבה זה לעומת זה כדברינו. והבן:
זכר למעשה בראשית. הנ"ל דהנה כבר אמרו חכז"ל בראשית בשביל ישראל שנקראו ראשית וכן בשביל משה שנקרא ראשית. והוא ע"ד שאמרו חכז"ל חייב אדם לומר בשבילי נברא העולם. ענין האמירה הזאת למען יזכור וישיב אל לבו אחרי כי בשבילי נברא העולם וכל התבל כולו עומד עלי אני מחויב לסגל תורה ומצות כנגד כל העולם כולו לבל יתמוטט. והנה כן משה רבינו ע"ה ראה והתקין את כל אשר לו שכל העולם כדאי הוא לו וז"ש וירא ראשית לו כי הוא ראה והתקין ראשית הבריאה אשר לו ובשבילו נברא העולם. וזהו זכר למעשה בראשית. כי בשבת הוא זוכר למעשה בראשית שבשבילו נברא העולם כי טוב כנ"ל:
<b>זמירות לשבת</b>
וימינא ושמאלא וביניהו כלה בקשוטין אזלא ומאנין ולבושין. ר"ל אף אם האדם מתהפך בכל יום בטוב ורע לימין ושמאל. פעם לכאן ופעם לכאן. בכ"ז הכל ניתקן על ידי הצי"ע שהוא בינייהו כלה. אל תקרי בניך אלא בוניך שזהו רב שלום בניך שבונה עולמות וגורמים רב שלום בעולם ע"י היחוד שזה ביניהו כלה. כל ה' יסו"מ. וזהו בקשוטין אזלא השכינה מתקשטת ע"י תורת הצדיק ומאנין ולבושין שמלבשת את הצדיק במאנין דילה שהם נקראי' אנפי שכינת' כנודע:
מעין עוה"ב יום שבת מנוחה. יבואר עפ"י מ"ש בפי' הפ' וישב יעקב בטח בדד ושאנן עין יעקב. כי עיקר העבדות של בנ"י להיות בקדושה הוא בשמירת העין כמ"ש אי' הקדשה ההיא בעינים. פי' הקדושה היא בעינים. יצרנהו כאישון עינו. כמו שהאדם שומר את עינו כן הקב"ה שומרו ומצילו כמ"ש רגלי חסידיו ישמור וזה ג"כ וישב בטח שאנן עין יעקב ע"י ששומרים את עיניהם ישכנו בטח בשמירה מעולה. וזה ג"כ מעין עוה"ב. פי' ע"י שמירת העין הוא זוכה להיות בן עוה"ב:
קדם רבון עלמין במילין סתימין תגלין פתגמין ותיימרון חדושא. ר"ל הצדיק שהוא קדם רבון עלמין עומד תמיד לפני ד'. הוא במילין סתימין סתום וחתום באב"ק חותם בתוך חותם גם שומר פיו ולשונו על ידו תגלין פתגמין יוכל להתגלות סודות התורה כמבו' בזוהר הקדוש ע"פ סוד ד' ליראיו ובריתו להודיעם. ותימרון חדושא ע"י הצי"ע מתחדש חדושים בתורה כי בטובו מחדש בכל יום תמיד מעשה בראשית. מבו' בכוונות שזהו ע"י יסוד ואין טוב אלא תורה נמצא כי חדושי דאורייתא נעשים ע"י הצי"ע בחי' יסוד המחדש בכל יום מעשה בראשית:
רבו יתיר יסגי לעילא מן דרגי' ויסב בת זוגי' דהות פרישא. דהנה מבואר בגמ' כי השבת אמרה לכולם נתת בן זוג ולי לא נתת בן זוג. אמר לה הקב"ה כנסת ישראל יהי' בן זוגך. אך הנה לפעמים יש נחות דרגא ונסוב איתתא. אבל כשיהי' כנ"י בן זוגך לשבת הוא לעילא מן דרגי'. והוא רבו יתיר יסגי השבת נתעלה במעלה יתירה כי יסב בת זוגי' כנ"י דהות פרישא. פי' יקח אותנו כנ"י הפרושים מכל עניני עולם הזה:
ועל ראשי יהי' תמים נר מצוה ואור תורה. קומה ד' למנוחתך כו'. הנ"ל דהנה כבר נתבאר פי' הפ' אל יתהלל חכם בחכמתו וכו' כי אם בזאת יתהלל המתהלל השכל וידוע אותי. הכוונה בלשון ידיעה הוא היחוד כנודע. ור"ל שאין להתהלל בחכמתו שהוא לכבוד עצמו דורש. וכן בגבורתו שהוא לעצמו. אך בזאת יתהלל המתהלל שכל חכמתו וגבורתו הוא רק לכוונת הש"י ב"ה ליחדא שמא דקוב"ה ושכינתי' בחכמתו ולימודו לשמה לשם ה'. וזה השכל וידוע אותי לגרום היחוד והשפע בכל העולמות כי אני ד' עושה חסד ומשפט וצדקה בארץ. ורק באלה חפצתי נאום ד'. וזה הוא הרמז פקודי ד' ישרי"ם משמחי לב ר"ת יה"א שמ"י' רב"א מבר"ך שהכוונה בפקודי ד' מוסב הכל עד"ז שיתגדל ויתקדש שמו ית' במהרה לאוקמי שכינתא מעפרא. וז"ש ויהי אור שהוא אור תורה אמרו רז"ל זהו אורו של משיח כי עד"ז הוא כל עסק התורה שצריך לכוון בה. וזה הפי' שאנו מבקשים זאת ועל ראשי יהיו תמים עיקר הנר של המצוה והאור של התורה יגרום שיהי' במהרה קומה ד' למנוחתך בקץ הגאולה והיחוד עולמים. ובזה קח נא אל את ברכתי כנכון:
חדות ימים ושנות עולמים. מובן עפ"י הזוהר הקדוש בפ' ואברהם זקן בא בימים שבא עם כל הימים ע"ש. וזהו למען תלמד ליראה את ד' אלהיך כל הימים פי' שתוכל להראות לפני ד' אלהיך כל הימים שלך שלא חסרת אפי' יום אחד. וזהו הוא חדות ימים שהימים עצמם יש להם חדוה ושמחה כשאדם מסגל בו מצות ומעש"ט. הנה היום ההוא עולה ומשמח א"ע לפני הש"י וזהו ענין קדושת היום. וכמו שאמרו ז"ל אותו היום נטל עשר עטרות שהיום עצמו נתעטר וכן בשבת וברכתו מכל הימים כו'. והבן:
בני היכלא דכסיפין כו' יהון הכא בהאי תכא כו' חדו השתא בהאי שעתא כו'. הנה כתיב (ירמי' ז') היכל ד' המה. ר"ל הצדיקים ההולכים תמיד במחשבתם להיות עומד ומצפה על גדלות הבורא ולישועת ישראל המה בחי' היכל להקדושה. כי הנה כתיב ד' הפיר עצת גוים. עצת ד' לעולם תעמוד. כי בשעה שהאדם חושב רק על צרכיו הוא כמו עצת עכו"ם כי בזה הם שווים לחשוב על ככה. [וזה שאנו מתפללים ושבור כו' שלא יהי' עלינו העול הזה בצרכי עולם הזה רק כל מגמת חפצינו יהי' על כבוד הבורא ב"ה כנ"ל]. וז"ש ואבדיל אתכם מן העמים כו'. ואם אין דעת הבדלה מנין. וז"ש יהי' כבוד ד' לעולם ישמח ד' במעשיו. ישמח אותיות משי"ח. פי' כאשר האדם הולך במחשבתו על כבודו ית"ש אז משי"ח בכל מעשיו. כי בכל עבודתו בתו"מ הוא במחשבתו לאוקמי שכינתא מעפרא. לכן גם עתה זוכה ורואה בנחמתה ובישועת ישראל. וז"ש בני היכלא דכסיפין. הם הצדיקים שהולכים בדרך זה להיות מצפה על כבוד הבורא ב"ה ונכספה נפשם לראות ישועת ישראל. יהון הכא בהאי תכא כו'. חדו השתא בהאי שעתא דבי רעווא דרעווין שהם משמחים א"ע גם בימי הגלות ברעווא דרעוין כו' כי הדבר זה מוכן גם עתה כמ"ש חכז"ל שמו של משיח קדמה לעולם. וזה הרמז בגמ' דאמר רבה כל ביעא דמתילדא האידנא מאתמול גמרא לה. רבה. הוא מלשון יהא שמי' רבא. מאתמול גמרא לה. והאידנא רמז לשם אדנ"י גמרה לה', שגם עתה הוא נגמר. והבן:
בגמרא כל המשלים פרשיותיו עם הצבור שנים מקרא ואחד תרגום מאריכין לו ימיו ושנותיו. הלשון פרשיותיו אינו מדוקדק. הנראה לרמז בזה עפ"י הידוע לכל אדם הרוצה להתנהג בפרישות וחסידות כי יותר נקל הוא לאדם אם הוא יושב בחדר לבדו ואינו מעורב עם הבריות יכול להתנהג יותר בפרישות. לא כן אם הוא בצבור בין חבורת אנשים. לכן הורה לנו בזה התורה בגמרא דרך הנכון לזה כי אף אם הוא בצבור יעשה את שלו אף כי כבד עליו ואינו יכול להתנהג כל כך בפרישות גדול. וזה הרמז כל המשלים פרשיותיו ר"ל פרישות שלו עם הצבור. אף בהיותו עם הצבור. שנים מקרא ואחד תרגום. פי' לפי הערך הוא בקטנות המדריגה כמו התרגום לפי ערך מעלת המקרא. אעפ"כ מאריכין לו ימיו ושנותיו. שיהי' לו אריכות ימים ושנים ויתנהג במספר שנותיו הפרישות אשר עלה בלבו להתנהג בו. ד' ישימנו מעושי רצונו ויאריך ימינו ושנותינו אמן:
(שבת דף יב ע"ב) ולא יקרא לאור הנר כו' אמר ר' ישמעאל בן אלישע אני אקרא ולא אטה פעם אחת קרא ובקש להטות אמר כמה גדולים דברי חכמים שהיו אומרים לא יקרא לאור הנר ר"נ אומר קרא והטה כו' לכשיבנה בהמ"ק אביא חטאת שמינה. שם בתוס' ד"ה ר' נתן וכו' הקשו הלא אפי' בהמתן של צדיקים אין הקב"ה מביא תקלה על ידם צדיקים עצמם לא כ"ש ע"ש. ולכאו' גם הלשון כמה גדולים דברי חכמים כו' אינו מובן. הנ"ל לבאר כי בא להורות לאדם תוקף גזירת דברי חכמים לשמירת המצות אשר רוח ד' דבר בם כי מאחר שכן גזרה עמהם החכמה העליונה לא יתכן במציאות הבחירה האנושית להתפאר בה כי ימלט מאיסור גם בלתי גזרתם וגדרם. כי דבריהם חיים וקיימים. ואם יצוייר באיזה אופן להשמר בלתי גזרתם הי' ח"ו דבריהם ללא צורך. ע"כ ההכרחי להכשל כל העובר על דבריהם כדי לאמת קיום תקנתם. כמו שמצינו אצל שלמה המלך ע"ה שאמרו רז"ל ואף היו"ד של לא ירבה לו נשים התרעמה לפני הקב"ה בשעה שאמר אני ארבה ולא אסור. והוא אף אם הבחירה היא חפשית באדם לשמור ארחות דרכו לבל יפול ברשת איסור חלילה באחת מן המצות אשר לא תעשנה מ"מ צריך ליזהר גם בגזירות הרחקות התורה אשר סביב לגדר האיסור לבל יקל בעיניו ולבל יתחכם נגד דבריו אשר עשה. ע"כ באתה עליו התשובה יאבד הוא כו' וכן הי' הענין ריב"א כי התאמץ לקרות ולנסות אומן דבריהם. אם כי באמת הי' יכול לשמור א"ע מלהטות אבל אחרי אשר כבר אמרו הגבור לא ימלט נפשו. ואם הם אמרו וגדרו שמא יטה בע"כ יפול ברשת אם יעמוד לנגדם. וז"ש כמה גדולים דברי חכמים כשל תורה. וממילא מתורץ קושי' התוס' כי אין זה מענין התקלה. אך להורות כי דבר אלהינו יקום לעולם:
ביום השבת ביום השבת יערכנו לפני ד'. מרגלא בפומי' דהרב הקדוש הגאון מוהר"י מפשעדבארז זלה"ה בשם הרב בעה"מ ס' מגלה עמוקות ז"ל כי כל המצות שהאדם עושה בכל ששת ימי המעשה יש להם עלי' בכל לילה וגם ביום השבת יותר בעולמות העליונים. אך המצוה שהאדם עושה ביום השבת יש לו עלי' באותו יום כי הלילה שאחריו הוא חול ופסק כח קדושת השבת. וז"פ ביום השבת מה שנעשה ביום השבת תו"מ. ביום השבת יערכנו לפני ד' לעלות למכונו בעולם העליון. כי גם כל השולחנות של בנ"י הסדורים למטה בעולם הזה בקדושת השבת גם למעלה יש עולם המיוחד לזה להיות מסודרים למעלה בדוגמא שלמטה. וז"ש אצל שמאי הזקן שכל ימיו הי' אוכל לכבוד שבת. והבן:
ושמרו בני ישראל את השבת לעשות את השבת לדורותם. דהנה אמרו חכז"ל בגמ' ברכות רב צלי של שבת בערב שבת. הכוונה להם בזה כי הנה כל העבדות של האדם בעולם הזה הוא רק הכנה לעוה"ב יום שכולו שבת. נמצא העבדות העולם הזה נקרא ערב שבת. כמ"ש רז"ל מי שטרח בערב שבת יאכל בשבת. וז"פ רב צלי של שבת בע"ש מעין עוה"ב טעם בע"ש בעולם הזה. וזה ושמרו בנ"י את השבת בעולם הזה לעשות את השבת לעולם הבא ליום שכולו שבת כי אז יהי' העבדות בשלימות כולו טוב:
<b>במוצאי שבת אחר הבדלה</b>
אמר שומר אתא בקר וגם לילה. דהנה אנו מתפללין והשב את העבודה לדביר ביתך כו'. ותהי לרצון תמיד עבודת ישראל עמך. ירצה בזה כי בזמן ביאת הגואל ב"ב אז תהי' העבודה בשמחה ובטוב לבב בשלימות ביתר שאת מהעבדות אשר עתה בזמה"ז בגלות. וזה שאנו מתפללים שתהי' עבודתנו עתה לרצון גם אז ולא נבוש בהם כי בך בטחנו ולא נכלם בהם לעולם ועד גם בזמן ביאת המשיח בעבדות של הימים האלו. וזהו ותהי לרצון תמיד גם עתה עבודת ישראל עמך. וז"פ ויהי ערב ויהי בקר יום אחד. ר"ל העבדות של ערב הוא בזמן הגלות ושל בקר הוא בזמן ביאת משיח יהי' יום אחד. וזה שהבטיח הנביא כי כן יהי' אתא בקר של משיח וגם לילה עמו העבדות של הזמן הגלות עמו. וכן בדיבור הסנה אמר לו הש"י אהי' עמם בגלות כו' אחר שנתמרמר משה רבינו עליו השלום מאד כי הוא בקש להיות נגמר התיקון מיד בגאולה שלימה ולמה יניעם עוד בגליות. וזאת הי' כל הטענות של משה רבינו עליו השלום בז' ימים שסירב בשליחות הזה. וזה שפרש"י אל הר אלהים חורבה על שם העתיד. ר"ל כי בא משה לגמור התיקון של שם העתיד שיהי' ד' אחד ושמו אחד. אבל הש"י עמקו מחשבותיו ידע כי א"א רק בצירוף בגלות ע"י העבדות של הצדיקים ועי"ז יתקרב הגאולה בקיבוץ הזמנים ויבנה ירושלים בב"א:

ראש חודש

(תהילים קט״ז:א׳-ג׳) אהבתי כי ישמע ד' את קולי תחנוני כי הטה אזנו לי ובימי אקרא אפפוני כו' ובשם ד' אקרא אנה ד' מלטה נפשי. לבאר המשך הפסוקים עפמ"ש בר"ח בן דוסא שיצאה בת קול ואמרה כל העולם ניזון בשביל חנינא בני וחנינא בני די לו בקב חרובין. פי' שהי' מסתפק במיעוט בכל אשר מצאה ידו וכל העולם ניזון בשבילו והי' משפיע לכל הדור כל השפעות טובות. וז"ש בגמ' איזהו יסורין של אהבה שאין בהם ביטול תורה ותפלה. פי' שהוא בזה הבחינה כי פועל בתפלתו להשפיע לאחרים זה סימן ניכר שהקב"ה אינו מואס בתפלתו כי עושה פרי למעלה להיות פועל ישועות. ועכ"ז הוא בעצמו מעונה ומדוכה ביסורי עוני ושאר ענינים. ובזה מוכרח שהם יסורים של אהבה שאין בהם ביטול תורה. כפי מ"ש בפי' הגמ' הרואה שיסורין באים עליו יפשפש במעשיו פשפש ולא מצא יתלה בביטול תורה. דלכאורה קשה איך שייך לומר כי פשפש ולא מצא אם בידו ביטול תורה הלא נראה לו בעין החסרון ביטול תורה. אך האמת בזה כי מצינו ביטול בדבר שנראה לעין ומכ"מ הוא כלא חשוב. כמ"ש בחמץ מדאורייתא בביטול בעלמא סגי והחמץ מונח לפנינו והוא כמו אין. וזה ג"כ יכול להיות ביטול תורה אף שלמד והוא כאין חשוב. וז"ש ובוטל מדברי תורה כי אם איננו שמור מהחטא הלימוד הוא בטל מעיקרא. וזה הפי' כנ"ל. וסימן ניכר הוא אם הקב"ה שומע תפלתו על זולתו ע"כ היסורים שלו אינם בבחי' ביטול תורה כנ"ל וא"כ ע"כ הם יסורים של אהבה. ובזה יש להמשיך הפסוקים הנ"ל אהבתי כי ישמע ד' בקול תחנוני שאני מתפלל על אחרים כי הטה אזנו לי כו' אפפוני חבלי וכו' אנה ד' מלטה נפשי. לזאת איננו דואג כלל על היסורים כי ניכר לעין שאין בהם ביטול תורה ותפלה כאשר המה פועלים ישועות עבור כנ"י וא"כ ע"כ הם יסורים של אהבה כמו גבי ר"ח בן דוסא כל העולם ניזון וכו' וחנינא בני די לו וכו'. וז"ש דוד המלך ע"ה חנני ד' כי אליך אקרא כל היום שמח נפש עבדך כי אליך ד' נפשי אשא לשון הרמה. שהאדם צריך להרים א"ע כדי שיבא לידי שמחה ולא ידאג כלל כדי שלא יבא לידי עצבות ומ"ש ר"ל. ומבואר בס' שערי הקדושה לר"ח וויטל שהענין זוהמת הנחש שהטיל הס"מ בחוה היא מדת העצבות ר"ל לכן האדם צריך לשמור מזה מאד. וכמ"ש בסידור האר"י ז"ל והסר ממנו יגון ואנחה רמוז על ס"מ ולילית ע"ש. כי הם המביאים את האדם להעצבות ורודפים אחריו לבקש את נפשו. כמ"ש באברהם אבינו ע"ה כשהלך אל העקידה ופגע בו ס"ם ושאל אותו להיכן הולך והי' מסיתו בדברים ואח"כ הלך אל שרה לבשר אותה ולקחת את נפשה כידוע וכל זה משנאתו לרדוף אחריו בעצות ותחבולות מרמה כזו. וז"פ נבהלה נפשנו מרוב עצבונינו. כי הנפש מתבהל מזה. והעיקר הוא השמחה. וז"פ שמח נפש עבדך כי אליך ד' נפשי אשא להרים הנפש בשמחה כנ"ל:
שובי נפשי למנוחיכי וכו' כי חלצת נפשי ממות את עיני מן דמעה את רגלי מדחי אתהלך לפני ה' בארצות החיים וכו' יש לפרש פסוקים הללו עפ"י המבואר בקהלת כי גם לא ידע האדם את עתו. כדגים שנאחזים במצודה רעה. וכצפרים האחוזות בפח בהם יוקשים בני האדם לעת רעה כשתפול עליהם פתאום. דהנה הציפור בעת שאוכל על הפח הוא מלא שמחה ומרקד על הפח לכאן ולכאן שמצא פרנסה ואינו מרגיש בעצמו שכבר נלכדו רגליו על הפח. ואינו יודע שאכילה הזאת הוא קירוב מיתתו שע"י זה נלכד במהרה. אך לאחר שכבר אכל כל שבעו ורוצה הציפור לעוף על השמים כדרכו אינו יכול שכבר נלכדו רגליו. אזי רואה ומבין שע"י אכילה הזאת נלכד כמו כן האדם בעולם הזה אוכל ושותה ומתענג נפשו לפעמים באיסורין וכה"ג ואפי' בהיתר אם כוונתו לשמים אזי טוב לו אך אם רק להנאתו עתיד ליתן דין וחשבון כמבואר בספרים הקדושים. וז"ל הסמ"ק בהקדמתו לספר המצות כשברא הקב"ה את העולם נבראו המלאכים וכו' ואח"כ נבראו הבהמות וכו' והמלאכים יש להם דעת לעבוד את בוראם ואין להם יצה"ר. והבהמות יש להם יצה"ר אבל אין להם דעת לעבוד את בוראם. והמלאכים אם יעבדוהו אינם ראוים לקבל שכר. והבהמות אם לא יעבדוהו אין להם עונש. לכך ברא האדם אחר המלאכים והבהמות וחבר בגופו דעת המלאך וגוף כבהמה כיצד כי בשר האדם כבשר הבהמה לאכול ולשתות וכו' ונתן בו מצד העליונים הנשמה שמאירה לאדם לדעת נתיבות של עבודות הבורא. ולפי שהמלאך והבהמה אין תולדתם שוה. ע"כ יתעוררו מלחמות גדולות בגוף האדם כל ימי חייו. כי בשר הבהמה שבגופו מתאוה לתענוגי העולם והבליו לאכול ולשתות ולישן בהנאת גופו בלבד. ובזה כל מחשבותיו. והמלאך שבתוך גופו נלחם כנגדו ומראה לו שלא נברא האדם לאכול ולשתות בלבד כי קודם שנברא האדם נבראו הבהמות שמנהגם בדברים אלו בלבד ולזה כשאדם הולך לאכול ולשתות תהא כוונתו שיהא גופו חזק ובריא ללמוד תורה ולהתפלל ולעשות מעשים טובים. ולא יודע גמר הנצחון עד יום המיתה וכו' אבל לאחר מיתה שמראין לו כל מעשיו נכתבים בספר ואם כל מעשה ועניני הבהמה עשה לשם עבודת הבורא הרי עבודתו מקובלת לפני הבורא יותר מעבודת המלאך שאין לו יצה"ר ואם ח"ו לא נהג כן הרי הוא נחשב כבהמה וגרוע ממנה כי הבהמה אין לה נר ד' ואין ראוי לקבל עונש אבל אדם יש בו נר ד' ע"כ נידון בגיהנם ע"ש באריכות. והעיקר הוא שיזכה לחזור לאחר מיתה למקום שנחצב שורש נשמתו כמו שאנו אומרים בכל בוקר התפלה שנדפס בשם האר"י בס' שערי ציון המתחיל אל אלהי הרוחות וכו' ואהי' כלי מוכן לקבל נפרוחו"נ שנפחת בי. כדי שאחזור לעתיד למקור שחצבת נפשי ורוחי ונשמתי משם וכו'. ולזה אמר שובי נפשי למנוחיכי כי חלצת נפשי ממות היינו עץ הדעת טוב ורע כמו הצפור ע"י אכילה שלו נלכד למיתה לעולם כמו כן האדם אם אוכל ושותה רק להנאתו הוא נלכד ברשת היצה"ר ומיד עושה עמו כחפצו וכרצונו וז"פ כי ביום אכלך ממנו מות תמות באמת אתה מת אך שאין אתה יודע שאתה כבר נלכד ברשת של היצה"ר אך לאחר מיתה או בחיים כשאדם רוצה לדבק בשעת התפילה ולעוף בעולמות העליונים כידוע לצדיקים אזי אינו יכול שרגליו נדחים ברשת ולזה למחר כשאכלו מעץ הדעת נאמר וידעו כי ערומים הם ולא יכלו לדבק עצמם בעולמות עליונים כבראשונה וזה כי חלצת נפשי ממות את עיני מן דמעה. היינו שמירות עינים והסתכלות בנשים דמעה הוא לשון המטמא והמדמע היינו מערב. שמערב מחשבתו בהרהורים רעים וכמאמר חכז"ל מכאן שלא יהרהר אדם ביום וכו' וזה ואת רגלי מדחי בסוד וקבץ נדחינו מארבע כנפות הארץ. כמבואר בספרים הקדושים הפי' בזה ולזה קאמר אתהלך לפני ד' אם לא יהי' רגלים נתפסים ברשת היצה"ר. אזי אתהלך לפני ד' אל שורש נשמתו ולדבקו בו ולא יהיו העונות מבדילים אז האמנתי כי אדבר אני עניתי מאוד. אזי כשאדם הוא במדרגה הזאת. יש להאמין שכל מה שמתפלל הוא עולה בדרך הנכון לפני הש"י ב"ה ונשמע קולו כן נזכה כלנו אמן:
נדרי לד' אשלם וכו'. הבעש"ט זלה"ה אמר הפי' על פסוק ימלא ה' כל משאלותיך. היינו שהשם הוי' ב"ה יהי' מלא וכסאו שלם. ובזה יש לפרש ג"כ פסוק זה. נדרי היינו התשוקה שלי לד' אשלם שבגלות אין השם שלם וכסא שלם שיש פירוד בין י"ה לו"ה ולזה קאמר לד' אשלם שיהי' השם שלם וכסא שלם:
בחצרות בית ד' בתוככי ירושלים הללוי'. עפ"י הזוהר על פסוק גדול ד' ומהולל מאוד בעיר אלהינו הר קדשו אימתי גדול ד' ומהולל כשהוא בעיר אלהינו. מלכא בלא מטרנותא לאו מלכא ולזה אמר בחצרות בית ד' וכו' בתוככי ירושלים אז היחוד זעיר ונוקבא בשלימות:
הללו את ד' כל גוים כו' כי גבר עלינו חסדו ואמת ד' לעולם הללוי"ה. יש להבין הלשון כי גבר עלינו חסדו מהו גבר. אכן הנה כתיב והי' עקב תשמעון ושמר ד' אלהיך לך את הברית ואת החסד אשר נשבע לאבותיך. לכאורה אם יהיו צדיקים מעצמם והם ראוים לחסד מה להם בחסד האבות. אך הנה יש בחי' חסד עליון על כל החסדים כמו החסד שנעשה עם א"א ע"ה שהוא הי' בבחי' החסד בשרשו והחסד הנעשה עמו הוא גבר יותר כ"כ שהוא נצחי לעולם וזהו הבטחת חסד של האבות להיות לעולם החסד. וזהו כי גבר עלינו חסדו ובהתגברות החסדים כנ"ל הנה הם נצחיים ואמת ד' לעולם שנעשה חסד של אמת קיום לעולם כנ"ל:
ה' לי בעוזרי ואני אראה בשונאי. מהתימא שדוד יבקש שיראה נקמות בשונאיו די שמן המצר יוושע ולא שיראה עוד בשונאיו. ועוד שלא פירש מה שיראה בשונאיו. אך להבין פי' זה נקדים הקדמה ידועה בענין יצה"ר אשר יש כמה דרכים לפניו הא' בדבר הידוע שהוא עבירה ומסיתו לעבור. דבר זה הוא מעלה וחסרון. המעלה שהאדם יודע שהיא עבירה ומסתמא לא יהי' עובר במזיד. אך החסרון הוא אם האדם עובר גדול עונו מנשוא לפי שידע שהיא עבירה ונכשל במזיד. ויש דרך אחר לפניו שמסמא את עיניו ומבלבל את האדם שיש מצוה בדבר זה כמו שמצינו בזה מבריאת עולם עד עכשיו. ובאחי יוסף שמכרו את יוסף וחשבו דבר זה למצוה גדולה לקיים ובערת כו' כמ"ש בספרים שדנו אותו למיתה. רק אח"כ כשבאו למצרים וראו העלילות שהם מרגלים ראו והבינו שחטאו (וכמ"ש באלשי"ך ולך ד' החסד כי אתה תשלם לאיש כמעשהו). אך מקודם כ"ב שנה לא הבינו שחטאו. רק במצרים אמרו אבל אשמים אנחנו. (והנה האלשיך פי' ולך ד' החסד. פי' שהחסד מד' הוא שמשלם מדה כנגד מדה שמתוך העונש אדם מפשפש במעשיו בחטא זה שכנגדו העונש. והנה אחי יוסף בחשבם שלא חטאו ע"כ לא התוודו. אגב יבוארו הפסוקים בפ' מקץ בוויכוח יוסף עם אחיו. דיש להתעורר מה הי' כוונת יוסף להביא דוקא את בנימין הלא דבר הוא. וגם הסמיכות ויאמרו איש אל אחיו אבל אשמים אנחנו לפסוק הקודם שאמר יוסף ואת אחיכם הקטן כו'. וגם קושי' הקדושת לוי מה ויעשו כן דמשמע דמיד עשו כן. וגם מה אבל וכו'. אך דהקב"ה רצה במדת טובו ורחמיו המרובים שהצדיקים האלו יתוודו ויתחרטו על המכירה הזאת ורצה הקב"ה לענשם מדה כנגד מדה כדי שמתוך כך יתישבו על לבם שחטאו על מכירת יוסף ויתוודו ולזה נתן בדעת יוסף שיביאו אחיהם הקטן ובזה ירגישו שבענין זה חטאו כיון שהעונש הוא מאחיהם ובפרט שבנימין הי' ג"כ בן רחל. ובזה ירגישו שחטאו בעון זה ממש. ולזה אמר הכ' כיון דכוונת יוסף הי' כדי שיתוודו לזה אמר הכתוב ויעשו כן הכוונה עשתה פעולתה ונגמר בכי טוב ומיד ויאמרו איש אל אחיו אבל אשמים אנחנו כו' ע"כ באתה אלינו הצרה הזאת דייקא שהעונש הזה הוא הוכחה ברורה שחטאנו במכירת יוסף ולא כמו שחשבנו. ע"כ גם בתחלה בפיתוי הנחש לחוה כמ"ש האלשיך כי ביום אכלכם ממנו והייתם כאלהים יודעי טו"ר שעד עכשיו אתם כמלאכים ומה שכר בזה אדרבא תאכלו מעה"ד ותהיו יודעים טו"ר ויהי' בכם יצה"ר ותכבשו היצר ויהי' לכם שכר גדול לפום צערא אגרא. וזה הי' כוונת עשיית העגל והמתאוננים כמ"ש בזה באריכות במ"א. וזה ג"כ הי' טעות שאול המלך בחמלתו על אגג וברדיפתו אחר דוד המלך בחשבו שאין מצוה גדולה מזו רק להרוג את דוד. ובזה פירשו המפרשים יתלה בביטול תורה דהיינו שאינו יודע לבחון איזו עבירה או מצוה. ולכך בקש דוד המע"ה ינחני במעגלי צדק דאפי' אם אדם רוצה לילך לעיר הידוע ובדרך מזומן לפניו שני דרכים ואינו יודע באיזה דרך ילך אף שכוונתו לילך לעיר הידוע. ולזה צריך סיוע מן השמים שילך בדרך האמת. וז"פ הכ' ד' לי בעוזרי. היינו מה שהיצר הוא לו כעזר ומביאו למצוה. ואני אראה בשונאי. ר"ל זאת אוכל להבין בעצמי במה שהוא שונאי בדבר שהוא עבירה לפי דעתי ואסור ממנה והבן. [ובזה נוכל להבין פי' הכ' שאמרו אחי יוסף לולי התמהמהנו כי עתה שבנו זה פעמים כידוע מעלת התשובה באמת אשר בכל יום ויום שמוסיף בעבודת ד' הוא מתחרט על יום האתמול שלא הי' במדריגה זו. וז"ש שוב אשוב. התשובה הנכונה מביא' עוד לבחי' תשובה אחרת גדולה כנ"ל. וז"ש כי עתה שבנו זה פעמיים במעלת התשובה. והבן]: <small>(מכי"ק)</small>
טוב לחסות בד' מבטוח באדם. יל"ד שהיה צריך לומר מלבטוח באדם כי כן הוא עפ"י דקדוק לה"ק בכ"מ. ועוד הא אין הענין של שני הבטחונות בגדר השיווי כלל כי כבר אמ"ה ארור הגבר אשר יבטח באדם ואשרי הגבר אשר יבטח בד' ואיך אמר כי טוב לחסות בד' מבטוח באדם כאלו הם שני דברים שוים אך זה טוב מזה. הלא זהו הוא בארור וזהו בברוך. אך הפי' הוא שהאיש אשר ישים את לבו לבקש השתדלות רב מטובות בני האדם ולא ישיגם הנה עי"ז ישוב ממילא לבטחון בהש"י כי טוב הוא. וז"פ טוב לחסות בד' וזה ידע וישיג מן הבטחון שיבטח בהאדם ולא ישיג מהם הטובה כלל ידע כי אין טוב רק לחסות בד':
חדש עלינו את החודש הזה לטובה ולברכה הנ"ל דהנה כתיב ובטובו מחדש בכל יום תמיד מעשה בראשית. הכוונה בזה ע"ד המובא במד"ר ויהי בשלם סוכו כביכול בשעה שברא את העולם נתישב בסוכה שלו ואמר יה"ר שיגולו רחמי על מדותי להתנהג עם בני במדה"ר. והנה כי כאשר בכל יום ויום מתחדש הבריאה של מע"ב ג"כ הכוונה בזה להיות מדת רחמיו וחסדיו מתחדשים בכל יום על העולם. כי אחרי שבכל יום ויום הגלות מתגבר ובכל יום קללתו מרובה משל חבירו לפי"ז השכינה היא יותר בגלות לכן צריך בכל יום התחדשות רחמיו וטובו לבל יכעוס חלילה על באי עולם וז"פ ובטובו מחדש בכל יום תמיד מע"ב ר"ל כי זה עיקר הכוונה שיהי' בטובו ויכירו וידעו כל באי עולם כי אתה לבדך מושל בשמים ובארץ. כי אמנם אך זה היא ההכרה והידיעה לבאי עולם שיש אלהים שופט בארץ ע"י פעולותיו הטובות וחסדיו המרובים עלינו בכל יום תמיד אבל בבחי' העצמיות מי ידענו הלא אין סוף לאחדותו. וז"ש לאל ברוך נעימות יתנו כו' כי הוא לבדו מרום וקדוש פועל גבורות עושה חדשות כו'. פי' זה עיקר הנעימות אשר יתנו למלך אל חי וקים היותו פועל ישועות כו' שזה אנו רואים. אבל בעצמיות הנה הוא לבדו מרום וקדוש ואין שום ברי' יכול' להשיגו רק הכל מצד פעולותיו וע"י זה נעימות יתנו כי הוא המחדש בטובו בכל יום תמיד מע"ב וכן בכל שבת מחדש בטובו לכל ימי השבוע. ובכל חודש לכל ימי החודש וכל ר"ח חודש אחד יקיים. ובכל ר"ה לכל ימי השנה בכללות. וזה הפי' חדש עלינו החודש הזה לטובה ר"ל התחדשות טובה לכללות החודש:
ראש"י חדשי"ם לעמ"ך נתת. כתבו הראשונים כי ר"ת רח"ל. פי' רצונם בזה כי ר"ח הוא בחי' חדתותי דסיהרא תשוב לימי עלומה אחרי שהיתה פגומה כידוע בראשונים ז"ל כי כל זה רמוז על השכינה הנקראת רחל וע"ז נתקן ההלל בהתחדשות ר"ח כי בשעת פגימת הלבנה חלילה הדינים מתגברים לכן שוב ע"י ההלל והודאה בקול זמרה מתרוממת וכל דינין מתעברין מינה כמ"ש ז"ל הלל ר"ת הרופ"א לשבור"י ל"ב כי הוא רפואה לשבורי לב וכן הלל בגימ' אדנ"י הרומז לדין חלילה כידוע וע"ז נאמר והאר פניך על מקדשך השמם למען אדנ"י כי ע"י השם הזה שמם בהמ"ק אבל ע"י ההלל יתמתקו כל הדינים והגבורות. וזהו הר"ת של ראש"י חדשי"ם לעמ"ך כי זהו תיקון רחל:
וברית אבות לבנים תזכור. כי הנה נתבאר כבר וכרות עמו הברית לתת להם כו' כי כל ענין כריתות הברית הוא רק לתת לזרעו לדורות. אמנם שורש כוונת כריתות הברית הי' הכוונה מהקב"ה כי חפץ חסד הוא ומרבה להטיב עם בנ"י וידע כי יבא עתים שלא יהיו ראוים לטובתו הגדולה ולביאת משיח לכן נשבע מאז. ובע"כ יביא הגאולה כי לא יתכן לחזור מהשבועה שנשבע לאבותינו. וזה ובנה ביתך כבתחילה בגלל אבות שעשו רצונך. ר"ל זכות האבות לבד תוכל להביא הגאולה כאשר בשעת כריתות הברית הם היו בוודאי טובים. וכן כאן כתי' וברית אבות לבנים תזכור. והביאנו לציון עירך. בזכות הברית לבד שנשבעת תביאנו לציון במהרה ברנה אמן:
אתה יצרת עולמך מקדם כלית מלאכתך ביום השביעי אהבת אותנו וכו'. הנ"ל לבאר בסדר לשון הזה מה שלא נאמר כן בנוסח ראשי חדשים כנ"ל. דהנה כבר נתבאר כי מצות אין מבטלות זו את זו. פי' אף שיש מצות שהם גבוהים במעלתם ותקונם בעולמות העליונים יתר על זולתם מ"מ כשבאה אחרת עמה הנה לא נתבטלה ממקומה גם היא. כמו שבת ור"ח אע"פ שהתיקונים ועליית העולמות בשבת הם גבוהים מאד יותר מר"ח מ"מ מעלת ר"ח לא זזה ממקומה כי יש שוב ענין מעלה אחרת בר"ח שאין בשבת כמבו' במקובלים ע"ש. ולכך הנה חלקו כבוד לר"ח בתפלת מוסף שנתן עיקר נוסח לר"ח ושבת טפלה לו כנ"ל. וזה לאות כי גם התחתון למטה במדריגה יש בו צורך ומעלה להעליון ממנה. והנה אמנם עד"ז הי' בריאת כל העולמות אבי"ע מראש רום עולם גבוה מעל גבוה וסדר השתלשלותם עד למטה מטה עולם העשי' הגשמי הזה כי העבודה בתחתונים צורך גבוה כמבו' בספרים. וז"ש אתה יצרת עולמך מקדם פי' מקדם מעולמות העליונים הנקראים קדם מעונה אלהי קדם. משם התחלת יצירת העולמות ששם לית מחשבה תפיסה בי' כלל ואח"כ בהשתלשלות הארה ירדה בסתר המדריגה עד כי כלית מלאכתך ביום השביעי שהוא מלכות דעשי'. והתחתון אינו בטל לעולם. אדרבא תתאה גבר ועולה כי בו היתה עיקר רצון הבריאה שיתגלה כבוד מלכותו בעולם. הנה כאשר יצרת עולמך בסדר הזה. הנה זהו יהי' שוב מעלתך אהבת אותנו ורצית בנו. שתאהב אותנו ותרצה בנו ותנוח כבודך בתוכנו אף אם אנחנו ג"כ במדריגה למטה מטה מ"מ יש בנו ג"כ צורך למעלה. וזה אשר נלמוד דבר זה משבת ור"ח. ולכך אנו מבקשים חדש עלינו את החודש הזה לטובה ולברכה. שהשבת יועיל וינוח ג"כ בקדושתו על ר"ח לברכו בכל הטוב המגיע לשבת. וכן יגיע עלינו הברכה הזאת למטה כנ"ל:
<b>לקידוש לבנה</b>
תנא דבי ר' ישמעאל אלמלא לא זכו ישראל אלא להקביל פני אביהם שבשמים פעם אחת בחודש דים. יש להבין מה שאמר בזה להקביל פני אביהם שבשמים ולא אמר כלשון המורגל בגמ' פני השכינה כנודע. אך הנה מבואר דברי רז"ל שאמרו בשעיר ר"ח הביאו עלי כפרה על שמיעטתי את הירח. וזה הענין מבו' בספרים בסוד מיעוט הירח שצוה הקב"ה להביא קרבן כדי לפייסה על מיעוטה. והפיוס הוא עבור הקב"ה כיל"ח. והנה לכך בכ"מ נקרא בדברי רז"ל קבלת פני השכינה כי לעולם הנה כל עבודתינו הוא בעבור השכינה לקשטה להביאה אל דודה לקבל פני' באהבה. וכמו זה הוא שאמרו רז"ל בגמ' שכינה מדברת מתוך גרונו כי כל העבדות הוא עם השכינה והיא מתפארת לפני המלך חזי במאי ברא אתינא לגבך כנודע. אבל בר"ח שצריך לפייס את השכינה עבור המלך הנה אנן שלוחי דרחמנא עבור הקב"ה לכן נקרא בזה להקביל פני אביהם שבשמים. כי זה הוא כביכול הקבלת המלך אל השכינה. והבן:

ראש השנה

(בפ' שופטים) והיה כשבתו על כסא ממלכתו וכתב לו את משנה התורה הזאת על ספר מלפני הכהנים הלוים והיתה עמו וקרא בו כל ימי חייו למען ילמד ליראה וכו' לבלתי רום לבבו מאחיו וכו' למען יאריך ימים על ממלכתו הוא ובניו בקרב ישראל. הדקדוקים שבכתובים הללו נתבארו כבר במפורשים כי רבים המה יעו"ש. אכן מה שנ"ל לפרש הכתוב ברמז הוא ע"ד שאמרו חכז"ל (בפסחים דף פח ע"ב) נמצאת מלך תלוי במלכה ונמצאת מלכה תלוי בר"ג נמצאת כל הסעודה תלוי' בר"ג. והנה דבריהם בזה אין להבין כי מה רצו להוכיח בדברים הללו אם כי אמת היו הדברים שכך הי' המעשה שם בגמרא אך מה שאמרו בלשון נמצאת כו' אך למותר כמבואר למעיין שם. אך הנה זה נכון לדעת לכל איש הישר לבב כי בחסדי השם אשר חפץ להטיב לברואיו ורוצה ה' בעמו הנה מסר כל חוקי הנהגותיו בעולמות העליונים ותחתונים להיותם מתנהגים ע"י הצדיק הדור על פיו יצאו ועל פיו יבואו כי בשביל ישראל ובשביל התורה נבראו העולמות כולם וכמבואר זה בגמ' ובזוה"ק. וכן ע"י הצי"ע דלתתא מתעורר הצדיק העליון כנודע. והשכינה הקדושה בהיותה מתרפקת תמיד על דודה הנה אך היא מסבבת ומתחננת אל הצדיק הדור כל ימיו להושיע לה כמ"ש ואשה אחת מנשי בני הנביאים צעקה אל אלישע. וידוע מזוה"ק שזה קאי על השכינה. וכן מבואר בזוהר הקדוש צעקה הנערה המאורסה ואין מושיע לה כי מבקשת מהצדיק להושיע לה נמצא כי כל העולמות כולם תלוים בהצדיק הדור כי כולם הם מתיחדים על ידו לדגליהם. הנה זה הפי' בגמרא נמצא כי המלך העליון תלוי במלכה והמלכה היא השכינה הקדושה תלוי בר"ג הוא הי' הצדיק הדור ונמצא כל ההנהגה וכל הסעודה כמ"ש חכז"ל והכל מתוקן לסעודה כל ההוה והעתיד להיות הכל תלוי בר"ג. המבואר מזה שהיחוד העליון בכל העולמות תלוי רק ע"י הצדיק הדור כמו ר"ג בדורו. והנה כן מבואר בדברי רז"ל אצל ר"ג שגזר ואמר כל תלמיד שאין תוכו כברו אל יכנס לבהמ"ד. רצה בזה כי כאשר למטה יגזר כי כל שאין תוכו כברו בגדר האמת אל יכנס לבהמ"ד למחיצת הקדושה כן גם למעלה לא יוכלו החיצונים לכנוס אל מחיצת הקדושה להתיצב על ד' לקטרג. לבר נטלין ולא עאלין הני כלבין דחציפין. כי המקטרג הזה בוודאי אין תוכו כברו כי הוא יורד ומסטין ועולה ומקטרג כאלו הוא מקנא קנאת ד' צבאות. והנה ר"ג כמו שגזר אומר כן יקום. והנה הוא הענין שמצינו בגמ' ר"ה (דף קד) דמות צורות לבנות הי' לו לר"ג בטבלא ובכותל בעלייתו שבהן מראה את ההדיוטות וכו' וכן הנה ברוב המסכתא של ר"ה מדבר מענין קדוש החודש ומולד הלבנה וצורתה. אשר זה דבר מפליא מה ענין זה לכאן כי איך שייך בסדר המסכתא הזאת עניני קדוש החודש והלבנה הלא יותר שייך זה למסכת פסחים אשר יבא בענין החודש הזה לכם דיני קדוש החודש אבל בסדר המסכתא הזה נכון לדבר מענין השופר של ר"ה ומעניני תשובה וכיוצא. אך הנה כתיב תקעו בחודש שופר בכסא ליום חגנו ואמרו חכז"ל איזהו חג שהחודש מתכסה בו זה ר"ה. ומובן בדבריהם ז"ל שהלבנה מתכסית כדי שלא תהי' מעידה על ישראל ולכאורה אין להבין כ"ז עפ"י פשוט מה טעם לדברים הללו. אמנם להבאים בסוד ד' עפ"י הזוהר הקדוש והמקובלים הנה ידוע כי הלבנה רומזת לבחי' המלכות שהיא השכינה. והנה כל תפלה וכל תחינה וכל מצוה שישראל הם מסגלים בעולם הזה הכל נוגע אל השכינה שהיא עמנו בהגלות כל הימים וכביכול ע"י המעש"ט של בנ"י היא מתקשטת וראוי' לבא לפני המלך וכן להיפך ע"י העבירות חלילה. הנה עיקר הפגם נראה למעלה בהשכינה כביכול וע"י התשובה ותיקון החטא הנה תשוב היא להתעלות ולהתראות לפני הש"י ב"ה ותתפאר חזי במאי ברא אתינא לקמך. ועל סוד הרמז הזה של השכינה שהיא נקראת לבנה. הנה אמרו רז"ל אצל הלבנה שהצדיקים יקראו על שמך וכן ישראל משולים ללבנה. וכן אנו אומרים וללבנה אמר שתתחדש עטרת תפארת לעמוסי בטן שהם עתידים להתחדש כמותה כי הלבנה היא מרמזת על השכינה הנקראת כנ"י והם אדוקים בה והיא עקרת הבית אם הבנים שמחה כאם החופפת על בני' כל הימים כיל"ח. והנה כי כן עיקר התיקון של כנ"י להיות הלבנה במלואה בלי שום פגם כמ"ש. והצדיק הדור הוא אשר בידו לסייע ולקדש כל הנשמות ישראל ולטהרם מטומאתם וחלאתם בלי פגם למען יזכו לעורר מ"נ ע"י מעשיהם וליחדא השכינתא אל דודה כנ"ל:
הנה זה שנאמר באל אדון כו'. טובים מאורות שברא אלהינו. ע"ד שנתבאר כי כל זה קאי על הצדיקים שהם נקראים מאורות והם המושלים בקרב תבל והם מלאים זיו ומפיקים נוגה והם פאר וכבוד נותנים לשמו. וזהו קרא לשמש ויזרח אור ראה והתקין צורת הלבנה. ולכאורה אין להבין למה אצל השמש נאמר ויזרח אור ואצל הלבנה כתיב והתקין מהו כוונת הלשון תיקון בזה. (ועיין בטור א"ח הלכות שבת סי' רפ"א שכבר עמד בזה ע"ש). אך הכוונה הוא כמו שבארנו כי כל ענין ההנהגה בכל העולמות הוא ע"י הצדיקים והם המתקנים השכינה לקרבה אל דודה ומעלים מ"נ אלי'. ולכך נאמר כאן בשבחם של הצדיקים שפאר וכבוד נותנים לשמו ועל ידם הוא קרא לשמש ויזרח אור ראה והתקין צורת הלבנה. פי' כי צורת השכינה נתקנת ע"י המעש"ט ולכך נעשה היחוד של סוד שמש וירח תפארת ומלכות וזה קרא לשמש ויזרח אור פי' להשפיע למלכות. ראה והתקין פי' לשון כמו רואה אני את דברי אדמון להיות נראה לפניו בכי טוב ע"י צורת הלבנה שלא יהי' בה שום פגם וזה מורה על טובת בנ"י להיותם טהורים בלי שום פגם. [וזה שאומרים בשעת קידוש לבנה דוד מלך ישראל חי וקים. לפי מה דאי' בגמ' (ר"ה דף כה) א"ל רבי לר' חייא זיל לעין טב וקדש לי ירחא ושלח לי סימנא דוד מלך ישראל חי וקים. לפי מה שבארנו שהכל תולה בתיקון הירח. וז"פ ראה והתקין בחי' הראות ועי"ז והתקין צורת הלבנה. מדתו של יוסף משומרי הברית הוא ע"י שמירת העינים. וז"ש אצל בנות צלפחד לטוב בעיניהן יהיו לאנשים. וזה הרמז בגמרא זיל לעין טב ושלח לי סימנא דוד מלך ישראל חי וקים והבן]. והנה זה היתה עבודת ר"ג כל ימיו לתקן תיקון ישראל מה שפגמו בהשכינה שהיא הלבנה כנ"ל. בהיות ר"ג מזרע דוד המלך ע"ה שהוא בחי' המלכות לכן היתה עבודתו לתקן השכינה. אבל ר' יהושע אמר לו אוי לדור שאתה מנהיגו שאין אתה יודע בצערן של ת"ח. פי' כי צריך אתה להסתכל ג"כ על השלום של בנ"י להשפיע להם פרנסה ובני חיי ומזוני. כמו שנכנסו לדוד המע"ה עמך ישראל צריכין פרנסה כי צריך להסתכל על שניהם כבוד השכינה וכבוד ישראל להחיותם בעני'. וזהו שדמות צורות לבנות הי' לו לר"ג בעלייתו ר"ל בכל עליותיו בעולמות העליונים היתה עבודתו לתיקון דמות צורת הלבנה מפגם של התחתונים כי הוא הצדיק הדור ומחויב לתקן ולקשט את ישראל והשכינה. וזהו הענין אשר במס' הזאת מדברת מענין קדוש החודש והלבנה כי הנה זה הוא מרמז על השכינה כמו שנתבאר. וזהו בכסא ליום חגינו שהלבנה מתכסית בו כי כאשר חלילה המיעוט בשכינה הוא מפגם התחתונים וכ"ז שייך לר"ה כיל"ח. והנה כבר נתבאר כי כל ההנהגה של התיקון תלוי רק בהצדיק הדור. וז"ש ז"ל בגמ' כי חק לישראל הוא משפט לאלהי יעקב מלמד שאין ב"ד שלמעלה נכנסין לדין אלא א"כ קדשו ב"ד שלמטה את החודש והכל תלוי בב"ד אשר תקראו אותם אפי' שוגגים אפי' מזידין. נמצא כי כל עיקר ההנהגה של יום הדין של ר"ה תלוי בידי הצדיקים שאין נעשה למעלה דבר בלתי אשר יקראו הצדיקים בדורם. אמנם בכ"ז הנה על צדיק אחד המנהיג ונשיא הדור העולם קיים ודבר אחד לדור וכו'. כי הצ"ע למטה הוא דוגמת צדיק העליון למעלה לכך ר"ג הוא הי' הראש ב"ד והוא אמר מקודש מקודש. ולכך באותו מעשה שם (בר"ה דף כה) שבאו עדים ואמרו ראינו שחרית במזרח וערבית במערב וכו' וקבלן ר"ג אמר ר' דוסא בן הרכינס עדי שקר הם כו' ואמר ר' יהושע רואה אני את דבריך. שלח לו ר"ג גוזרני עליך שתבוא אצלי במקלך ובמעותך ביום הכפורים שחל להיות בחשבונך וכו'. כוונת ר"ג הי' שיהי' הדבר מוסכם ליסוד עולם שבכל דור ודור צריך להיות רב ומנהיג על פיו יצאו ועל פיו יבואו ואל יהרסו ממנו לעשות כל איש הישר בעיניו כי זהו יהי' ח"ו פגם בעליוני' רק יקבלו ממנו כל אשר יצוה. וזהו שהוכיח לו ר' דוסא בן הרכינס לר' יהושע אם באנו לדון אחר ב"ד של ר"ג וכו'. פי' וא"כ יהי' העולם חרב אך לעולם צריך צדיק אחד. יפתח בדורו כשמואל בדורו ע"ש בגמ' שזה הי' ענינם. מעתה נחזור לביאור הכתובים שהתחלנו בפרשת המלך. והי' כשבתו על כסא ממלכתו וכתב לו את משנה התורה הזאת מלפני הכהנים הלוים כי כן מלך ישראל הוא המנהיג את ישראל וצריך להיות צדיק הדור כמו שנתבאר. ואמרה התורה כי תחלת ענינו צריך להיות וכתב לו את משנה התורה הזאת. פי' שיכתוב לו לעצמו בתוך לבבו כמ"ש כתבם על לוח לבך שיכתוב על לבבו את התורה רק ע"ד זה שילמוד ויקבל מהרב שבדורו וזהו מלפני הכהנים הלוים רק מהם צריך לקבל ולא מעצמו. והכהנים הם הגדולי הדור ומורי הוראה מלפניהם צריך לקבל כי אין לדון בעצמו כלל בלתי הקבלה וכמבו' זה במס' אבות שמנה שלשלת הקבלה זה קבל מזה ע"ש. אף שהם עצמם היו גדולי הדור והם אמרו מעצמם דברים גדולים וטובים מה שלא קבלו מרבם. אעפ"כ הכל עפ"י סדר הקבלה מנביאים לזקנים ואנשי כנה"ג והתנאים ואמוראים עפ"י משה רבינו עליו השלום שקבל מפי הש"י המלמד תורה לעמו ישראל. והנה זה מובא בספרים כי גם משה רבינו עליו השלום הי' לו רבי אחרי דבר ד' אליו הי' לו מלאך אחד שלמדו כל סתרי תורה ופרושי' לכן צותה התורה שיכתוב התורה על לבו רק יקבל מפי הרב מלפני הכהנים הלוים. וזשה"כ והיתה עמו פי' התורה צריך להיות עם האדם וממנו כי עיקר התורה נעשה ע"י ישראל כידוע פי' הפ' כי לא דבר רק הוא מכם. שאין דבר בתורה רק היא מכם התורה נעשה ממך כי אוריי' וישראל חד וכל התורה הוא רק ממעשי בנ"א כאו"א בדורו. וז"ש במס' (ע"ז דף ב') לעתיד לבא מביא הקב"ה ס"ת ומניחו בחיקו ואומר מי שעסק בה יבא ויטול שכרו דיש להבין למה צריך ליטול הס"ת הלא יכול לשאול בע"פ לכל או"א מי שקיים התורה. אך הכוונה בזה כנ"ל כי התורה הוא בבחי' כאו"א וגם הס"ת מרומז לזה זה לעומת זה בבחינות שונות על פי מעשיו:
והנה זה שנאמר והיתה עמו וקרא בו כל ימי חייו. ר"ל כשתהי' שלימה עמו וממנו כנ"ל אז וקרא בו כל ימי חייו שלא יאבד ממנו יום אחד מימי חייו וכולם יהיו כתובים בהתורה איש איש על עבודתו דבר יום ביומו למען ילמד ליראה את ד' כל הימים שלא יחסר יום ויום מעבודת הבורא ולבלתי רום לבבו מאחיו. פי' אעפ"י שיגיע לכל המדריגות אל יתרומם ויפריש עצמו מאחיו אך יתפלל עליהם תמיד וישתתף בצערם כל הימים וזה יהי' למען יאריך ימים על ממלכתו ר"ל להמשיך מבחי' עולם הארוך על המלכות כמ"ש אורך ימים אשביעהו וכו' ושבתי בבית ד' לאורך ימים מבחי' אריך אנפין ימשיך למלכות עולם העשי' בקרב כל ישראל אמן:
(נחמיה ח׳:י׳) ויאמר להם לכו אכלו משמנים ושתו ממתקים ושלחו מנות לאין נכון וכו' כי חדות ד' הוא מעוזכם. ודרשו רז"ל שזה קאי על ר"ה. הנראה לרמז בזה לחזק ידים רפות על מה שאנו רואים כובד הגלות שמתגבר בכל יום כי הוא ענין הנסתר מבני אדם כי באמת הוא טובה גדולה לקרב הגאולה. ונבאר הענין עפ"י משל לרופא מומחא שנכנס אצל החולה בהתחלת החולי שיש לו רק מיחוש בעלמא ועודנו מתחזק כבריא ללכת ברגליו וכאשר בא הרופא אליו לבקרו אומר עליו כי הוא צריך לרחמי' גדולי' ולעסוק ברפואות וסמים. וברבות הימים כאשר הכביד חוליו ושוכב ערש דוי אשר כמעט נתיאשו ממנו נכנס הרופא עוד אליו ואומר לכל הנצבים עליו שלא ידאגו עוד מאומה כי מהר יתרפא ויעמוד מחוליו הקשה הנה בעיני הרואים הוא דבר הפלא ופלא כי הנה בעודנו החולה הזה הולך ומתחזק ברגליו הי' אומר עליו כי הוא מסוכן ועתה כאשר הכביד חוליו ובשרו רזה וכחוש מכף רגליו עד ראשו אין בו מתום הוא אומר עליו כי מהר יתרפא. אך האמת כן הוא כי הרופא הבין כי אז הי' רק התחלה ובוודאי בכל יום יכביד עליו חוליו לכן אז הי' צריך לרפואות ולסמים ולרחמים רבים. אך עתה כאשר עבר עליו כל התלאה הוא בטוח עליו כי יפול עליו זיעה ומהר יתרפא. וכן הוא ג"כ ענין הגלות לפי הנראה בעיני בשר הוא דבר הפלא מדוע עשה ד' ככה. ומי לנו גדול ממשה רבינו ע"ה כאשר ראה קושי השיעבוד הקשה ואמר למה הרעות כו'. והשיב לו הקב"ה וארא אל אברהם כו' לכן אמור לבני ישראל אני ד' והוצאתי אתכם מתחת סבלות מצרים. כי הש"י הי' יודע כי מהר יהי' הישועה כי הקושי שיעבוד ישלים הקץ. וכן ביוסף הי' כזה כל ענין המכירה ואשר שמו אותו בבור הי' תמוה בעיניו כאשר אמר וגם פה לא עשיתי מאומה כי שמו אותי בבור. והאמת הי' כי השיעבוד שלו הי' רק הכנה על גלות מצרים ועל קירוב הגאולה ללקט הני"ק הנפזרים כידוע מספרים שכל ענין הגלות הוא לרבות גרים הם הניצוצות כידוע. לכן אח"כ כשירד יעקב למצרים אמר יוסף והגדתם לאבי כל כבודי במצרים. פי' כל ענין הכבוד והגאולה הי' ע"י ירידתי למצרים. וז"פ בפ' נצבים. ואמרו כל הגוים על מה עשה ד' ככה לארץ הזאת וכו' ואמרו על אשר עזבו וכו'. ולכאורה קשה למה דוקא הגוים יאמרו הלא גם בנ"י יתמהו על כובד יהגלות. אך הפי' בזה כי דוקא הגוים יהיו תולים כי כובד הגלות הוא מחמת אשר עזבו שחטאו בנ"י ושלחם ביד פשעם. אולם הכתוב מסיים ואמר הנסתרות לד' אלהינו והנגלות לנו ולבנינו לעשות כל דברי התורה הזאת. כי ישראל הם מאמינים ובני מאמינים. הם צריכין להבין זאת כי הגלות הוא ענין נסתר ולעתיד הכל ידעו כי הי' לטובה. כמ"ש ישמחו השמים ותג"ל הארץ רומז לשכינה הקדושה. ותג"ל אותיות גלו"ת. ונחזור לעניננו כי בימי עזרא ג"כ היו בנ"י בתכלית השפלות קודם בנין בית שני. לכן אמר להם עזרא לכו אכלו משמני' וכו' ושלחו מנות לאין נכון לו. פי' אפי' מי שלא הכין לבו על הגאולה בתשובה שלימה כראוי בכל ימי הגלות עכ"ז אל תעזבוהו ותחזקו בידו להיות עמכם יחד ולהחזירו בתשובה שלימה. כי חדות ד' הוא מעוזכם פי' כי הבטחת הש"י ב"ה על הגאולה והוא היודע כי מהר יצמיח לכם ישועה. הוא מעוזכם לחזק גם עתה את לבבכם. וכן נזכה לישועה למהר קץ הגאולה במהרה בימינו אמן:
זכרנו לחיים מלך חפץ בחיים וכתבנו בספר החיים. הנ"ל דהנה כתיב גמול על עבדך אחי' ואשמרה דבריך. הפי' הוא אעפ"י שכל חייו של דוד המע"ה בעולם הי' רק לעבוד את ד' ולשמור מצותיו וזה כל ישעו וכל חפצו בחיותו בעולם הזה כמבואר בס' תהלים בכמה מקומות. אעפ"כ הנה גם על חיות הזה בקש מאת הש"י אך בבחי' החסד ולא בחובה. וז"ש גמול על עבדך ר"ל גמול נא גמילת חסד עם עבדך הגם שכל רצוני בהחיות שלי רק למען אשר אחי' ואשמרה דבריך אעפ"כ היא אצלי רק בגמ"ח. וז"ש ראה נתתי לפניך היום את החיים וכו' לאהבה את ד' אלהיך וכו' ובחרת בחיים כו' לאהבה את ד' אלהיך כו'. שלכאורה הלשון כפול בכתוב ע"ש. אך הפי' הוא שאמר הכתוב ובחרת בחיים שאתה תבחר בחיים כאלה למען תחי' אתה וזרעך לאהבה את ד' אלהיך שכל החיות שלך ושל זרעך יהי' רק בעבור זה לאהבה את ד' אלהיך שכל החיות שלך שתאהב אותו ותעבדהו בכל לבבך ובכל נפשך אז ממילא יהי' כי הוא חייך ואורך ימיך שהרי הקב"ה הוא גוף החיות שלך הכל עבורו ית"ש הוא כנ"ל. [וז"ש המתגאה על חיות הקודש פי' השי"ת נתגאה מזה אם האדם בבחי' זו להיות לו חיות מצד הקדושה כנ"ל. ונהדר בכבוד על המרכבה כידוע לי"ח שהצדיקים הם המרכבה לשכינה]. וזה הפי' זכרנו לחיים מלך חפץ בחיים פי' שנזכה לחיים כאלה שנחי' רק עבור עשות רצון הש"י ב"ה ולקיים מצותיו אז יהי' מלך הקב"ה חפץ בחיים כאלה שהוא מחיי החיים למענך אלהים חיים כדי שנעשה רצונו ית"ש כנ"ל:
או יאמר זכרנו לחיים מלך חפץ בחיים וכתבנו בספר החיים למענך אלהים חיים. נקדים מאמר בגמ' (תענית דף ה' ע"ב) א"ר יוחנן יעקב אבינו לא מת וכו' א"ל מקרא אני דורש ואתה אל תירא עבדי יעקב כו' כי הנני מושיעך מרחוק ואת זרעך מארץ שבים וכו' מקיש הוא לזרעו מה זרעו בחיים אף הוא בחיים. דהנה כתיב זה דור דורשיו מבקשי פניך יעקב סלה. פי' שכל מה שנוסף בכל דור ודור צדיקים העושים רצונו ית"ש המה דור דורשיו. מבקשי פניך יעקב סלה. הוא צורתו של יעקב החקוקה בכסא כבוד ובזה גורם חיות ליעקב אבינו ע"ה. וז"ש בגמרא מה זרעו בחיים אף הוא בחיים. פי' מה שזרעו הם בחיים ועושים רצונו ית"ש הוא חיותו של יעקב. לכן פ' ויחי סתומה. כי הוא שייך למעלה שמסיים ויפרו וירבו מאד ויחי יעקב זהו הגורם חיותו של יעקב. וממילא גורם ג"כ תענוג להבורא ב"ה כמ"ש אשר יעשה אותם האדם וחי בהם אני ד' והבן. וז"ש ובחרת בחיים. כי עיקר הבחירה של האדם הוא בעולם הזה בחיים חיותו כמ"ש בס' אור החיים בפסוק אל אלהי הרוחות לכל בשר. ר"ל שניכר אלקותו ית"ש על האדם בעוד הרוח והנפש עם הבשר יחד בחיים חיותו. לא כן אחר פטירתו אין לו להש"י עוד נ"ר מן האדם כי המתים חפשי רק האדם יש לו תענוג בג"ע ממה שעשה המצות בעולם הזה. וז"ש כי המצוה הזאת לא בשמים הוא וכו' ר"ל שאין חפץ ורצון עוד מה שהאדם עולה נשמתו למעלה. כי קרוב הדבר בפיך ובלבבך לעשותו. פי' מה שהאדם עושה בעולם הזה זהו חפץ ורצון הבורא ב"ה. בזה יפורש זכרנו לחיים מלך חפץ בחיים. פי' שעיקר חפץ ורצון מלכו של עולם באדם בעודו בחיים חיותו נשמה עם הגוף יחד. וכתבנו בספר החיים למענך כו'. כי גם אנו נכוון בכל מעשינו למענך אלהים חיים.
וכתבנו בספר החיים למענך אלהים חיים. הנה האדם צריך לעשות המצות לשמה בלתי לד' לבדו. ואז הם בבחי' חי לעולם. כמ"ש אשר יעשה אותם האדם וחי בהם כו' מביא החיות כביכול כו' לכן גם המצוה היא בחי' חי לעולם. וזה שמצינו בענין העקידה שעשה אברהם אבינו ע"ה ברצון גמור בלי שום קבלת פרס. לכן זכה שיכתב בתורה שהתורה היא נצחיות וקיים לעד לעורר זכות העקידה תמיד. וז"ש (בתהילים קי״ט:צ״ח) מאויבי תחכמני מצותיך כי לעולם היא לי. מחמת שאני רוצה לעשות המצוה בלתי לד' לבדו ואז יהי' בחי' קיים לעולם. כמ"ש נחלתי עדותיך לעולם וכו'. דבקתי בעדותך ד' אל תבישני. כי כאשר המצוה נעשית בדו"ר הם בחי' כנפיים ופורחות לעילא לכן התפלל עד"ז להיות דבוק עמם לעלות למכון שבתו למעלה לזאת עתה בימי הרצון ועשרת ימי התשובה עת לתקן להעלות כל המצות מכל השנה אשר לא היו בכוונה הרצוי' בלתי לד' לבדו. וז"ש כתבנו בספר החיים הם המצות שיש בהם חיות כמו שבארנו על מה דאי' בגמ' ספרי החיים וספרי המתים פתוחים לפניו. למענך אלהי' חיים שיהיו ראוים להביא כביכול החיות כו' כנ"ל:
מי כמוך אב הרחמן זוכר יצוריו לחיים ברחמים. להבין זה נקדים לבאר מה שאמר הכתוב מי אל כמוך נושא עון ועובר על פשע כו' כי חפץ חסד הוא ישוב ירחמנו. הנה יש להבין משאה"כ ישוב ירחמנו מהו הלשון ישוב ירחמנו. הול"ל כי חפץ חסד הוא ירחמנו כו'. אך הנה כבר נתבאר פי' הכ' שברתי לישועתך ד' ומצותיך עשיתי ר"ל שכל כוונתי בעשיית המצות הוא רק עבור ישועתך ד' לאוקמי שכינתא מעפרא. וז"פ שברתי לישועתך ד'. שכל ימיו הי' מחכה ומצפה על כבודו של השי"ת וישועתו ב"ה מתי תמלוך בכבוד כי לא הי' יכול לסבול עוד הרחמנות וצער גלות השכינה בעולם הזה. ועל הכוונה הזאת מצותיך עשיתי להעלות ולתקן השכינה כנ"ל. והנה זה הדרך נכון לכל איש ישראל אשר נגע יראת ד' בלבבו להתעורר בקרבו רחמנות על צער גלות השכינה בעולם הזה. אזי עי"כ יוושע גם הוא מן השמים ברחמים רבים. כי אמרו חכז"ל כל המרחם על הבריות מרחמין עליו מן השמים. ק"ו המרחם על הקב"ה ושכינתי' כביכול בוודאי ירחמו עליו מן השמים ביתר שאת. והנה זה שכתוב למען ישוב ד' מחרון אפו ונתן לך רחמים ורחמך כי תשמע בקול וכו'. פי' שיהי' לך רחמנות על הש"י ב"ה לעקור עבודת כוכבים מן העולם הזה. עי"כ ורחמך ירחם גם הוא עליך. וזהו כי תשמע בקול ד' אלהיך לשמור לעשות את כל מצותיו. היינו שכל המצות יהי' כוונתך בעשייתם על זה לאוקמי שכינתא מעפרא כנ"ל. וזהו הישר בעיני ד' אלהיך עבדות כזו כנ"ל. וזהו כי לא על צדקותינו אנחנו מפילים תחנונינו לפניך כי על רחמיך הרבים. פי' שיהי' לנו הרחמנות עליך כביכול. וזה שאמר להם יעקב אבינו ע"ה לבניו ואל שדי יתן לכם רחמים לפני האיש כו' כי כאשר ראה אותם שנתמלאו רחמנות עליו ועל צרת יוסף ושמעון ובנימין כאמור אותי שכלתם וכו' והרעב חזק בביתו. התפלל יעקב אע"ה שהרחמנות הזה יעלה על לבם לרחם על אביהם שבשמים קובה"ו שהם בגלות. וזה יתן לכם רחמים לפני האיש זה ד' איש מלחמה. ושלח לכם את אחיכם זה משיח. אחר פי' העלאת ני"ק מבחי' אחרים. הנה זהו פי' כי חפץ חסד הוא ישוב ירחמנו ר"ל יתן בלבבנו רחמנות לשוב לרחם על קוב"ה כנ"ל. וזהו מכניסי רחמים הכניסו רחמינו לפני בעל הרחמים. שיהי' רחמנות שלנו על הקב"ה כנ"ל. וזהו פי' מי כמוך אב הרחמן הוא זוכר ליצוריו ונותן בלבבם רחמנות ושכל להצטער על גלות השכינה והוא להם לחיים ברחמים האלו כנ"ל. והבן: <small>(מכי"ק)</small>
ובכן צדיקים יראו וישמחו. נקדים הפ' וייראו העם וכו' אז ישיר. דהנה כתיב עבדו את ד' בשמחה. וכתיב עבדו את ד' ביראה וגילו ברעדה. והקשה בזוהר הקדוש (פ' אחרי דף נ"ו) דהני קראי קשיין אהדדי ע"ש תרוצו. וע' פנים לתורה. דהנה בס' כתר שם טוב מביא קושי' בשם הראשונים דמאי מעליותא ממדת היראה הלא גם מחי' מארי ודוב או מאדם רע ג"כ יש לו פחד ומה נ"ר בא להבורא ב"ה במה שאנו יראים ממנו יראת העונש ואין זה מעלה להבורא ב"ה שכמה יראות מצינו כה"ג מבריאות משונות או מפרא אדם. אך האמת הוא כן דשאר יראות מאימת בו"ד האדם מצפה שיברח מן היראה זו ומטמין עצמו מיראה זו וצער הוא לו אם יבא יראה זו לפניו ומכ"ש שאין לו שמחה אם יראה החיצונית תחת פניו אבל היראה מחמת הבורא ב"ה אדם מצפה ליראה זו כדאי' במד"ר אמר הקב"ה לדוד חיים את בעי צפה ליראה שנאמר יראת ד' תוסיף ימים. נמצא דמצות יראת שמים הוא לצפות שיבוא לו י"ש ואדם כשר כאשר יגיע לידי יראת שמים יש לו מיד שמחה בצידו שמקיים מצות יראת שמים. ומיושב הני תרי קראי עבדו את ד' בשמחה. עבדו את ד' ביראה. וזהו ג"כ וייראו העם כו' אז ישיר. שעי"ז הדבר בעצמו אמרו שירה. וכן ג"כ הפי'. ובכן צדיקים יראו וישמחו. עד"ז שמחו מה שיראו: <small>(מכי"ק)</small>
ובכן צדיקים יראו וישמחו וכו' וחסידים ברנה יגילו. יבואר עפ"י הידוע גודל מעלת הצדיקים וכל הנלווים אליהם ומסתופפים בצילם ומכתתים רגליהם לקבל פניהם אשר מעת בא הבעש"ט לעולם וגלה הדבר להפיץ ענן אורו על פני תבל. כי מקודם הזמן הזה היו צדיקים בדור העוסקים בתורה ובעבודה וגמ"ח והיו פרושים ויושבים בבתיהם והיו קדושים וטהורים. אך עתה בדורות הללו הוא העיקר הגדול לאחוז באילן גדול ולהסתפח בנחלתו ודבר זה עומד להם לזכות בזה ובבא. אשר גם לעתיד כתי' והחזיקו עשר אנשים כו' וכל אחד לפי מדריגתו יזכה לחזות בנועם ולקבל פני האבות הקדושים והצדיקים אשר לפנינו בכל דור ודור ולזאת לא נוכל להשיג בלתי התדבקות עם צדיקי הדור שיחיו לאוי"ט ולאורם נסע ונלך. וזה הרמז בלשון הזה. ובכן צדיקים יראו וישמחו מה שנזכה לראות פני הצדיקים זאת היא השמחה גם עתה במה שיזכו לעתיד לראות פני הצדיקים הקודמים והאבות הקדושים לכן גם עתה וחסידים ברנה יגילו. עד"ז אנו שמחים שאנו זוכים עתה לקבל פניהם להופיע עלינו אור קדושתם שנזכה במהרה לקבל פני משיחנו וכל הצדיקים שיעמדו בתחיית המתים. ובמהרה נזכה לראות בנחמת ציון וירושלים אמן:
<b>מצות תקיעת שופר</b>
הנה יש להתבונן ביום הזה שהוא יום הדין. ובפרט במצות תקיעת שופר. שכל עבודת היום הזה הוא רק בדחילו ולא ברחימו מחמת אימת יום הדין. וא"כ לפי המבואר בזוהר הקדוש ובספרים שמצות עשה צריכה להיות בדחילו ורחימו. א"כ הלא גם במ"ע של תקיעת שופר צריך ג"כ דחילו ורחימו ואיך שייך זה כהיום הזה הגדול והנורא ואיפא הוא השמחה של מצוה. אכן הנה האמת כי העיקר מה שאמר הכתוב עבדו את ד' בשמחה היינו לשמח את הש"י ב"ה כשאנו מזכירין להש"י ב"ה שלבסוף יהי' ד' אחד ושמו אחד ורוח הטומאה יעביר מן הארץ. כמו שנתבאר פי' הכתוב יערב עליו שיחי אנכי אשמח בד' יתמו חטאים מן הארץ. ר"ל אני ידעתי כי הש"י ב"ה יערב עליו שיחי יותר מכל ואנכי אשמח ואביא שמחה במה שאזכירנו כי יתמו חטאים מן הארץ ולבסוף יהי' הוא ושמו אחד. וזהו ישמח ישראל בעושיו בני ציון יגילו במלכם משמחים אותו במה שיהי' לעתיד בהגאולה ב"ב. וזהו תאיר ארץ מכבודך נגילה ונשמחה בך. נגילה ונשמחה בך גם עתה במה שבמהרה שתאיר ארץ מכבודך. וזהו ושמח נפשנו בישועתך וטהר לבנו לעבדך באמת כלומר על דרך זה שישמח לבנו בישועתך למעלה כביכול בזה טהר לבנו לעבדך באמת שיהי' כל עיקר עבודתיו רק על כבוד הש"י ב"ה שיתגדל ויתקדש שמי' רבא במהרה. וזה שאומרים בתקיעת שופר אשרי העם יודעי תרועה שיודעים לרצות את בוראם בתרועה. ובמה הם מרצים אותו כי ד' באור פניך יהלכון. ר"ל שבמהרה תהי' הגאולה והי' ד' לאור יומם ולאורו נסע ונלך ובשמך יגילון כל היום כי ברצונך תרום קרננו לעתיד שתרומם קרן ישראל לעתיד. והנה עד"ז שייך השמחה במצות תקיעת שופר כיום הזה. באשר יש בו הרמז על תקיעת שופר העתיד והי' ביום ההוא יתקע בשופר גדול והשטן מתבהל מפני זה כמבואר בזוה"ק. ולכך מתעורר עי"כ השמחה למעלה ומזה יגיע ג"כ השמחה לבני ישראל למטה בעבודתם ותקיעתם היום הזה. וזה שרמז הכתוב שבעת ימים תחוג לד' אלהיך במקום אשר יבחר. ר"ל שבעת ימים מרמזים על הקף שבעים שנה של חיי האדם. ואמר הכתוב כל שבעים שנה תחוג ותשמח לד' אלהיך במקום אשר יבחר פי' רק בזה תשמח אותו כי במהרה יהי' במקום אשר יבחר בהגאולה העתידה בירושלים ואמר הכתוב כי יברכך בכל תבואתך ובכל מעשי ידך והיית אך שמח. פי' אבל במה שיברכך בכל טוב בעולם הזה בזה תהי' אך לשון מיעוט יהי' לך שמחה מועטת כי מה שמחה זו עושה. אך העיקר למען יזמרך כבוד ולא ידום ד' אלהי לעולם אודך: <small>(מכי"ק)</small>
(במד"ר) בתהלה עלה במחשבה לברוא את העולם במדה"ד וראה שאין העולם מתקיים ושתפו מדה"ר למדה"ד. לכאורה תמוה איך שייך השתנות בהבורא ב"ה ח"ו. ועוד הרי מבואר עולם חסד יבנה. אך הנה ידוע דברי המדרש ד' צילך כי כמו שהאדם מתנהג כך הקב"ה מתנהג עם האדם כדאיתא במדרש עם חסיד תתחסד. ר' יהודה פתח באברהם בשעה שהי' אברהם מתנהג עם הקב"ה בחסידות אף הקב"ה הי' מתנהג עמו בחסידות ובשעה שבא עמו בתמימות אף הקב"ה בא עמו בתמימות. נושא עון ועובר על פשע למי נושא עון למי שעובר על פשע וכמבואר בכל הספרים. והנה ר"ה נקרא יום הדין היינו החשבון מכל השנה וגם קבלת עול מלכות שמים מחדש וזה אי אפשר רק במסירת נפש וגופו ומאודו לשמים. ובזה שתים הוא עושה מחמת שמוסר נפשו למיתה ובזה נתכפרו לו כל עוונותיו כמבואר בכוונת נפילת אפיים אחר הווידוי מחמת שמוסר עצמו למיתה עבור עוונותיו ממילא מסתלקין המקטריגים כולם. אם יש דין למטה אין דין למעלה ועוד שמחדש המלוכה צריך קבלת מלכות שמים והיינו אפי' ליהרג עבור קדושת שמו שבלא"ה אין זה קבלת מלכות שמים ובזה נפטרים מן הדין על לשעבר ובזה שאנו מקבלים עלינו עול מלכות שמים מחדש בטובו מעשה בראשית ועושה עמנו חסד ונותן לנו חיים ופרנסה ושלום וכל טוב. וזה בכל שנה ושנה חוזר הדבר לקדמותו ומתעורר בריאת עול' מחדש: [חסר הסיו'] <small>(מכי"ק)</small>
שובה ישראל עד ד' אלהיך. גדולה תשובה שמגעת עד כסא הכבוד. כי תשוב אל ד' אלהיך בכל לבבך ובכל נפשך. תשובה קדמה לעולם. היינו שעיקר התשובה הוא מסירות נפש כמבואר בכוונת נפילת אפיים בכתבי האר"י ז"ל וכמו שעשה ר"א בן דורדאי (במס' ע"ז דף י"ז). שבא לעולם הנשמות עולם הבינה שמשם באים הנשמות כידוע. ועולם הבינה הוא כסא הכבוד. ולא התענית הוא התשובה. אוילים מדרך פשעם ומעוונותיהם יתענו היינו שהוא אוולת ושטות מה [שסוברים שהתענית לבד מועיל להם בלי תשובה נכונה]. אך כך יתנהגו ארפא משובתם אוהבם נדבה. נדבה הוא הרי זו והוא מסירות נפש נדיבי עמים נאספו עם אלהי אברהם. כמו אברהם שנשלך לתוך כבשן האש על קדוש השם: <small>(מכי"ק)</small>
אתם נצבים היום כולכם לפני ד' אלהיכם כו'. הנראה לרמז על ר"ה ולהורות דרכי התשובה שצריך האדם לבחון ולבדוק כל חדרי לבבו ורמ"ח איבריו ושס"ה גידיו אם כבר תיקן מה שפגם בהם ח"ו. כי דרך איש כאשר הוא עושה איזה מצוה נדמה לו כי בא לשלימות הנכון ואין בו מום. אך כאשר יבדוק היטב הדק אזי ידע כי איננו באפשרי לבא לשלימות הנכון עד אשר כל רמ"ח איבריו ושס"ה גידיו יהיו מתוקנים וכולם יהיו תמימים בלי שום פגם כמו ששמענו עבור הרב הקדוש המגיד ר' מיכלי זלה"ה מזלאטשוב ע"פ ונתח אותה לנתחי' שהאדם צריך להסתכל על כל אבר ואבר שיהי' קומה שלימה. וזה הפי' אתם נצבים היום זה ר"ה תתקנו עצמיכם בתשובה שלימה בכל רמ"ח איברים ושס"ה גידים שיהיו כולם ברורים ונקיים לפני ד' כו' ראשיכם שבטיכם וכו'. אז תזכו לבא לבחי' ומדריגת הצדיק יסוד עולם כמ"ש כל איש ישראל. כל רמז לבחי' צי"ע. איש ישראל עפ"י מ"ש רז"ל עתיד הקב"ה להנחיל לכל צדיק וצדיק ש"י עולמות. איש רמז ש"י עולמות וא' רמז לאלופו של עולם. כי הצדיק ממשיך השפע מאלופו של עולם פלא העליון אשר שם אין בו מגע זרים. וירד השפע לבנ"י:
או יאמר אתם נצבים היום כולכם לפני ד' וכו'. לרמז על יום ר"ה שצריך האדם להתחזק מאד בתשובה שלימה לעורר הרצון הקדום לבריאת העולם שהי' רק טוב קודם שנתערב טוב ברע ע"י פגם אדה"ר. וז"ש אלהינו ואלהי אבותינו. שהם דברים כפולים. אך הרמז על הרצון הקדום שנקרא אב כמ"ש ולא אבה וכו' ואביתה תהלה. וזה שרמזו חכז"ל אלמלא שמרו ישראל ב' שבתות מיד היו נגאלים. פי' ב' השבתות הא' הוא השבת שהי' קודם בריאת העולם רעווא דרעווין הרצון הקדום לברי"ע שהי' כולו טוב. והשבת השנית הוא יום שכולו שבת שאנו מצפים במהרה בימינו וז"ש בקידוש ליל שבת אק"ב ורצה בנו ושבת קדשו באהבה וברצון הנחילנו זכרון למעשה בראשית הנחילנו רמז לשם נח"ל כיל"ח והוא זכרון למע"ב הוא שבת הקדוש ומסיים ושבת קדשך באהבה וברצון הנחלתנו זה הרמז על השבת העתיד כנ"ל. וכ"ז הוא ע"י כשרון פעולתינו בתשובה שלימה לעורר הרצון הקדום למע"ב שהי' ביום השבת כ"ה אלול אשר הי' התחלת הרצון למע"ב. ונחזור לפי' הכתוב אתם אותיות אמ"ת נצבים היום בר"ה בתשובה שלימה כולכם לפני ד' אלהיכם לעורר הרצון הקדום כידוע מאמר חכז"ל שאדה"ר קרא שמות לכל הברואים ואח"כ שאל לו הקב"ה ומה שמי ואמר לך נאה להקרא בשם הוי' ב"ה. וז"פ לפני ד' קודם שנקרא שם הוי' לכן בכל מע"ב לא נכתב שם הוי' עד בריאת האדם שקרא לו הוי' ב"ה. וצריך להיות התשובה בכח כזה לעורר הרצון הקדום. לכן נקרא ראש השנה ראשית הוא המחשב' לחזור לרצון הקדום:
א"י אתם נצבים היום כולכם לפני ד' אלהיכם. ידוע מ"ש המפרשים שזה רמז על יום ר"ה. היום זה ר"ה. ומרמז לנו הכתוב דרך הישרה בגשתו אל הרנה ואל התפלה להיות כל מגמתו רק על מה שנוגע לכבוד הבורא ב"ה על צער גלות השכינה. וז"ש הרמב"ן על מ"ש בגמ' ולעבדו בכל לבבכם עבודה זו תפלה כי הוא באמת עבודה קשה לגמור כל נוסח התפלה במחשבה נכונה שיהי' כוונתו למעלה. כי אם ישים כל מגמתו מה שיחסר לו היא תפלה פסולה כנודע. וזה הי' מעלת ר"ח בן דוסא שאמרו עליו כל העולם ניזון בשביל חנינא בני וחנינא בני די לו בקב חרובין. כי הי' מסתפק במיעוט בדבר המצוי לו בכל עת ולא הוצרך לבקש עבור צרכיו מאומה רק מה שנוגע למעלה כבוד הבורא וכללות ישראל לכן הוא הי' צנור השפע לכלל ישראל. וזה הפי' (בתהלים ק"א). תפלה לעני כי יעטוף ולפני ד' ישפוך שיחו. פי' שהוא עני כי יעטוף לשון איחור כמ"ש והיו העטופים כו' וישליך אחר גיוו כל הצטרכות שלו הנוגע לעצמו. רק לפני ד' ישפוך שיחו. מה שנוגע לכבוד הבורא יהי' עיקר תפלתו כנ"ל. וזה הרמז (בר"ה דף ח' ע"ב) במאמר הגמ' דאמר רב חסדא מלך וצבור מלך נכנס תחלה לדין וכו'. איבעית אימא לאו אורח ארעא למיקם מלכא אבראי כו'. רב חסדא פי' רב חסד. מלך וצבור פי' מה שנוגע לכבוד המלך ממ"ה הקב"ה. וצבור היינו מה שנוגע צרכי כללות בנ"א. מלך נכנס תחלה. פי' תחלת ועיקר מגמת תפלתו יהי' מה שנוגע לכבוד הבורא מלכו של עולם על צער גלות השכינה דלאו אורח ארעא דליקום מלכא אבראי. והבן. כי כאשר האדם עומד בר"ה במסירות נפש ולא ישגיח עבור עצמו כלל רק עבור גלות השכינה אז ממילא בטילים כל המקטריגים ומסטינים אשר עליו. כמ"ש כתות מכתת שיעורי'. כי אם האדם שפל בדעתו ובטל במציאותו מחמת המסירות נפש וכל העומד לשרוף כשרוף דמי והוא כאין ומי יעמוד עליו לשטנו. ואז ממילא ימולא כל משאלות לבו וכל צרכיו לטובה. כי באמת יש לנו להשען על אבינו שבשמים כי הוא אדון המושיע בכל צרותינו. אך השכינה הקדושה אין עוזר לה בלתי אם אנו נתעורר תחלה באתערותא דלתתא. וז"ש ימלא ד' כל משאלותיך ר"ל כל משאלות לבבך יהי' ימלא ד' שיהי' שם הוי' בשלימות בלי פירוד. וז"ש אתם נצבים. אתם אותיות אמת. נצבים היום כולכם. היום הוא ר"ה יהי' כל עמדו ומצבו לתפלה. לפני ד' מה שנוגע לכבוד הש"י. ואז ממילא ישמע לקול תפלתנו למלאות כל משאלות לבבינו אמן:
א"י אתם נצבים היום כולכם וכו'. ונקדים מ"ש בפ' נצבים פן יש בכם איש או אשה אשר לבבו פונה היום מעם ד'. לרמז בזה גודל מעלת דיבוק חכמים וצדיקים אשר מפיהם אנו חיים. וזה הי' ענין השבטים דכתי' וילכו לרעות את צאן כו' ואמרו רז"ל הלכו לרעות את עצמן שלא רצו לקבל עליהם את יוסף בבחי' צי"ע להיות מנהיגם כמ"ש המלוך תמלוך עלינו כמבואר במ"א וזה ג"כ האמור כאן פן יש כו' אשר לבבו פונה מעם ד'. פי' שפונה א"ע מן הצי"ע אשר הוא דבוק עם ד' וכו'. וזה ג"כ מ"ש ובחרת בחיים למען תחי' אתה וזרעך. פי' שתבחר בצדיק החי אשר על ידו תוכל לבא לשלימות התשובה להביא החיות להוציא הני"ק הנפזרים בסט"א וז"ש משה רבינו עליו השלום אתם נצבים היום כולכם. כל זמן שאני חי ואתם דביקים בי יש לכם מעמד ומצב לפני ד' כו' כנ"ל:
או יאמר אתם נצבים היום כולכם לפני ד' כו'. עפ"י מ"ש בפ' עקב בפ' ואשב בהר ארבעים יום וארבעים לילה לחם לא אכלתי ומים לא שתיתי על כל חטאתכם כו'. כבר בארנו בפני' כי יש לתמוה על התנצלות הזה של משה רבינו עליו השלום שלא אכל ולא שתה מ' יום הלא הי' עומד ומדבר עם השכינה וזה התענוג הוא יותר מכל התענוגים שבעולם ולמה לו לאכילה ושתי' כלל. אך הנה הענין סוד כל בריאת העולם רק עבור האדם אשר הוא בחיים חיותו עודנו בעולם העשי' הגוף עם הנפש יחד והיצר עומד לנגדו ומסיתו והאדם כובש יצרו ומתגבר עליו לעשות רצון הבורא ב"ה ועובד הש"י גם ע"י אכילה ושתי' בכוונה הראוי' ונכונה ועושה יחודים בעולמות העליונים. וז"ש ואתם הדבקים בד' אלהיכם חיים כולכם היום. פי' רק בעודכם קיימים בחיות הגוף והנפש הוא העת לעשות היחוד ודביקות בשם הוי'. אבל בג"ע הוא זמן קבלת שכר ותענוג לצדיקים משכר פעולתם בעולם הזה אבל זמן העשי' חלף ועבר כי המתים חפשי. וז"ש וירא אלהים את כל אשר עשה והנה טוב מאד בעולם העשי' הוא הטוב בעיניו ית"ש. אבל המלאכים ושרפים שהם בעולם הבריאה אינם חשובים בעיניו כמו האדם. כמ"ש ואביתה תהלה מקרוצי חומר כו' ולזאת צריך האדם לתת שבח והודי' על כל שעה ורגע שהוא עודנו בחיים ויכול לעשות רצונו ית"ש כי זה כבודו וזה שהי' משה רבינו עליו השלום מתנצל על מ' יום שהי' במרום בבחי' מלאך ושרף ובטל ממנו מלחמת היצר והם היו חסרים ממנין שנותיו וזה הי' מחמת חטאת בנ"י שהי' עומד במרום לבקש עליהם רחמים. וזה ג"כ הפי' אתם נצבים היום כולכם כו'. ר"ל באותו מעמד ומצב שאתם בעולם הזה בעולם העשי' הנפש עם הבשר יחד תוכלו לעמוד כולכם לפני ד'. פי' כאשר תעשו כל מעשיכם בכל צרכי עולם הזה לתכלית המכוון לעבוד הש"י וזה לפני ד' למלאות רצונו ית"ש:
או יאמר אתם נצבים היום כולכם לפני ד' אלהיכם כו'. הנ"ל לרמז בזה עפ"י מ"ש בפי' הפ' עת צרה הוא ליעקב וממנו יוושע. להורות בזה גודל חסדי הבורא ב"ה ביום הזה ר"ה יום הדין אשר צבא מרום עומדים לקטרג על בנ"י. וד' ברחמיו הגדולים הוא מסתירם בסתר צל כנפיו כמ"ש כנשר יעיר קנו על גוזליו ירחף. דהיינו ע"י שהוא מעלה אותם לעולם הנסתר אשר הוא כולו רחמים וחסדים ושם אין שום מגע נכרי ולא ישלטו זרים הם הסט"א העומדים לקטרג סביב רשעים יתהלכון ובעולם הנסתר ההוא לא יבואו בשום קטרוג. וז"פ ועת צרה ליעקב ביום הדין הנורא הזה. וממנו כביכול בפנימיות עולם הנסתר למעלה ראש אשר לא יכלו לגשת שם עי"ז יצמיח להם ישועה. וז"ש ויגאלם וינטלם וינשאם כל ימי עולם. פי' שהוא נוטל אותם ומנשאם למעלה מימי עולם הם ז' ימי הבנין רמז לשבע ספירות. אך הג' ראשונות הם למעלה מהם כמ"ש איה חסדיך הראשוני' ג' ראשונות כמובן. וז"ש ואתה ברחמיך הרבים עמדת להם בעת צרתם. פי' כשהם בצרה גדולה ח"ו. אתה מעמיד אותם בפנימיות הרחמים הרבים למעלה ראש עולם שכולו רחמים ולא יכלו שום קטרוג ליגע בהם וממילא יוושעו להנצל מכל רע ח"ו. ובזה פרשתי בפ' ואתחנן ומי גוי גדול אשר לו אלהים קרובים אליו כד' אלהינו בכל קראנו אליו. פי' אם ח"ו מדה"ד גובר אזי מוכרחים להביא אותם למעלה להיות קרובים אליו כביכול בעולם הנסתר ואז ממילא הדינין בטילים. וזה הענין הי' ג"כ אצל בלעם ובלק שהיו בנ"י אז בצרה גדולה מאד לכן כתי' מה אקוב וכו' שלא זעם כל אותם הימים מחמת שהי' מביאם לעולם שכולו חסדים טובים ושם אין זעם כלל. וז"פ הפ' בפ' יתרו אתם ראיתם אשר עשיתי למצרים ואשא אתכם על כנפי נשרים ואביא אתכם אלי. צריך להתבונן מהו רבותא שהיו בנ"י במצרים בגלות ואח"כ הוצרכו לניסים הללו להיות גאולים משם. אך הכ' משמיע צורך עשיית ובריאת מצרים זה מצ"ר י"ם שהיו במצר ומפני כן זכו במעלה יתירה ביתר שאת שזכו לשאת אותם כמ"ש ואביא אתכם אלי בפנימיות הרחמים הגדולי' וזה הענין מן המצר קראתי יה ענני במרחב י"ה. כי ע"י שהיו במצר זכו למרחב יה שהוא כולו רחמים כנ"ל:
ובזה יש לפרש הפ' כי מדי דברי בו זכור אזכרנו עוד על כן המו מעי לו רחם ארחמנו נאום ד'. לפי הידוע דיבור הוא לשון קשות. וז"פ מדי דברי בו מדה"ד לדבר עליהם קשות ח"ו. זכור אזכרנו עוד ע"כ המו מעי לו. רמז לרחמים הפנימים כביכול בפנימיות הלב. רחם ארחמנו נאום ד'. שמביא אותם לבחי' הרחמים הגדולים כנ"ל. ואז ממילא כל הדינין בטילים והבן:
ונחזור לביאור הכתוב. אתם נצבים היום זה ר"ה. וזה המעמד ומצב של בנ"י ביום הדין הנורא הזה. כולכם לפני ד' אלהיכם. במה שמביא אותם לעולם הנסתר בפנימיות הלב אשר שם לא ישלטו זרים. ועי"ז יצא משפטנו לאורה. ראשיכם שבטיכם כו' כל איש ישראל כולם יכתבו בספר החיים אמן:
או יאמר אתם נצבים היום כולכם כו' מחוטב עציך עד שואב מימיך. הנראה לרמז בזה גודל מעלת התשובה אשר הבטיח לנו הבורא ית"ש בגודל רחמיו שלא ידח ממנו נדח אף אמנם כי הרבה לפשוע ידו פשוטה לקבל שבים. וכבר אמרו חכז"ל במקום שבע"ת עומדים אין צדיקים גמורים יכולי' לעמוד. לכן כאשר ישוב האדם בתשובה שלימה הקב"ה שומע לקול תפלתו ויכול להוריד עוד השפעות טובות. וזה הרמז בפ' אתם נצבים היום זה ר"ה זה היום תחלת מעשיך. ומי שעומד בתשובה כולכם כו' אזי איש לא נעדר. מחוטב עציך היינו שפגם ח"ו בעבירות חמורות ר"ל. חוטב עציך רמז לעץ הדעת. אעפ"כ יכול לבא למדריגה זו עד שואב מימיך הם השפעות וחסדים הנרמזים למים. יכול להשפיע לכל העולם חסדים טובים, והבן:
ר"ה דף ט"ז בארבעה פרקים בשנה העולם נידן בפסח על התבואה וכו' בר"ה כל באי העולם עוברים לפניו כבני מרון. לקמן בגמ' מפני מה אמרה תורה הביאו לפני עומר בפסח כדי שאברך לכם תבואה שבשדות וכו' ואמרו לפני מלכיות זכרונות ושופרות כדי שתמליכוני עליכם וכו' ובמה בשופר. נקדים לפרש הפ' מגיד דבריו ליעקב חוקיו ומשפטיו לישראל. לפי הידוע דיבור הוא לשון קשות. והשי"ת נתן עצה להמתיק אותם ברחמים ע"י התורה והמצות שהם בחי' חסד כמ"ש ותורת חסד. ולכן בארבעה פרקים האלו אשר העולם נידון בהם בפסח על התבואה אמרה תורה הביאו לפני העומר בפסח וע"י מצות הנהוג בה בחי' תורת חסד יומתקו הדינים. בעצרת על פירות האילן וכו' ובר"ה המצוה לתקוע בשופר וממילא כאשר נעשה מזה תורה אשר צוה לעשות דבר יום ביומו ממילא יומתקו הדינים ע"י תורת חסד ויתהפכו לרחמים ולברכה כנ"ל:
אמרו לפני מלכיות זכרונות ושופרות כו'. מלכיות וזכרונות רומז לספירת יסוד ומלכות. כשתעשו היחוד יסו"מ אז ממילא יתעורר עולם הבינה הנקרא שופרות. ומאי דקאמר אמרו לפני. הרמז שיהי' היחוד פב"פ כי בכל השנה היחוד פב"א רק בשבת ויו"ט ובתפלת מוסף במלכיות וזכרונות ושופרות אנו מעוררים יחוד וזיווגי המדות פב"פ. וז"פ אמרו לפני, והבן:
(ר"ה דף כו ע"ב) שופר מאריך וחצוצרות מקצרות שמצות היום בשופר. ידוע כי שני ימים טובים של ר"ה נקראים יומא אריכתא כי גם בזמן הבית עושים שני ימים לפעמים. אך צריך להתבונן בלשון יומא אריכתא. גם מה שנמצא בש"ס ר' מאיר ארוך בדורו הי' בוודאי אינו כפשוטו שהי' גדול בקומה. אך לפי מ"ש בספרי המקובלים שיש עולם הנקרא ארוך והוא כולו רחמים וחסדים והעולם ההוא מתעורר ע"י תקיעת שופר. וזה כוונת המשנה שופר מאריך שהשופר מעורר אותו העולם ובזה נמתקים הדינים ונהפך לרחמים גמורים. וזה יש לרמז בפסוק בתהלים פ"א תקעו בחודש שופר וכו' ומסיים ומצור דבש אשביעך. לפי דברי רבינו יונה הובא ברא"ש במס' (ברכות פ"ח) גבי איסור שנפל לדבש שנהפך האיסור להיות היתר ע"י כחו של דבש כן ג"כ כח השופר שיהפוך הדינים לרחמים וחסדים. וזה הרמז מצור דבש אשביעך. דבש עולה ש"ו כן הוא כחו של שופר להפוך פ"ר דינין תיבת ש"ו פ"ר כמבואר לעיל שופר מאריך רמז לעולם הארוך שהוא כולו רחמים. וז"ש למען יאריך ימים על ממלכתו הוא ובניו בקרב ישראל. להביא עולם הארוך לספירת המלכות. הוא ובניו בקרב ישראל שספירת המלכות ישפיע לכנ"י כל טוב:
תקיעת שופר ורדיית הפת חכמה ואין עמה מלאכה. יבואר עפ"י מ"ש פותח את ידך. איתא בתיקוני זוהר יודי"ך. יו"ד רומז לעולם החכמה וכאשר מתעורר עולם החכמה ממילא יורד כל השפעות טובות ופרנסה טובה לכלל ישראל. וזה שעולה שניהם בקנה אחד תקיעת שופר ורדיית הפת חכמה כי כאשר מתעורר עולם החכמה ע"י תקיעת שופר יורד ג"כ השפעות טובות רמז לרדיית הפת חכמה ואין עמה מלאכה. שלא תאמר כוחי ועוצם ידי עשה לי החיל הזה אך כולם בחכמה עשית. ע"י עולם החכמה שנתעורר בתקיעת שופר יורדים כל השפעות על השנה הבא. וזה דאי' בגמ' כדי שיאחזנו בידו ויראה לכאן ולכאן יד"ו אותיות יו"ד רומז לעולם החכמה [והיא היראה] כמ"ש ראשית חכמה יראת ד'. וז"ש ויראה לכאן ולכאן. עפ"י מ"ש וראו כל עמי הארץ וכו' ויראו ממך. כאשר אנו מעוררים היראה עלאה יורד היראה על כל העולם כמ"ש ויראו ממך. ויקבלו כולם עול מלכות שמים אמן. עוד י"ל חכמה ואין עמה מלאכה. שיהי' הפרנסה בניקל בלי עמל ויגיעה. וזה הרמז כתבנו בספר פרנסה וכלכלה. לכאו' איזה ספר צריך לזה. אך הרמז שיהי' האדם יכול לשבת בבהמ"ד על הספר בהתמדת הלימוד ואעפ"כ יהי' לו פרנסה. אם בנ"י זכאים יורד להם השפעות בריוח בחי' צי"ע. וז"פ וד' פקד את שרה. שרה רומז לשכינה הקדושה הפקידה היא ממדת היסוד למדת המלכות, והבן:
כתבנו בספר פרנסה. ספר גימט' שם. הוא ע"ד שאנו אומרים בברהמ"ז ובטובו הגדול תמיד לא חסר לנו ואל יחסר לנו מזון בעבור שמו הגדול כו' שאנו מבקשים שיהי' השפע ופרנסה עובר דרך השם הזה הוי' ב"ה שבספירות. ושנהי' ניזון דרך מעבר הקדושה. פרנסה היא אותיות פר"ה נ"ס רומז על העלאת והמתקת הדינים בה' כידוע בסוד פרה. וזהו נ"ס ר"ת סומך נופלים להעלות הני"ק ולהמתיקם בשרשם:
<b>לברכת מצות תקיעת שופר</b>
לשמוע קול שופר. הנראה לרמז בזה כי ענין תקיעת שופר היא הכנה על עשרת ימי התשובה הבע"ל להיות לכאו"א מבנ"י הרהור תשובה לנכון. כי כן כח התקיעות שופר הוא לעורר הקול כביכול למעלה כמ"ש עלה אלהים בתרועה ד' בקול שופר כביכול השם הוא בקול שופר והוא יסייע אתכם להיות לכם הכנה לתשובה נכונה. וז"ש בפ' התשובה ואתה תשוב ושמעת בקול ד'. פי' התקיעת שופר מעורר הקול למעלה וגם במתן תורה כתיב והי' בשמעכם קול השופר וגם לעתיד כתיב ביום ההוא יתקע בשופר גדול. (סיום הדבור בדרוש שבועות):
בברכת לשמוע קול שופר. ובתפלת מוסף בסדר שופרות מסיים שומע קול תרועת עמו ישראל ברחמים. יבואר עפ"י מ"ש (בגמ' ר"ה) יומא אריכתא הוא כי כל ענין השופר לעורר החסד הגדול עולם הארוך שאין בו מגע נכרי לבל יוכלו החיצונים לגשת שם לקטרג על עמו בנ"י ביום הדין הגדול והנורא כמ"ש ואתה ברחמיך הרבים עמדת להם בעת צרתם בעת צרת בנ"י ח"ו מעמיד אותם לבחי' הרחמים רבים עולם הארוך. לכן ב' הימים של ר"ה הם כיומא אריכתא יום אחד בבחי' החסד רק כולו אור ואין בהם בחי' לילה שהוא חושך הרומז למדה"ד רק כולו רחמים. וזהו ויהי ערב ויהי בקר יום אחד בחי' יום חסד אל כל היום. וזה הרמז בפ' ויהי קול השופר הולך וחזק מאד כו' ביום ההוא יתקע בשופר גדול בחי' החסד כמ"ש חסדך גדול עלי. וזה הרמז במשנה שופר מאריך וכו' שמצות היום בשופר. פי' השופר מעורר עולם הארוך כנ"ל. שמצות היום בשופר. פי' כל המצות שנעשים בזה היום אין להם עלי' רק ע"י השופר וז"ש ביום ההוא יתקע בשופר גדול. כאשר יתעורר החסד העליון וכביכול יעשה ג"כ המצוה זאת לתקוע בשופר גדול הם המצות הנעשים למטה יתעורר כנגדו מלמעלה ואז בשופר גדול יתקע לעורר החסד הגדול מעולם הארוך. וזה שאנו מצפים ואומרים תקע בשופר גדול. ומה שאנו מצפים לשמוע מהרה שופר של משיח כי אז יתגלו כל החסדים מכל המצות וז"ש לשמוע קול שופר שיהיו כל המצות שאנו עושים בכל השנה יעלו לרצון למעלה אשר בהם נזכה לשמוע בקול שופר הוא השופר הגדול שאנו מצפים במהרה בימינו ביום ההוא יתקע כו'. וזה שמסיים הברכה שומע קול תרועת עמו ישראל ברחמים. כי זהו מעלת השופר לעורר בחי' הרחמים הגדולים כנ"ל:
א"י לשמוע קול שופר. הנראה לרמז עפ"י מ"ש כל הקולות כשרים בשופר. עפ"י מ"ש כי כח השופר הוא להעלות כל התפלות הפסולים מכל השנה וגם כל התו"מ שנפלו בידי החיצוני' אשר עשקו זרים. וז"ש חכז"ל בר"ה יצא יוסף מבית האסורים רמז על בחי' צי"ע בחי' המשפיע יוצא מבית האסורים ואז ממילא יהי' בבחי' משפיע לכן שופר שאין בו זכרות פסול לרמז כי כל המצות צריכים להיות בחי' משפיע כמ"ש למען תזכרו ועשיתם את כל מצותי. והבן. וז"ש מברכים לשמוע קול שופר. לשון אסיפה כמ"ש וישמע שאול את העם. כי כן סגולת השופר להיות מאסף לכל התו"מ ומעש"ט מכל השנה גם כל התפלות מכל שנה שנתעכבו לעלות. כמ"ש בשם הבעש"ט זלה"ה פ"א ביו"כ אמר שהעלה כל התפלות שנתעכבו זה אלף שנה והעלה אותם למכונם עם התפלה שלו. וז"פ הפ' עיני ד' אלהיך בה מראשית השנה עד אחרית שנה. כח של תקיעת ר"ה להשפיע ולקרב כל התפלות שיעלו למעלה לרצון מראשית השנה עד אחרית שנה:
ונתנה תוקף קדושת היום כו' ובו תנשא מלכותך ויכון בחסד כסאך. הנראה לרמז עפ"י מ"ש בפ' שמח נפש עבדך כי אליך ד' נפשי אשא. כי עיקר שמחת הנפש ע"י שהאדם הוא במסירות נפש ואז נעשה היחוד יסו"מ. הרמז נפש דוד הוא ספירת המלכות בסוד מוין נוקבין. וזה עיקר הענין בר"ה שאנו אומרי' ונתנה תוקף קדושת היום. כמ"ש ונקדשתי בתוך בנ"י שהוא מסירות נפש וכו' ובו תנשא מלכותך ספירת המלכות יהי' לה עלי'. ואז ממילא ויכון בחסד כסאך. וז"פ עיני ד' אלהיך בה מראשית השנה עד אחרית שנה. בה בה'. והבן:
או יאמר ונתנה תוקף קדושת היום כו' ובו תנשא מלכותך ויכון בחסד כסאך כו'. נקדים מ"ש בפ' נצבים. אתם נצבים היום כולכם לפני ד' אלהיכם. להורות עיקר ההכנה על יום ר"ה הוא להיות בין בנ"י אהבה וריעות. וז"פ בחצוצרות וקול שופר הריעו לפני המלך ד'. פי' כאשר יהי' לכם אהבה וריעות בעת שהוא קול שופר אז תהיו לפני המלך ד'. פי' לפני ולפנים במקום שאין בו מגע נכרי. כמ"ש בפי' הפ' והעביר ישראל בתוכו ר"ל בפנימיות רצונו כביכול במקום שאין יכולת המקטרג לכנוס שם. וז"פ אז ירננו כל עצי היער לפני ד' כי בא לשפוט את הארץ. עצי היער הם אילני סרק רמז לאנשים ריקים מכל גם הם יתחברו עמכם באהבה וריעות אז תהיו לפני ד' לפני ולפנים כי בא לשפוט את הארץ ובזכות זה יוציא משפטנו לאורה בר"ה. וז"פ אתם נצבים היום זה ר"ה כמ"ש ויהי היום וכו' ותזכו לעמוד לפני ולפנים בעולם הנסתר מכל קטרוג. כאשר יהי' אחדות ביניכם ראשיכם וכו' מחוטב עציך כו' כל איש ישראל כולם כאיש אחד יחד באהבה וריעות. וכבר בארנו בפי' הפ' בכסא ליום חגנו חודש שהלבנה מתכסה בו. הלבנה רומז לכנ"י שהשכינה הקדושה לוקחת את כנ"י לעולם הנסתר כדי שלא ישלטו זרים לקטרג עליהם ועי"ז יעלה זכרונם לטובה. להוציא משפטנו לאורה. וז"פ ובו תנשא מלכותך שספירת המלכות עולה למעלה בעולם הנסתר מכל קטרוג ועי"ז ויכון בחסד כסאך להשפיע רק רחמים וחסדי' על בנ"י אמן:
כבקרת רועה עדרו מעביר צאנו תחת שבטו. עפ"י מ"ש לא יסור שבט מיהודה פי' כל בני השבט מעבירים כאו"א תחת שבטו שיצא ממנו כמבואר בז"ח מאן דאתי מראובן מדורו עם ראובן וכו' ע"ש:
חמול על מעשיך ותשמח במעשיך וכו'. הנ"ל לבאר עפ"י מ"ש בפי' הפ' שוב מחרון אפך והנחם על הרעה לעמך. המשך הדברים אינו מובן. אכן הפי' בזה שמשה אמר להקב"ה שוב מחרון אפך. פי' ראה נא מה שכבר חרה אפך על דור המבול ונאבדו מן העולם מה תועלת ונ"ר הי' לך מזה הלא יותר הי' כבוד הבורא ב"ה אם נשארו בחיים אולי ישובו מדרכם הרעה. וכמו דאי' במדרש הנעלם פ' (נח דף כ"ט) בד"ה תנו רבנן מה השיב לנח כשיצא מן התיבה וראה העולם חרב והתחיל לבכות ואמר רבש"ע נקראת רחום וחנון הי' לך לרחם על בריותיך השיבו הקב"ה רעיא שטיא כען אמרת דא ולא אמרית בזמנא דאמרית לך בלישנא רכיכא דכתיב כי אותך ראיתי צדיק לפני בדור הזה וכו' ואמרית לך בדיל דתבעי רחמין על עלמא ומכדין דשמעית דתשתזיב את בתיבותא לא עאל בלבך בישותא דעלמא ועבדית תיבותא ואשתזבית וכען דאתאבד עלמא פתחת פומך למללא קדמי בעיין ותחנונין. וז"פ שוב מחרון אפך. זכור נא מה שחרה אפך אז על דור המבול ואז ממילא תנחם על הרעה לעמך. וז"ש וינחם ד' על הרעה כו'. וזה ג"כ הפי' חמול על מעשיך עי"ז שתחמול על מעשיך בנ"י ותרחם עליהם. עי"ז ממילא יהי' לך שמחה מזה:
ד' אלהי ישראל מלך ומלכותו בכל משלה. הנ"ל לרמז בזה על גודל מעלת בנ"י שקבלנו התורה הקדושה אשר ע"י התרי"ג מצות שאנו מקיימים אנו מקבלים עלינו עול מלכות שמים ומופיע עלינו אלקותו ית"ש. וז"ש אלהינו ואלהי אבותינו. כי ענין אלקות אשר האדם מקבל על עצמו עול מלכותו ע"י התו"מ לדבר זה לא זכו האומות הקדמונים רק אנחנו ואבותינו שקבלנו התורה. ולזה מצינו כי גם מהם היו כמה מחקרים שהאמינו ביחודו ואחדותו ית"ש כמ"ש בפ' תולדות שאמר אבימלך ראה ראינו כי הי' ד' עמך. והשם הוי' הנכתב כאן בס"ת הוא כמו כל השמות שאינם נמחקים. אך ענין האלקות לא זכו להופיע עליהם שיכול לקבל על עצמו עול מלכות שמים רק בנ"י לבד ע"י תרי"ג מצות כמ"ש אשר קדשנו במצותיו וכו' וז"ש כי לד' המלוכה ומושל בגוים. פי' על בנ"י הוא ענין המלוכה מה שאנו ממליכים אותו ע"י התו"מ ומקבלים עומ"ש. אבל אצל העכו"ם הוא בחי' מושל כמובן. וזה הרמז הו"י' אלה"י ישרא"ל עולה בגימ' תרי"ג. וזהו כי קבלת מלכותו עלינו הוא ע"י תרי"ג מצות. ומלכותו בכל משלה. בעכו"ם הוא בחי' ממשלה כנ"ל. והבן:
ד' אלהיו עמו ותרועת מלך בו. הנראה לבאר עפ"י מ"ש בפ' נצבים בפ' כי המצוה הזאת אשר אנכי מצוך לא בשמים היא כו' כי קרוב הדבר אליך בפיך ובלבבך לעשותו. לכאורה תמוה כי אם איננה פורחת לעילא איננו לנכון ומה זה שאמר הכתוב לא בשמים היא הלא צריך להיות פרחית לעילא. אכן הפי' בזה להורות כח המצוה שלא נשאר בשמים לבד. אך ג"כ כח המצוה להיות להאדם לעזר ולסעד ולעורר את האדם בחי' מצוה גוררת מצוה. וזהו ג"כ ענין השופר שמביא אל האדם התעוררת על כל השנה לקיים המצות כמו שהי' במתן תורה דכתיב ויהי בשמעכם את קול השופר וכו'. ולזה אנו אומרים זה היום תחלת מעשיך זכרון ליום הראשון. כאשר כל עיקר בריאת העולם הי' בשביל האדם לעשות רצונו ית"ש בעולם העשי' להופיע בקרבו אלקותו ית"ש. וז"ש וירא אלהים את כל אשר עשה והנה טוב מא"ד אותיות אד"ם העושה רצונו ית"ש בחיים חיותו הוא יותר חשוב בעיניו מכל המלאכי מרום ומכל הצדיקים היושבים בג"ע כי כאשר האדם עומד בחצות לילה ומתחיל לומר שירות ותשבחות כמ"ש חצות לילה אקום להודות לך. אז גם הצדיקים בג"ע מקשיבים לקולו. כמ"ש בשיר השירים היושבת בגנים חבירים מקשיבי' לקולך הם חבירי' לצדיקי' אשר בחיים חיותם ומקשיבי' לקולם. וז"פ ותרוע' מלך בו. פי' ע"י התרוע' וקול שופר מביא אל האדם התעוררת לקבל עליו עול מלכותו ית"ש שלא יהי' נמסר ביד היצה"ר מלך זקן וכסיל וכמ"ש ותמלוך אתה ד' במהרה לבדך וכו' כי תעביר ממשלת זדון מן הארץ. כי כל זמן אשר עוד כח היצר למשול באדם הוא עובד שני אדונים עושה רצון יוצרו ויצרו עודנו בתחבולות מתהפך כנגדו. אך אם האדם זוכה לקבל עומ"ש באמת ומעביר ממשלת זדון מקרבו אזי תופיע בקרבו עול מלכותו ית"ש. כמ"ש באברהם ומצאת את לבבו נאמן לפניך שהי' בטל ממנו לגמרי תאוות היצר וקבל עול מלכותו להופיע עליו להיות לבבו נאמן כיתד שלא תמוט לעולם:
אתה זוכר מעשה עולם ופוקד כל יצורי קדם. נקדים מה שיש לדקדק בפ' כי תשא כתי' זכור לאברהם ליצחק ולישראל עבדיך. הא' יש לתמוה מ"ש כאן הלשון עבדיך. גם מה שמשנה כאן שבכל התורה כתי' אברהם יצחק יעקב. וכאן כתיב ישראל. אך הכ' מרמז כאן גודל חסדו וטובו ית"ש שיהי' כל העולם כולו יכול לעמוד ביום הדין אף כי אין בנו מעשים מתנהג בחסדו בכל דור. כי גם עם האבות הקדושים הי' מתנהג במדת החסד ורחמים כי מי יזכה ויעמוד בצדקו נגד הבורא ב"ה. כי אדם אין צדיק בארץ אשר יעשה טוב וכו'. וז"ש בגמ' (ערכין דף י"ז) תניא ר' אליעזר הגדול אומר אלמלא בא הקב"ה עם אברהם יצחק ויעקב בדין אינם יכולין לעמוד מפני התוכחה שנאמר עתה התיצבו ואשפטה אתכם ואת אבותיכם לכן כתי' כאן לאברהם ליצחק ולישראל עבדיך. אפי' ישראל שהוא בבחי' גדולה יותר מיעקב ואעפ"כ אינם רק בחי' עבדיך. כי בכולם יכול למצוא חסרון וז"פ אתה זוכר מעשה עולם. פי' כשרוצה הקב"ה להשפיע טובות פוקד כל יצורי קדם. לשון חסרון כמ"ש ולא נפקד ממנו איש. פי' שגם בכל יצורי קדם הם האבות הקדושים ימצא בהם ג"כ חסרון. ועי"ז יכול להתמלא עלינו ברחמים וחסדים. וז"ש ונתנה תוקף כו' ומלאכים יחפזון וכו'. הנה יום הדין לפקוד על כל צבא מרום בדין. צבא מרום הם הצדיקים הגדולים. כמ"ש מי לא נפקד כהיום הזה. פי' בכל אחד יש בו איזה חסרון. וגם המלאכים יחפזון. לכן כל באי עולם אנחנו קרוצי חומר יעברו כבני מרון. ולא יסתכל כלל על רוע מפעלינו. ויוציא כאור משפטנו אמן:
א"י אתה זוכר מעשה עולם ופוקד כל יצורי קדם. יבואר הענין כי בר"ה יורד כל ההשפעות גם על המצות ומעש"ט כי הוא הראש והתחלה לכל השנה. וזה הרמז ופוקד כל יצורי קדם. לשון פקודי ד' ישרים הם המצות ומעש"ט וכל זה ע"י מדת היסוד צי"ע שהוא המשפיע בחי' דכר שבא ע"י שמירת הברית. וז"פ אתה זוכר מעשה עולם להביא השפעות טובות ופוקד כל יצורי קדם הם המצות שנקראו פקודי קדם. קדם ידעתי מעדותיך כו' כי כל ברי"ע הי' בשביל ישראל שנקראו ראשית. רק ע"י החטא אדה"ר נתערב טו"ר ע"י עץ הדעת. ובר"ה יצא יוסף מבית האסורים. מדתו של יוסף בחי' צי"ע. ואז ממילא יורדים כל השפעות הן במילי דעלמא ובמילי דשמיא כמ"ש בווין תתקטר. השכינה הקדושה מתדבקת בהצדיק והוא המשפיע לבנ"י. וז"פ אתם נצבים היום זה ר"ה כידוע. ראשיכם שבטיכם וכו' לעברך בברית ד' אלהיך. פי' זה ההבטחה לבני ישראל שיזכו להיות בחי' המשפיע צי"ע שנקרא ברית כיל"ח ואתם תהיו צנור מכל ההשפעות לטובה אמן: כי דורשיך לעולם לא יכשלו כו' כי זכר כל המעשים לפניך בא ואתה דורש מעשה כולם. הנ"ל עפ"י מ"ש בתיקוני הזוהר צווחין ככלבין הב הב. כי דרך האמת למבקשי ד' בימים האדירים האלו לבל ישים האדם מגמתו בתפלתו בכל ענינו מה שחסר לו לבדו רק ישפוך שיחו לטובת הכלל כל ישראל. וזה הרמז כי דורשיך לעולם. מה שמתפלל עבור כללות ישראל בעולם. בזה לא יכשלו. כי איננו נוגע בדבר לכן יעלה תפלתו לרצון למעלה. כי זכר כל המעשים לפניך בא. פי' אם הוא בבחי' המשפיע בחי' דכר לכל המעשים. לפניך בא לקבל ברצון תפלתו. מה דסני לך לחברך לא תעביד. האמנם כי כל צרכי עולם הזה נמאסים בעיניך לחברך לא תעביד ותמיד תבקש רחמים להשפיע כ"ט לעולם:
א"י כי זכר כל המעשים לפניך בא ואתה דורש מעשה כולם. הנ"ל עפ"י מ"ש בפי' הפ' כי מי גוי גדול אשר לו חוקים ומשפטים צדיקים ככל התורה הזאת. שכל המצות שהאדם עושה צריך לעשות בבחי' משפיע שיהי' כח בהמצוה זאת לגרור מצוה אחרת שכר מצוה מצוה. זהו שכרו שמביאו לידי מצוה אחרת. וזה יכול לזכות אם הוא משומרי הברית בחי' צי"ע. כמ"ש בפ' ציצית למען תזכרו ועשיתם את כל מצותי והייתם קדושים. ע"י שתהיו קדושים ותשמרו ברי"ק יהיו כל המצות בבחי' זכרות ומשפיע. וזה ג"כ מ"ש אם בחוקותי תלכו ואת מצותי תשמורו ועשיתם אותם. עשי' לשון תיקון אות"ם רמז לאב"ק. וזה הפי' אשר לו חוקים ומשפטים צדיקים ככל התורה הזאת שכל התורה היא בבחי' זו מדת הצי"ע הנקרא כ"ל עולה חמשים וז"ש וחמשים עלו בנ"י ע"י מדתו של יוסף שנאמר ויכ"לכ"ל יוסף ב"פ כ"ל. לכן שופר שאין בו זכרות פסול. כי השופר רומז לכל המצות להיות. הכנה על כל השנה לעשות בבחי' משפיע כמ"ש אם שמוע תשמעו אל כל מצותי. ע"י שמיעת קול שופר תשמעו כל השנה כל מצותי ולזה מברכין לשמוע קול שופר. כי הוא בחי' משמיע לכל המצות בחי' משפיע ולזה כשאין בו זכרות ומשפיע פסול ונחזור לעניננו. כי זכר כל המעשים לפניך בא. אם אדם במדריגה זו להיות בחי' כל ומשפיע במעשים שלו כנ"ל לפניך בא לקבל תפלתו ברצון ואתה דורש מעשה כולם. כמבואר במ"א ת"ח יושב ושונה הקב"ה שונה כנגדו כמ"ש מאיר בני אומר. הקב"ה דורש התורה שהוא לומד עבורו. והבן:
וזכור לנו ד' אלהינו אהבת הקדמונים. הנ"ל בענין הזכרונות. דהנה כבר כתבנו בפנים על מ"ש אזהרה בענין הזכרון דכתיב מחה תמחה את זכר עמלק מתחת השמים לא תשכח. הכוונה בזה שהאדם צריך למחות ולעקור ולבטל מקרבו מזכרת של היצה"ר מה שהוא מעורר אותו ומזכירו תאוות וצרכי עולם הזה בדברי שוא ותפל ומה גם כי בשעת התפלה ולימוד התורה כשאדם נותן אל לבו להיות נכון לעמוד לפני הש"י הוא מבלבל אותו בתחבולותיו ומזכירו דאגת עולם הזה וצרכי ביתו ופרנסתו. לכן גם מה שלומד בעת ההיא בא לבחי' השכחה כי איננו יכול לעבוד בשמחה. לכן הזהיר הכ' מחה תמחה את זכר עמלק הוא היצה"ר מה שהוא מזכירך ומבלבל אותך תמחה מלוח לבבך. עי"כ לא תשכח את כל דברי התורה שתלמוד. אך זאת יעלה על זכרונו כי הוא עומד לשרת לפני ד' ית"ש. וז"ש ד' הפיר עצת גוים הניא מחשבות עמים. רבות מחשבות בלב איש ועצת ד' היא תקום. ר"ל ד' נותן לו עוז לאדם להפר ולהניא מלבו המחשבות רעות של העמים ותאוותם רק עצת ד' מה שנוגע לעבדות הש"י היא תקום. והנה כאלה מחשבות וזכרונות הש"י הוא הנכון. וזה שהבטיח הש"י בתוה"ק וזכרתי להם ברית ראשונים ר"ל אעלה להם בלבבם לזכרון העבדות של הראשונים האבות הקדושים שהמשיכו אל העולם עבודה וקדושה. וז"ש מבקשים זכרנו בזכרון טוב לפניך וזכר לנו ד' אלהינו אהבת הקדמונים בחי' האהבה של הקדמונים שעבדו את ד' מאהבה לנכון וזהו הזוכר למזכיריו טובות זכרונות. הש"י הוא.. המזכיר אותנו זכרונות טובות של הקדושה כנ"ל. וזהו הפי' זכרנו לחיים מלך חפץ בחיים. ר"ל תזכירנו למה אנו חיים בזה כדי שיהי' לנו חיים אמיתים במה שהמלך חפץ בחיים כאלה. כמ"ש ושמרתם מצותי וכו' וחי בהם אני ד'. וז"ש בגמ' אמרו לפני פסוקי מלכות כדי שתמליכוני עליכם זכרונות כדי שיעלה זכרוניכם לפני. ר"ל ע"י שתמליכוני עליכם ותקבלו עליכם עול מלכותי עי"כ יעלה זכרוניכם לפני. שיהי' לכם מחשבות קדושות שתזכרו תמיד באחדות הש"י. וז"ש ביעלה ויבא וכו' זכרונינו ופקדונינו. פי' שנזכור תמיד להתפלל על משיח בן דוד וירושלים ועל כל בית ישראל לטובה. וזהו ענין תפלת הזכרונות וע"ז סיום הברכה זוכר הברית שהקב"ה יזכירנו ברית האבות לעבדו באמת כמוהם לעולם אמן כי"ר:
תקעו בחודש שופר בכסא ליום חגנו כו'. הנ"ל דהנה ענין שהלבנה נתכסית בחודש הזה הוא שנתעלות הני"ק למעלה מעלה בעולם אחר כיל"ח. ושם אין אחיזה לדינין ועי"ז מתעוררים משם רחמים וחסדים על ישראל. ובזה יתורצו שני הפסוקים שאמר מלפניך משפטי יצא. ואמר אל תבא במשפט עמנו. כי באמת מלפניך כשהוא לפניך בעולם העליון אז משפטנו יצא כי בוודאי יומשך לנו כל טוב כי באור פני מלך חיים. אבל אל תבא במשפט עמנו כשהיא למטה אל תבא במשפט עמנו כי לא יצדק לפניך כל חי כי לעולם בחי' הנוקבא הוא המשפט כיל"ח. ע"כ תקעו בחודש שופר בכסא ליום חגנו להמשכת המוחין אז יהי' המשפט לאלהי יעקב מעלה מעלה. וזהו אשרי העם יודעי תרועה ד' באור פניך יהלכון. פי' שע"י התרועה שירצו את בוראם יזכו להתהלך באור הפנים העליון ברב טוב וכן בצדקתך ירומו לעולם העליון. וכן וברצונך תרום קרננו ברצונך להתעלות ברצון העליון הקדום תרום קרננו למעלה כנ"ל:
או יאמר תקעו בחודש שופר בכסא ליום חגנו כי חק לישראל הוא משפט לאלהי יעקב. הנ"ל להבין מה שאצל ישראל הוא חק ואצל הבורא ב"ה הוא משפט כדבר שיש בו טעם. אך באמת כי כמה טעמים נאמרו בשופר כמ"ש בגמ' כדי לזכור לכם האיל שנעקד ונאחז בסבך בקרניו. ואמרו שם בגמ' למה תוקעין בשופר של איל ופריך בגמ' למה תוקעין רחמנא אמר תקעו. ופרשתי בכוונתם דר"ל שעיקר כוונת כל המצות הוא בעבור ששמו הגדול חק נתן לעשות את המצות וברחמיו על הבריות נתן עצות לנו לתקוע בשופר לסתום פי המקטריגים. ואם באנו לכוון כוונת השופר המוזכרין במקובלים ובשאר ספרים הקדושים לא יספיק הזמן לכן מוטב שלא לכוון רק כוונה זו רחמנא אמר תקעו וממילא כל התיקונים נעשים ועולים לרצון לפניו. והנה ידוע דמלת חק נאמר על דבר שאין לו טעם. ומשפט יתכן בדבר שטעמו ידוע ונגלה. ועד"ז יתפרש הכ' הנ"ל כי חק לישראל הוא אנו בנ"י אין אנו יודעים עיקר הטעם ועומק סוד התקיעת שופר והוא אצלנו כחק בלא טעם אבל לגבי הקב"ה הוא מלתא בטעמא והנסתרו' לאלהי יעקב:
ויהי קול השופר הולך וחזק מאד משה ידבר והאלהי' יעננו בקול. הנ"ל לבאר גודל ענין מעלת השופר בר"ה הוא העזר לסייע בכל השנה לכל המצות. וז"פ מראשית השנה עד אחרית שנה וכתיב להלן והי' אם שמוע תשמעו וכו' כי מר"ה הוא הסיוע על כל השנה ע"י השופר. וזה הרמז מ"ש ובקול שופר תשמעו ע"י קול השופר תשמעו לכל המצות בכל השנה כנ"ל. ונחזור לענינינו ויהי קול השופר הולך וחזק מאד. פי' ע"י השופר זוכה האדם להיות בחי' הולך כמ"ש אשרי כל ירא ד' ההולך בדרכיו. וזה הולך וחזק מאד שיהי' לו התחזקות לעמוד נגד היצר. מאד אותיות אד"ם. שיהי' לו התחזקות לתקן פגם אדה"ר כמ"ש אשר יעשה אותם האדם וחי בהם כו' משה ידבר והאלהים יעננו בקול. עפ"י מ"ש כל הלומד תורה לשמ"ה אותיות למש"ה כי מתעורר בו כחו של משה לסייעו. וזה משה ידבר לשון הנהגה כי הוא המנהיג תמיד כי אתפשטותי' בכל דרא. והאלהים יעננו בקול הוא הבטחה שיבא למדריגה זו מה שיהי' לע"ל שנזכה לשמוע בקולו של הקב"ה כמ"ש ושבת עד ד' אלהיך ושמעת בקולו:
(תהילים כ״ז:ד׳) אחת שאלתי מאת ד' אותה אבקש שבתי בבית ד' כל ימי חיי לחזות בנועם ד' ולבקר בהיכלו. יבואר עפ"י מה דאי' (בב"מ דף קה ע"ב) במתני' המקבל שדה מחבירו כו' אם מכת מדינה הוא מנכה לו מן חכורו כו'. (ושם דף קו ע"א) אמר לי' זרעה חיטין וזרעה שעורין כו' מסתברא דמצי למימר לי' אי זרעתה חיטין הוי מקיים בי ותגזר אומר ויקם לך. ופרש"י שלא בקש מן היוצר בתחלת השנה שיצליח בשעורים אלא בחיטין. ולקמן אמר שמואל ל"ש אלא שזרעה וצמחה ואכלה חגב אבל אם לא זרעה כלל א"ל אילו זרעתה הוי מקיים בי לא יבושו בעת רעה ובימי רעבון ישבעו. ועיין בתוס' ד"ה לניסא זוטא מיהו חזיא שתירצו שם דשמואל מיירי דא"ל זרע כל מה שתרצה דהשתא לא מצי למימר לי' הוה מקיים בי ותגזר אומר ויקם לך דמסתמא לא הוה מקבל הקב"ה תפלתו של זה שיצליח בכל אשר יזרע אם לא שיעשה לו נס ולא קאמר לעיל הוה מקיים בי ותגזר אומר רק לפי שמתפלל על מין אחד של חיטין עכ"ל. א"כ לפי דברי התו' כי בר"ה לא שייך להתפלל רק על דבר אחד פרטי. א"כ העצה לזה שיבחר האדם לעצמו דרך אשר ישכון בו אור הצלחתו בכל הענינים הנצרכים לו כאשר יתפלל האדם על עבדות השם ויראת שמים כי אז לא תחסר כל בה כמ"ש אין מחסור ליראיו וכמ"ש אשרי כל ירא ד' ההולך בדרכיו ומסיים יגיע כפיך כי תאכל וכו' בניך כשתילי זיתים וכו'. וז"פ הכתוב שהתחלנו אחת שאלתי מאת ד'. אם אמנם כי צריך אני לבקש הצלחה בר"ה על דבר אחד. אותה אבקש שבתי בבית ד' כל ימי חיי. ואז ממילא ימלא כל משאלות לבי לטובה בכל הענינים כנ"ל:
(עקידה) וישב אברהם אל נעריו ויקומו וילכו יחדו אל באר שבע. צריך להתבונן מה אשמעינן קרא שהלכו יחדיו. גם הדבר זה תמוה מאד מ"ש מקודם שבו לכם פה עם החמור ואמרו חכז"ל עם הדומה לחמור. וכי זה הי' דרכו של אברהם אבינו ע"ה מדת החסד שיהי' מבזה לשום ברי' בעולם ומה גם על ישמעאל בנו ואליעזר עבדו משק ביתו שהי' דולה ומשקה מתורת רבו איך יצא עתק מפי אותו צדיק דבר שלא כהוגן ח"ו. אך ידוע מעלת הצדיקים שהמה הצנע לכת וכל מה שהי' אברהם אבינו ע"ה יכול להסתיר מעשיו נגד בני אדם בוודאי הי' עושה בסתר לא כדרך האומרים הרבה ועושים מעט. אך בנסיון העקידה הי' צריך לפרסם גודל חיבתו של יצחק שאמר לו הש"י קח נא את בנך את יחידך וכו' ואעפ"כ יעשה רצונו ית"ש. וז"ש להם שבו לכם פה עם החמור עם הדומה לחמור. כי האמנם יצחק הי' בנו יחידו אשר אהבו בכ"ז ג"כ ישמעאל הי' בנו כמ"ש לו ישמעאל יחי' לפניך וגם אליעזר בן משק ביתו. אך להגדיל הנסיון בלבבו ובעצמו ע"כ ביזה את כל זולתו לאמר כי אין לו בן אחר או תלמיד רק יצחק בנו יחידו ואתם הנכם דומי' לחמורים. ואעפ"כ לא אעזוב מלשחוט את בני יחידי עבור כבודו ית"ש אעפ"י שלא יהי' לו עוד בן ולא תלמיד. וזה מגדיל הנסיון ביתר שאת לבטל כל רצונו מפני רצון הבורא ב"ה. אמנם אחר העקידה חזר לקדמותו ומדתו הראשונה מדת החסד להיות אוהב כל הבריות. לכן חזר ואמר הכתוב וישב אברהם אל נעריו ויקומו וילכו יחדו שהיו כולם חשובים בעיניו ושווים אצלו כמ"ש יחדו:
להבין הטעם מפני מה נקרא ר"ה יום הזכרון. כי ר"ה הוא ב' ימים. ביום א' דינא קשיא וביום ב' דינא רפיא. ומפני כן ביום א' העיקר להתפלל עבור כבוד הבורא על צער גלות השכינה כנ"ל. אך ביום ב' צריך כל אחד מבנ"י לזכור כללות ישראל לעורר רחמים עליהם להשפיע להם כל טוב וחסד. וז"ש אז נדברו יראי ד' איש אל רעהו ויקשב ד' וישמע ויכתב בספר זכרון לפניו כו'. וז"ש ויזכור אלהים את נח ואת כל החי' ואת כל הבהמה אשר אתו בתבה. ר"ל בדבורו תיבה היא לשון דיבור ר"ל מחמת שהי' לו רחמנות אף על הבהמות והחיות להתפלל עליהם. ומכ"ש מי שהוא זוכר את חבירו בתפלתו בוודאי זה רצונו של הקב"ה לכן ר"ה נקרא יום הזכרון שמחויב כאו"א להתפלל על חבירו. וז"ש אצל השונמית שאמרה בתוך עמי אנכי יושבת. פי' בתוך אבנתא דלבא כי כל הלבבות דורש ד' כאשר כולם מתיחדים כאחד להתפלל כ"א על חבירו. ולזה הוא יום הזכרון:
(בר"ה דף כא ע"ב) במתני' מעשה שעברו יותר מארבעי' זוג ועכבם ר"ע בלוד שלח לו ר"ג אם אתה מעכב את הרבים נמצאת מכשילן לעתיד לבא. הנ"ל כי בא לרמז לנו בלשונם על ענין גדול. דהנה במתני' במס' ערלה פ"א דהנוטע לרבים דעת ר' יהודה דפוטר. והענין הוא כי יש נשמות קדושות אשר כל תכלית ירידתם לעולם רק לתקנת העולם ולטובת הרבים ולתקן נשמות בנ"י כמו משה רבינו ע"ה וזולתו ונשמת ר"ע אשר הי' ענף מנשמת משה רבינו עליו השלום כידוע וכן כל הצדיקים בכל דור ודור אשר נטועים לרבי'. והם פטורים מעבודת עצמם כי כבר תיקנו חלק נשמתם ולא באו לעולם הזה רק לתקנת הרבים כנ"ל. וכמוהם נמצא בכתבי האר"י ז"ל על עשרה הרוגי מלכות ע"ה היו ג"כ רק לטובת הרבים וצדקתם עומדת לעד. והנה נשמת ר"ע זהו הי' מדתו להרביץ תורה ברבים כל ימיו כנודע אשר הי' לו כ"ד אלף תלמידים לכן אח"כ כאשר נתפס עי"ז היתה זאת תשובתו לפפוס בן יהודה משל לשועל וכו' ומה במקום חיותנו כך כו' ע"ש. ולכאורה יקשה איך הי' מוסר נפשו על דבר זה ללמד תורה ברבים הלא הי' יכול ללמוד בעצמו. ולדברינו ניחא בהיות כי ידע בנפשו כי אך זה הי' תכליתו אשר בא לעולם הזה לזכות את הרבים ללמדם ועתה אם ימנע מהם לימודם אין לו עוד כלום חיות בעולם הזה כמ"ש משה רבינו עליו השלום ואם אין מחני כו'. וע"כ הוא מוכרח לעשות כן למסירות נפש על הדבר הזה לגמור ענינו אשר בא לעולם הזה. ובזה יובן מאמרם ז"ל (במס' ב"ק דף מא ע"ב) שמעון העמסוני הי' דורש כל האתין שבתורה כיון שהגיע לאת ד' אלהיך תירא פירש עד שבא ר"ע ולימד לרבות ת"ח. הרמז בזה כי שמעון העמסוני הי' דורש טוב לעמו בכל האותיות בתורה כידוע שיש ששים רבוא אותיות וס"ר נשמות מבנ"י וכאו"א יש לו אות בתורה כמ"ש כי לא דבר רק הוא מכם. כל דבר שנכתב בתורה הוא רק מכם כמבואר במ"א. והנה שמעון העמסוני הי' מתקן ומעלה כל האותיות ונשמות בנ"י. כיון שהגיע לאת ד' אלהיך תירא פירש כי התחיל לעמוק בעסק יראת ד' ופירש מרבים כדי לתקן א"ע בזה. עד שבא ר"ע ולימד את ד' אלהיך תירא לרבות ת"ח. כי הוא הי' נאה דורש ונאה מקיים כי כל עיקר ביאתו לעולם הי' לרבות ת"ח וזה הרמז עד שבא ר"ע ולימד בא לעולם הזה ללמד. ובזה תהי' יראת ד' על בנ"י כל הימים. וזה ג"כ הפי' במשנה הנ"ל ששלח ר"ג לר"ע אם אתה מעכב את הרבים. אתה דייקא שכל ביאתך לעולם הזה לזכות הרבים אתה מכשילן לע"ל לעוה"ב:
מזונותיו של אדם קצובים לו מר"ה חוץ מהוצאות שבתות ויו"ט וכו'. עפ"י הזוהר הקדוש כיון דלא אשתכח בי' מזוני מה ברכתא אשתכח בי' וכו'. נמצא כל ההשפעות באים מש"ק וכמ"ש ששת ימים יהי' סגור וביום השביעי יפתח. אך נאמר לעשות את השבת והכינו את אשר יביאו להביא השבת צריך הכנה לכבד את השבת ובזה ממשיכין השפע לששה ימים. וז"פ זכור את יום השבת לקדשו ששת ימים תעבוד ועשית כל מלאכתך עשיי' היינו גמר מלאכה בזכות השבת שלפניו ולאחריו. ויום השביעי שבת לד' אלהיך. וזה מזונותיו של אדם קצובים לו מר"ה היינו מהקב"ה שהוא ראש וראשון. כמ"ש אני ראשון כו' מר"ה היינו שהשפעה הולכת מראשית המחשבה ממזל העליון חוץ עד שבא לחוץ דהיינו בגשמיות לעולם הזה מהוצאות שבת ויו"ט:
ותקם בעוד לילה ותתן טרף לביתה. דהנה האור הקדמון של מעשי בראשית נגנז. אך בשבת לילה כיום יאיר. לכן בכל ששת ימים כתיב ויהי ערב. ובשבת לא כתיב ויהי ערב כי בשבת בראשית לא שמש כלל החושך בליל שבת. וזה הרמז ולכל בני ישראל הי' אור במושבות"ם אותיות שב"ת ולשון אור רמז לאור הקדמון של מע"ב ולא הי' חושך כלל. רק במוצאי שבת הוציא אדה"ר אש מחמת שאז הי' החשך משמש. לכן מברכין על האור במוצ"ש ואי' בזוהר הקדוש כל ברכאין דלעילא ותתא ביומא שביעאה תליין. ברכאין דלעילא הם השפעות קדושה וטהרה. וברכאין דלתתא הם השפעות צרכי עולם הזה. וז"ש כל מזונותיו של אדם קצובים לו מר"ה חוץ מהוצאות שבת ויו"ט. לרמז בזה אעפ"י שכל צרכי בנ"א נידון בר"ה בדרך קצובה. חוץ מזה יש כח בשבת ויו"ט להוציא השפעות חדשות על כל ימי השבוע וזה ענין מוסף. הוספה על הקצבה שנגזר עליו בר"ה. גם יש לרמז על כח הצי"ע שיש בידו ג"כ להשפיע טובות חדשות חוץ מן הקצבה שנגזר בר"ה כידוע שת"ח נקרא שבת. וז"פ הפסוק שהתחלנו. ותקם בעוד לילה רמז לליל שבת קודש. ותתן טרף לביתה הנה השכינה הקדושה חוטפת השפע עבור כנ"י. כי כן דרכה רק להשפיע לכנ"י דלית לה מגרמה כלום. וזה דאי' בגמרא נדרים קני ע"מ להקנות לכי הוה בר בחי' צורבא מדרבנן. שכל קניתה הוא רק ע"מ להקנות כל ההשפעות שיורדים מעולם העליון עבור כנ"י:

לשבת שובה

יצא אדם לפעלו ולעבודתו עדי ערב. הנה ידוע שכל העבדות שאנו בנ"י עושים בעולם הזה הכל חוזר לשורש הראשון לתקן חטא אדה"ר שכל ששים רבוא נשמות היו תלוים בו והאבות הקדושים תקנו הראש של אדה"ר ואח"כ כל הדורות כאו"א לפי ערכו. ועתה בעקבות דמשיחא התיקון הוא בבחי' הרגליים כמ"ש והי' עקב תשמעון. וכאשר יוגמר ג"כ תיקון הרגלים יבא משיח צדקנו ב"ב. כמ"ש ועמדו רגליו על הר הזיתים. והבן. וז"פ הפ' ד' פעלך בקרב שנים חייהו. ר"ל אדה"ר שהוא יציר כפיו של הקב"ה. בקרב שנים בהמשך השני' תחייהו ותתקנו בשלימות. כמ"ש אשר יעשה אותם האדם וחי בהם. שזהו חיותו של אדה"ר מה שאנו מסגלי' תו"מ. ולזה בפ' שמות כשנגלה הקב"ה אל משה בסנה כתיב אנכי אלהי אביך אלהי אברהם וכו'. ודקדקו המפרשים מה שמזכיר שם אביו קודם האבות הקדושים אברהם יצחק יעקב. ופי' המגלה עמוקות שזה קאי על אדה"ר שנקרא אביך כמ"ש אביך הראשון כו'. כי במשה רבינו ע"ה כתיב ותרא אותו כי טוב הוא ר"ל שהי' בחי' טוב בכולו והוא תיקון חטא אדה"ר לכן כתיב אצלו אביך הוא אדה"ר שהי' אב לכל קודם האבות. ובזה פרשתי הפ' אדם כי יקריב מכם. שקאי על אדה"ר דכתיב ויגרש את האדם. וכאשר האדם מתקן מעשיו הוא מקרב אדה"ר לתקן פגמו. ואז נקרא בן אדם כמ"ש ביחזקאל ואתה בן אדם וכו'. וזה ותפארת לו מן האדם קאי ג"כ על אדה"ר. וזה ג"כ הפי' אתה זוכר מעשי עולם ופוקד כל יצורי קדם. יציר קדם קאי על אדה"ר שהי' יציר כפיו של הקב"ה. וע"י פקודי ד' ישרים שאנו עושים מביאים כל המצות לתיקון אדה"ר שהוא יציר קדם. וז"ש להלן מחשבות אדם ותחבולותיו ויצרי מעללי איש היינו לפי דברי הזוהר הקדוש שלא חטא אדה"ר רק במחשבה. אשרי איש שלא ישכחך ובן אדם יתאמץ בך. כי אז נקרא בן אדם כמ"ש ביחזקאל כנ"ל. וז"פ יצא אדם לפעלו ולעבודתו עדי ערב. פי' שהתיקון של אדם יהי' נגמר בביאת הגואל כמ"ש והי' לעת ערב יהי' אור. וז"פ אשר יעשה אותם האדם וחי בהם כאשר יביא החיות באדה"ר גמר תיקונו אז ממילא יהי' ג"כ השם מלא וחי בהם אני ד'. ולזה נקרא השבת זה הראשון אחר ר"ה שבת שובה. יען כי הוא הראשון לתשובה של אדה"ר שחטא בר"ה והשבת הי' מגין עליו אחר התשובה ולזה אמר מזמור שיר ליום השבת כו' כי שמחתני ה' בפעלך במעשי ידיך ארנן. ששמח בזה כי לעתיד יוגמר תיקונו. וכדי להראות כח התשובה הי' הלילה מאיר לו בשבת כשמש בצהרים כי בשבת נמתקו הדינים בשרשם. וגם ענין השופר כבר בארנו שהוא ג"כ המתקת הדינים להיות נהפך לרחמים. כמ"ש ומצור דבש אשביעך לפי דברי רבינו יונה המובא לעיל שכח הדבש להפוך האיסור שנפל לתוכו להיות היתר היינו המתקת הדינים ע"י כח התשובה הוא ג"כ כמו כח הדבש להפוך האיסור להיתר כנ"ל. וז"פ עלה אלהים בתרועה ד' בקול שופר. פי' שנעלה בחי' אלהי"ם הם הדינין נמתקים ע"י התרועה. רק ד' בקול שופר כי מתעורר רחמים וחסדים. ובזה יש לרמז במשנה (ב"מ דף לה ע"ב) השוכר פרה מחבירו והשאילה לאחר כו'. אמר רבי יוסי כיצד הלה וכו' אלא תחזור פרה לבעלים הראשונים. הרמז בזה על מה שהאדם פוגם בחטאיו כמ"ש מה ד' אלהיך שואל מעמך כי אם ליראה וכו' את ד' אלהיך תירא אותו תעבוד ובו תדבק וכו' והוא הפך עורף להיות דבוק לסט"א שנקרא אחר [כמ"ש ושלח לכם את אחיכם אחר] וז"ש והשאילה לאחר שפגם בחטאיו. וזה שמסיים ר' יוסי תחזור פרה לבעלים הראשונים. יוסי גימ' אלהי"ם. הרמז בזה שיש כח בתשובה שלימה להחזיר פ"ר דינין בחי' אלהי"ם ולהמתיקם להעלותם לבעלי' הראשונים. פי' שיש כח בתשובה שלימה לתקן חטא אדה"ר כמ"ש אביך הראשון כו' ועל ידי התשובה יוגמר תיקונו כראוי. וזה ג"כ ענין השופר כמבואר בהאר"י ז"ל להעלות הפ"ר דינין ורפ"ח ניצוצין. וזה הרמז מקדש ישראל ויום הזכרון. הזכרו"ן גימ' רפ"ח כי בר"ה יעלו כולם לקדושה שזהו תיקון אדה"ר כנ"ל:
איתא בגמ' תשובה קדמה לעולם. הנראה לבאר עפ"י הפ' כי עפר אתה ואל עפר תשוב הנה בא להורות דרכי תשובה לבת השובבה. האמנם כי עיקר התשובה היא החרטה אמנם לא כל אפין שווין כי האדם המתחרט ומתמרמר על חטאיו ורוע מפעליו ומתנחם על הרעה אשר עשה. עכ"ז ההרגש הוא נתפעל בדבר שנוגע לעצמו מיראת העונש והגיהנם. אולם הדרך האמת שעיקר החרטה יהי' מה שהכעיס נגד כבוד הבורא ב"ה ומצדו לא יבצר להיות מוכן למסירות נפש ולהיות כמו עפר וכתותי מכתת שיעורי'. וז"ש בגמרא שני שנים ומחצה נחלקו ב"ש וב"ה ונמנו וגמרו נוח לו לאדם שלא נברא משנברא. פי' כשרוצה לשוב בתשובה צריך להיות בבחי' זו כי יותר הי' טוב לפניו שלא נברא משנברא והכעיס את בוראו. וז"ש תשובה קדמה לעולם שיותר הי' טוב לפניו שלא הי' בא לעולם כלל. וזה המסירות נפש הוא בחי' תשובה עלאה. תשובה אותיות תשוב ו"ה. שיהי' חוזר למציאת הראשון קודם בריאת העולם. וז"ש דוד המלך ע"ה לב טהור ברא לי אלהים ורוח נכון חדש בקרבי. כי כאשר הוא במחשבתו להיות חוזר למציאות הראשון והוא עתה כאלו היום נברא מחדש. וז"פ מה בצע בדמי ברדתי אל שחת היודך עפר. פי' מה בצע אם יהי' עיקר התשובה מחמת יראת הגיהנם כי אני עומד בבחי' מסירות נפש כאלו הייתי עפר. אך הנני מתנחם ע"ז כי אם אהי' באמת עפר לא אוכל להודות לך. ובזה יש לפרש פי' הפ' אם תשוב ישראל אלי תשוב. אם אתה רוצה לשוב ולהתחרט על מעשיך יותר טוב להתחרט בזה הענין מה שנוגע לי. וז"ש ושבת עד ד' אלהיך כי אם האדם פוגם ח"ו באיזה חטא אז האלקות מסתלק ממנו. וכאשר האדם חוזר בתשובה שלימה כנ"ל. אזי כביכול הש"י שב אליו. וזה שאנו מתפללים ותמלא כל השמות שפגמתי כו'. וז"ש בגמ' יחיד ששב מוחלין לכל העולם. פי' יחידו של עולם. והבן. וז"ש ואתה תשוב ושמעת בקול ד' כו' תזכה לבא למדריגה הראשונה במתן תורה שפסקה זוהמתן וכמ"ש וכל העם רואים וכו' כמבואר במ"א:
או יאמר אם תשוב ישראל אלי תשוב. יבואר עפ"י מ"ש בפנים בפ' תולדות ויתן לך פרש"י ויתן ויחזור ויתן. פי' שכביכול הקב"ה נותן לבני ישראל השפעות טובות וכל מה שנותן להם הוא חוזר על אשר נתן להם מעט ורוצה לתת להם יותר ויותר מטובו ומחסדו הגדול עד בלי די וזה לשון ויחזור לשון חזרה על הקודם. וזה ג"כ הפי' בפ' וינחם ד' על הרעה אשר דבר לעשות לעמו. פי' התחרט על הדיבור שרצה לעשות לעמו בחרטה דמעיקרא. לא מיבעיא לעשות להם ח"ו רעה בוודאי לא יעשה דבר. רק התחרט ג"כ על הדיבור שעלה על רצונו לעשות רעה לעמו וזהו ג"כ אם תשוב ישראל אלי תשוב. תעשו תשובה נכונה עד שתגרמו בתשובתכם שכביכול הש"י יתחרט ממחשבתו אשר גזר עלינו ח"ו בעת הגלות הגזירות שעברו עלינו. ויהפוך רצונו עלינו לטובה וישועה ורחמים אמן:
(ישעיהו נ״א:י״ב) אנכי אנכי הוא מנחמכם מי את ותיראי מאנוש ימות כו'. הנראה לבאר עפ"י דברי הגמ' (ברכות דף ה ע"א) א"ר לוי בן חמא א"ר שמעון בן לקיש לעולם ירגיז אדם יצר טוב על יצה"ר וכו' אם נצחו מוטב ואם לאו יזכור לו יום המיתה שנאמר ודומו סלה. וזהו הפי' אם אחפוץ במות הרשע כי אם בשובו מדרכו וחי' כי התשובה צריך להיות כשהוא איש וכן אמרו באותו מקום וכו' ואם יהי' התשובה מחמת זכירת יום המות א"כ הרי הוא במקום אחר ולא באותו מקום שבשעת עשיית העבירה לא הי' זוכר יום המות שאם הי' זוכר יום המות לא הי' עושה העבירה. א"כ אין כאן תשובה נכונה ולזה לא חפץ הקב"ה תשובת הרשע ע"י זכירת יום המות כי אם בשובו מדרכו וחי'. אף שלא יזכור לו יום המות יעשה תשובה. וזה וחי' כנ"ל: <small>(מכי"ק)</small>
בפ' ואתחנן בצר לך ומצאוך כל הדברים האלה באחרית הימים ושבת עד ד' אלהיך וכו'. הנראה לרמז על ענין התשובה אשר העיקר היא החרטה להתמרמר בלבו אשר הכעיס להבורא ב"ה וגרם צער גלות השכינה מחמת שפגם בעבירות ר"ל ולא ישים כל מגמתו על הצער הפגם הנוגע לנפשו מעונש הגיהנם וכדומה. וזה הרמז בפ' בצר לך וכו' ומצאוך כל הדברים האלה באחרית הימים. תשים כל מגמתך על צער גלות השכינה שנקראת אחרית הימים. ושב"ת עד ד' אלהיך אותיות שב"ת. כי עיקר התשובה נגמר בשבת. כי גם אצל אדה"ר הי' ג"כ טובה גדולה מה שנברא סמוך לשבת. כי לולא זאת לא הי' יכול להתקיים עד שהמליץ עליו השבת כידוע. וז"ש ששת ימים תעבוד ועשית כל מלאכתך. היינו המלאכים שנבראו מכל המצות שהאדם עושה בכל ששת ימי המעשה ויש להם עלי' בש"ק. לכן אומרים בליל ש"ק שלום עליכם וכו' הם המלאכים אשר עומדים ומצפים על יום השבת להיות להם עלי' בליל ש"ק. א"כ גם במצות התשובה שהוא ג"כ מצות עשה ונברא ג"כ ממנו מלאך שנהפך לטובה ומלאך רע בע"כ יענה אמן. ומלאך הזה יש לו ג"כ עלי' בשבת. וזהו שנקרא שבת שובה כי השבת הוא הגורם גמר תיקון התשובה כנ"ל:
(בפ' וילך) חזקו ואמצו אל תיראו ואל תערצו מפניהם כי ד' אלהיך הוא ההולך עמך לא ירפך ולא יעזבך. הנה הכתוב הזה מרמז לנו דרך הנכון בעבודת הבורא ב"ה לבל יפול לב האדם כאשר ישים אל לבו גודל השפלות ורוח נשברה כי הרבה לפשוע ולמרוד נגד כבודו ועי"ז יכול ליפול ברשת היצה"ר לתת מגרעת בעבודתו ית"ש בתורה ומצות כי יעלה ברוחו כי אין חפץ להבורא ב"ה בעבודתו ועי"ז יהי' נסוג אחור מחמת המ"ש ר"ל. לכן מרמז לנו הכתוב גודל מעלת איש הישראלי כמ"ש חזקו ואמצו כו' כי ד' אלהיך הוא ההולך עמך כביכול השי"ת הוא מתרומם ומתנשא והולך ע"י עבודתך וכל צבא מרום עומדים ומצפים על עבודתינו וכאשר האדם מתעורר למטה בשירות ותשבחות אזי כל צבא מרום מהללים ומשבחים עמו כמ"ש הללו את ד' מן השמים הללוהו במרומים ועיקר התעוררות היא מלמטה וז"ש ביום עשות ד' אלהים ארץ ושמים הארץ נבראת תחלה וכו' כי עיקר הבריאה הי' בשביל בנ"י שלמטה. והמלאכים יש להם עלי' ע"י המעש"ט של בנ"י כמ"ש והנה מלאכי אלהים עולים ויורדים בו. וז"ש ג"כ כי כאשר גבהו שמים מארץ כן גבהו דרכי מדרכיכם. פי' הגבהות שלי הוא מדרכיכם. וא"כ בשעה שהאדם הולך לעשות מצוה צריך להתחזק מאד לעשותו בשמחה ולא יסתכל על השפלות שלו. כמ"ש אין מעבירין על המצות. שאין להזכיר העבירות בשעת עשיית המצוה. עשה דוחה ל"ת. ועת לכל חפץ לשוב בתשובה שלימה ולתקן אשר פגם אך לא עתה בשעת עשיית המצוה:
(בפ' נצבים) כי תשמע בקול ד' אלהיך לשמור מצותיו וחקותיו הכתובה בספר התורה הזה כי תשוב אל ד' אלהיך בכל לבבך ובכל נפשך. הנ"ל באריכות לשון הכתוב הזה. דהנה השמירה למדת היסוד ולהסיר כל המחשבות זרות הוא התיקון לחשוב במסירת נפש ושיהי' האדם מוכן לקדוש השם. ובזה יסתלקו כל המחשבות זרות של ישראל. וכמו שמצינו זה בר' עקיבא כבר עלה במחשבה לפני שעליית מחשבתו הי' ע"י שהי' במסירות נפש כל ימיו כמו שאמר כל ימי הייתי מצטער על פסוק זה. וכן בפנחס שמסר נפשו במעשה זמרי נאמר לו הנני נותן לו את בריתי שלום הוא שמירת הברית כנ"ל. וכן בשבת אומרים וינוחו בו כל ישראל מקדשי שמך. כי עיקר הנייחא של שבת הוא לשמירת הברית כמו שמבואר בזוהר חדש שכל שבת הוא תיקון על מכירת יוסף. וזהו שומר שבת מחללו ושומר ידו מעשות כל רע. יד"ו הוא יו"ד שבברית כידוע. בחי' כל הוא סוד יסו"ד כל מקדש שביעי. וזהו מעשות כל רע שלא יפגום ח"ו בחי' הכל לרע חלילה. וזהו ושמרו בנ"י את השבת לעשות את השבת לדורותם דור הוא ג"כ כינוי ליסוד זה זכר"י לדו"ר דו"ר והכל הוא ע"י מקדשי שמך שמוסרים את נפשם על קדוש השם בזה יש להם השבת כנכון וזהו מקדש השבת כנ"ל. והנה כן בק"ש שהוא קבלת עומ"ש ומסירות נפש אומרים בה פרשת ציצית שהיא מרכבה ליסוד כמבו' בסידור האר"י ז"ל כי זה תלוי בזה כנ"ל. וזהו אשר בחרת באברם והוצאתו מאור כשדים ושמת שמו אברהם וכרות עמו הברית. וז"ש כאן כי תשמע בקול ד' לשמור מצותיו כו' פי' תשמע היינו להיות בחי' ק"ש שמע ישראל ומסירות נפש של אחד. בספר התורה הזה. הנה בחי' ס"ת הוא מדת יסוד אבא כמבואר בס' מאורי אור אות סמ"ך. ולזה אמר הכתוב כי תשמע ותרצה לזכות לבחי' יסוד שהוא ספר התורה הזה זה יהי' כי תשוב אל ד' אלהיך בכל לבבך ובכל נפשך אפי' הוא נוטל את נפשך ע"י מסירות נפש תזכה לשמירת הברית מדת היסוד כנ"ל. וכן ע"י מסירות נפש הנה זוכה שכל המצות שעושה הם כתובים בתורה. וזהו כי תשמע בבחי' מסירות נפש של שמע ישראל אם תכוין לשמור כל מצותיו כמו שאומרים אשר קדשנו במצותיו ושורש קדושה היא מסירות נפש אז תזכה שכל מצותיו וחקותיו הוא הכתובה בספר התורה הזה ומסיים הכ' בכל לבבך ובכל נפשך שיהיו כוונתם במסירות נפש בכל נפשך אזי יהיו כולם כתובים בתורה כמ"ש וקרא בו כל ימי חייו ותן חלקנו בתורתך כו': <small>(מכי"ק)</small>
(בפ' התשובה) והי' כי יבאו עליך כו' והשבות אל לבבך וכו' ומסיים כי תשמע בקול ד' אלהיך כו' כי תשוב אל ד' אלהיך בכל לבבך ובכל נפשך. הנה בפ' הזאת נמצא כפולות הדברים בעניני התשובה. בא להורות לנו דרך התשובה הנכונה כי בכל עת שהאדם הולך במדרגה היותר גבוה צריך להוסיף בתשובה על יום אתמול שלא הגיע למעלה זו. וז"פ השיבנו ד' אליך ונשובה. פי' כאשר נתחיל לשוב בתשובה ונשובה עוד בכל פעם יותר. וז"ש שובי שובי השולמית. בכל פעם תשוב בתשובה על התשובה של יום אתמול תשוב היום במדרגה יתירה כנ"ל. וזה ג"כ מצינו אצל המלאכים בפ' וישלח כתיב וישובו המלאכים אל יעקב ויאמרו באנו אל אחיך אל עשו. פי' וישובו לשון תשובה כאשר חזרו אל יעקב מחמת שהיו אצל עשו היו באים מעט בבחי' הגשמיות לפי ערך קדושתו של יעקב. ולזה שפיר ניחא גרסת הטור בתפלה כולם קדושים כולם טהורים. שגם אצל המלאכים שייך לשון טהרה כמבואר בספרים שצריכים טהרה וטבילה בנהר דינור מקול הכרוז ששומעים מכריזים על החוטא אשר פגם. ומכ"ש האדם הרוצה לדבק בקדושה יתירה צריך לשוב על יום העבר שלא הגיע למדריגה זו. וז"פ הפ' כי ביום הזה יכפר עליכם כו' לפני ד' תטהרו. פי' לא מיבעיא שאתם צריכין לשוב מחמת שהוא יום כפרת עוונות. אך גם זאת כאשר תשימו על לבבכם גודל קדושת היום כי נורא הוא מאד ואתם תרצו לגשת לפני ד'. תטהרו אתם צריכים לטהר עצמיכם בתשובה שלימה ביתר שאת כדי שיהי' ביכולת להשיג גודל קדושת היום לעמוד לפני ד'. ולזה ג"כ ניחא בפ' התשובה נכפל כמה פעמים לשון התשובה כי כן הוא באמת אשר בכל פעם שהאדם משיג יותר צריך לשוב על יום האתמול. ולזה מסיים הפ' כי תשמע בקול ד' אלהיך. אם תרצה להשיג עוצם הקדושה שהי' במתן תורה כי תשוב בכל לבבך ובכל נפשך. אתה מוכרח להתאמץ עוד בתשובה ביתר שאת בכל לבבך ובכל נפשך:
(בפ' כי תבוא) והיה כי תבוא אל הארץ וכו' וירשתה וישבת בה ולקחת מראשית כל פרי האדמה כו'. פרש"י מגיד שלא נתחייבו בביכורים עד שכבשו את הארץ וחלקוה. הנ"ל לרמז בזה על ענין התשובה כאשר אמנם כן האדם הרוצה לשוב אל ד' צריך תחלה עזיבה ממעשיו הראשונים ולבטל מכל וכל תאוות הגופניות והארציות ולכבוש אותם להיות לבו ברשותו לשוב אל ד' לבל יהי' כטובל ושרץ בידו חלילה. והנה כן אמרו חכז"ל כי התשובה קדמה לעולם ר"ל כי הבע"ת צריך לעקור א"ע מן העולם כי נוח לו שלא נברא כלל על כל חטאותיו ובזה ישוב אל ד' כבראשונה שקדמה לבריאת עולם כנ"ל. וזה הפי' והי' כי תבוא אל הארץ. והי' לשון שמחה ועיקר השמחה הוא כאשר תבא למעלה זו ותזכה לשוב אל ד' באמת לעלות בסוד עטרת תפארת לעמוסי בטן שהוא בחי' ו"ה קודם לי"ה שהוא בחי' והי'. וזהו כי תבא אל הארץ וירשתה וישבת בה. ר"ל שתכבוש תחתך ותירש כל בחי' הארציות שלך כמ"ש ונכבשה הארץ לפניכם ואחר תשובו כאשר נכבשה הארציות לפניכם אח"כ תשובו בתשובה עלאה. וזהו וישבת בה ר"ל בה' שהוא מ"נ למלכות. אז ואח"כ ולקחת מראשית כל פרי האדמה ראשית הוא המחשבה והרצון הקודמת על ברי"ע בחסד והיחוד בסוד עטרת תפארת כנ"ל. וכמו שהי' כן יהי' לע"ל כמ"ש הן גאלתי אתכם אחרית כראשית. וע"ז רמז רש"י כי לא נתחייבו בביכורים עד שכבשו וחלקו לשון ביכורים הוא בכור הוא המחשבה ר"ל שלא הי' באפשרי להמשיך החסדים העליונים עד בחי' יחוד העליון שהוא בחי' ראשית עד שכבשו וחלקו הארציות אז ולקחת מראשית להמשיך כל השפעות טובות לעולם א"ס: כמו הרה תקריב ללדת תחיל ותזעק בחבליה כו'. יל"ד הול"ל כמו הרה הקרובה ללדת מהו לשון תקריב לשון עתיד. אך הנה אמנם יש לדעת בענין צפיית הישועה והגאולה העתידה ב"ב שהוא ענין מסירות נפש ממש כי כבר אמרו ז"ל בגמ' כי שעה אחת קודם תחיית המתים יקוים כי עפר אתה ואל עפר תשוב כמובא שם אצל ר' אחאי בר יאשיה ובכמה מקומות בדברי רז"ל כי הגוף הזה יתבטל תחלה ואח"כ יתבנה מחדש בבחי' זך ונקי רוחני יותר ממה שהי' עתה. נמצא כי כל עיקר תקות הגאולה בביאת משיחנו וכל מה שאנו מתפללים ובכן תן פחדך וכו'. ותמלוך אתה ד' לבדך. תקע בשופר גדול לחרותנו וגאלנו במהרה וכדומה הכל הוא במסירות נפש כי אין באפשרי להיות זה בלא זה תחלה ואעפ"י שיודעים אנו כי בע"כ נמות תחלה אעפ"כ אנו מתפללים על הגאולה במהרה וזה האות על אהבת בנ"י להקב"ה. אך יתגדל ויתקדש שמי' רבא. והוא דוגמת האשה ההרה שמצפה על עת לדתה ורוצה בהולד אע"פ שיודעת כי בשעה שתכרעה ללדת היא מסוכנת מאד כנודע אעפ"כ מצפה ורוצה בזה להוליד. וזהו שאמר הכתוב כמו הרה תקריב ללדת ר"ל שמצפה מתי יהי' הזמן ללדת אעפ"י שתחיל ותזעק בחבלי' במסירות נפש כן היינו מפניך כנ"ל:
(בשלש עשרה מדות) ה' ה' אל רחום וחנון ארך אפים ורב חסד ואמת. הנה יש לתמוה לכאורה מדת ורב חסד עם ואמת אינם שווים כי בחי' אמת הוא בחי' משפט אמת עפ"י הדין. ומה ענינו לי"ג מדות הרחמים. אך הנה כתיב ונתן לך רחמים ורחמך ואמרו חכז"ל המרחם על הבריות מרחמין עליו מן השמים. דהנה אמנם בכל ענינים צריך אתערותא דלתתא תחלה. לכך הנה אם האדם מרחם על חבירו ומרחמין עליו מן השמים זה הוא בחי' אמת כי כן הוא היושר אבל אם אינו מרחם על חבירו והוא צריך לאותו דבר מה עושה הקב"ה בחסדו הגדול כדי שיהא אתערותא דלתתא הנה שולח בלב האיש הזה לעשות צדקה ורחמנות על חבירו ואח"כ באתערותא דלתתא מעורר רחמים למעלה. וזה הוא בחי' ורב חסד שבחסדיו הרבים מעורר את האדם להמשיך עליו חסד ואמת כי אח"כ מגיע לו עפ"י האמת והיושר כנ"ל:

לערב יום כפור

כל האוכל בתשיעי מעלה עליו הכתוב כאלו התענה תשיעי ועשירי. הנראה לבאר בזה עפ"י מ"ש בגמ' ספרי החיים וספרי המתים פתוחים לפניו. פי' הדבר כי כל המצות ומעש"ט שהאדם עושה ברצון הטוב ובשמחה הוא הנכתב בספר חיים שיש בו חיות ושמחה כמ"ש אשר יעשה אותם האדם וחי בהם כו'. ומה שהאדם עושה ח"ו בעצבות בלי חיות הוא נקרא ספרי המתים כי הוא בלי חיות. ובימי הרצון עשרת ימי התשובה הם המעלים כל המעשים אשר נעשו בכל השנה וגם המצות שנעשו בלי חיות גם המה יש להם עלי' לרצון למעלה ע"י התשובה ולקבל עליו עול מלכות שמים באמת ובאהבה בימים האלה הנזכרים ונעשים. וזהו הפי' ספרי החיים וספרי המתים פתוחים לפניו. כמ"ש בשם הבעש"ט ז"ל אם האדם זוכה להתפלל פעם אחת כראוי יכול להעלות גם כל התפלות הפסולים אשר נשארו למטה זה כמה שנים גם המה יחדו יהיו תמים ויעלו לרצון למעלה. וז"ש קחו עמכם דברים ושובו אל ד'. פי' גם כל הדיבורים מכל השנה שדבר דברים בטילים וכדומה גם הם יתוקנו ע"י התשובה. ולזה יש לומר ג"כ מה שצותה התורה לאכול בתשיעי כדי להעלות גם כל האכילות מכל השנה אשר היו בלתי כוונה הרצוי' רק להנאת הגוף. וז"ש בתפלת י"כ על חטא שחטאנו לפניך במאכל ובמשתה. אין הפי' דוקא אכילת האיסור ח"ו. אך הפי' ג"כ מאכל ומשתה שהי' עבור הנאת הגוף הוא ג"כ פגם ולזה ציוותה התורה לאכול בתשיעי גם אם הוא בבחי' הנאת הגוף והוא תשובת המשקל לתקן כל השנה. וזה כל האוכל בתשיעי מעלה עליו הכתוב כו':
כחוט השני שפתותיך. הנראה לרמז בזה. כי בזמן שהי' בהמ"ק על מכונו היו כל ישראל מסתכלים על החוט השני כמ"ש אם יאדימו כתולע כצמר יהיו. ועתה בעוונותינו הרבים שאין לנו מקדש ולא כהן שיכפר. רק שיח שפתותינו מה שאנו מסדרין העבודה של י"כ שהי' כה"ג עושה בזה ונשלמה פרים שפתינו. וזה ג"כ כחוט השני כמו שחוט השני הי' מורה לסליחה בי"כ. עתה בזמן הגלות הוא שפתינו התפלה במקום העבודה ואם יאדימו כתולע כצמר יהיו:
א"י כחוט השני שפתותיך. לפ"מ שכתבנו בשער התפלה כי קודם התחלת התפלה צריך לעמוד בשפלות רוח אשר האדם יודע מרת נפשו כי הוא כלי מלא בושה וכלימה מחמת כובד העוונות. וכמ"ש הנה נא הואלתי לדבר ואנכי עפר ואפר. אך לאחר שהתחיל להתפלל צריך לעבוד בשמחה וידע כי תפלתו בוקע רקיעים. וז"פ כחוט השני שפתותיך כמו שחוט השני הי' אדום ואח"כ נתלבן כן קודם התחלת התפלה הם כמו חוט השני ואחר התחלת התפלה צריך להתחזק וידמה בנפשו כאלו נתלבנו העוונות ויתפלל בשמחה כמבו' במ"א:
(יומא פ"א) הוא פורש ובוכה והם פורשין ובוכין. הנראה לפרש הוא פורש לשון פרישה וטהרה וקדושה כמ"ש ופרשת גדולת מרדכי. פי' הפרישות וטהרה זה הי' גדולת מרדכי. וז"ש בגמ' פרשו ממנו מקצת סנהדרין. פי' שלמדו ממנו פרישות וטהרה רק מקצת סנהדרין ולא כולם השיגו ללמוד ממנו הפרישות וטהרה. וזהו הפי' הוא פורש ובוכה. מפני כי הכה"ג הוא מובחר האנושי מכל ישראל להיות נכנס לפני ולפנים בעבודת י"כ לכפר על בנ"י וממילא הי' צריך להיות מוכן לזה בכל השנה כולה ולהיות בפרישות וטהרה יתירה. ועתה כאשר היה החיוב עליו שבעת ימים להפרישו מביתו ללשכת פלהדרין. הי' בוכה על זה שלא נתן על לבו מקודם לזה להיות תמיד בהכנה זו כל השנה. והן פורשין ובוכין. כי גם הם נתנו על לבם על שלא התעוררו מקודם להיות בבחי' הארון נושא את נושאיו. כי כאשר התלמידים מתעוררים בקדושה בעבודת הש"י ממילא נוגע הקדושה לרב המנהיג ביתר שאת. וז"ש דוד המלך ע"ה יראיך יראוני. פי' היראים הדבוקים בי יראוני. הביאו לי ג"כ היראה בלבבי כמו שהי' בהארון נושא את נושאיו. כאשר התעוררו הכהנים לנשאו אזי הארון הי' נושא אותם. ולזה הם פורשין ובוכין שלא הי' להם הכנה גדולה על זה בהתעוררת הקדושה. ואז ממילא היו יכולים להרים קרן כה"ג בפרישתם כמו הארון שהי' נושא את נושאיו:
ויאמר ד' סלחתי כדברך ואולם חי אני כו'. פי' האמנם כי באמת הקב"ה הוא טוב וסולח לעם שבי פשע כאשר חוזר בתשובה בוודאי י"כ מכפר. אך לא כל אנפין שווין. כי בוודאי אם היו כל ישראל שבים באמת בכל לבבם במרירות נפש מקירות לבבם עד היכן הגיע הפגם למעלה מצער גלות השכינה אשר היא עמנו בגלות זה קרוב י"ח מאות שנה. וע"י שאנו מוסיפים לחטוא מוסיפין ח"ו מוסרות הגלות וצער השכינה כביכול והוא אסור בזיקים. ואיך יכול האדם לנוח ולשקוט בשומו זאת על לבו. ויתחרט מאד על מעשיו אשר לא טובים המה. וכאשר היו בנ"י מתעוררים בתשובה שלימה כזו באמת בוודאי הי' הישועה וקירוב הגאולה כמ"ש צור ישראל קומה בעזרת ישראל פי' שהקומ"ה שלימה להוציא את השכינה מהגלות הוא תלוי בעזרת ישראל פי' אם יהיו ב"י עוזרים לזה בתשובה שלימה. וז"פ ויאמר ד' סלחתי כדברך. פי' כדבריו של האדם ובאותו בחי' כאשר הוא מתחרט ועושה תשובה כן הוא ג"כ הסליחה. אם עושה תשובה מקירות לבו כראוי ונכון אזי הסליחה הוא ג"כ בשלימות ונמחק העון לגמרי ונהפוך הכל לטובה ולרחמים וחסדים אמן:
יחל ישראל אל ד'. ביאור תפלה זו. דהנה כל מגמתינו בכל התפלות ובקשות בגלות המר הזה הוא שהשכינה הקדושה שהיא עמנו בעוה"ר תוושע במהרה ואז ממילא גם אנחנו נוושע תשועת עולמים בגאולה שלימה. כי הנה ביד הש"י הם כל הטובות והישועות וכל החסדים אמנם כל זמן שהשכינה היא בגלות החסדים אינם יכולים להתפשט עלינו. וז"פ יחל ישראל אל ד'. היינו שאנו בנ"י אינם צריכין רק ליחל ולצפות על ישועת הש"י וממילא נוושע בכל הטוב. כי עם ד' החסד והרבה עמו פדות. ועי"ז והוא יפדה את ישראל מכל עוונותיו. וזה ג"כ הפי' בגמ' ששואלים לאדם צפית לישועה היינו ישועת ד' שכל ימי האדם אשר חי על פני האדמה צריך לצפות וליחל על ישועת ד' כנ"ל. וז"פ יהי כבוד ד' לעולם וכו' היינו כאשר יתגדל ויתקדש שמו בעולם. אז ישמח ד' במעשיו. ומסיים והוא רחום יכפר עון וכו':
כי עמך הסליחה למען תורא. הנה ידוע שכל נשמות ישראל הם חלק אלקי ממעל וצריך האדם להיות דבוק בשרשו העליון כענף באילן. אמנם כאשר האדם אינו הולך בדרך הישר אזי העוונות עושים מסך המבדיל. וז"פ כי עמך הסליחה. היינו שמתפללים להש"י שיסלח לעוונותינו כדי שנוכל להיות עמך בדביקות שלא יהי' חלילה שום מסך המבדיל בינינו לבין הש"י. וז"פ אלה המצות אשר יעשה אותם האדם וחי בהם כו' היינו שיעשה המצות ומעש"ט כדי להיות דבוק בשרשו בחיות העליון בלי שום מסך המבדיל כנ"ל:

יום כיפור

כל נדרי כו'. נדרנא לא נדרי ואסרנא לא אסרי ושבועתנא לא שבועות. הנ"ל בענין התפלה זו ביום האדיר והקדוש הזה אשר קודם לכל התפלות בזה היום אנו מתחילים תפלת כל נדרי. אך הנה ידוע כי מיום שחרב הבהמ"ק וגלינו מארצנו השכינה הקדושה ג"כ עמנו בגלות וז"ש והוא אסור בזיקים לרמז על השכינה הקדושה. ותכלית כל כוונתינו בתפלותינו צריך לשום לב על השכינה שתוושע במהרה וממילא גם אנחנו נוושע בכל הטוב. ע"כ קודם התחלת כל התפלות היום הקדוש והאדיר הזה אנו מתחילין כל נדרי וכו' ואסרנא לא אסרי. היינו שהשכינה תחזור במהרה למקומה ולא יהי' מסך המבדיל ע"י עוונותינו ולא תהא עוד במאסר עמנו. ושבועתנא לא שבועות. ע"ד דאיתא בגמרא נשבע הקב"ה שלא יבא לירושלים שלמעלה עד שתבנה ירושלים שלמטה. והנה אנחנו עם קדושו כשאנו רואים שבעוונותינו הרבים נמשך כל כך זמן רב והשכינה הקדושה עמנו בגלות. אנו מתפללים שהשכינה הקדושה מהרה תשוב למקומה ולא תהא במאסר עוד. ואף שמחמת עוונותינו הרבים עוד אין אנו מוכנים לגאולה השלימה עכ"פ למה תהא היא עמנו בגלות. ואף שנשבע הש"י שלא יבא לירושלים שלמעלה עד שיבנה ירושלים שלמטה הנה אנו מתירים השבועה זו. ואומרים ושבועתנא לא שבועו'. היינו השבועה שהוא עבורנו כנ"ל לא שבועות:
כי ביום הזה יכפר עליכם לטהר אתכם מכל חטאתיכם לפני ד' תטהרו. הנ"ל לפי מ"ש בגמ' עצומו של יום מכפר. הוא להיות כי הקב"ה חפץ כיום בדביקות של ישראל שיתעלו היום למעלה מבחי' המלאכים להיות ראוים לעמוד בהיכל המלך לכך הנה בע"כ אי אפשר זה בלתי היות ישראל מטוהרים מכל שמץ ודופי ח"ו כמ"ש כי עוונותיכם היו מבדילים כו' ע"כ הנה עוצם וכוחו של יום הזה גורם שימחול ויסלח הקב"ה לכל עוונם ולא יראה בהם ערוות דבר כדי שיהיו ראוים לעמוד לפני המלך בדביקות הנעלה ההוא. וכמו שמבואר זה בזוהר הקדוש ר' יהודה אמר זכאין אינון ישראל דקוב"ה אתרעי בהו ובעא לדכאה להו דלא ישתכח בהו חובא בגין דיהון בני היכליה וידורון בהיכלי' ע"ש. והנה זהו שאומרים מחול לעונותינו ביום צום הכפורים הזה כו' כאמור אנכי אנכי הוא מוחה פשעיך למעני. פי' למעני כדי שיוכלו להתעלות אל דביקות העליון לכך אנכי הוא מוחה פשעיך כו'. ונאמר מחיתי כעב פשעיך שובה אלי כי גאלתיך כנ"ל. ונאמר כי ביום הזה יכפר עליכם לטהר אתכם מכל חטאתיכם לפני ד' פי' כי בע"כ מוצרך לכם לעמוד לפני ד' בהיכל המלך לכך תטהרו. וז"ש אשריכם ישראל לפני מי אתם מטהרים ומי מטהר אתכם בחי' מי עולם הבינה הוא מטהר אתכם תבא אמו ותקנח וכו'. וכן פי' בכוונות כי ביום הזה ע"י אימא יכפר עליכם לטהר אתכם וכו'. וזה שמסיים המסכתא של יומא במאמר הזה של ר"ע אשריכם ישראל לפני מי אתם מטהרים ומי מטהר אתכם כי באמת זהו סדר עבודת היום הזה בבחי' אימא והיא המטהרת את ישראל לפני ד' להעלותם מעלה מעלה כנ"ל. וז"ש סלח נא לעון העם הזה כו' כאשר נשאת לעם הזה. פי' כיום הזה ביום כפורים נשאת לעם הזה מעלה מעלה. לכך ויאמר ד' סלחתי כדברך כי באמת כדברך כן הוא בעבור זה אסלח לך כנ"ל. וז"ש תענו את נפשותיכם תענ"ו אותיות עונ"ת הוא היחוד של נפשות ישראל עם קוב"ה כביכול וכן ועניתם את נפשותיכם ג"כ כנ"ל שיהי' היחוד גם לנפשות בנ"י וז"ש בפ' אמור כי יום כפורים הוא לכפר עליכם לפני ד' אלהיכם. לכאורה סיום הכתוב לפני ד' אלהיכם הוא מיותר אך הוא כנ"ל כי צריך לכפר עליכם כדי שתתעלו לפני ד' אלהיכם וזה ועניתם ר"ת עונ"ת יסו"ד מלכו"ת. וזהו יהי כבוד ד' לעולם כו' ישמח ד' במעשיו הם בנ"י וירצה להתיחד עמהם לכן בע"כ והוא רחום יכפר עון כדי שיוכלו להתעלות לדביקות כנ"ל:
א"י אמר ר' עקיבא אשריכם ישראל לפני מי אתם מטהרים ומי מטהר אתכם אביכם שבשמים. ואומר מקוה ישראל ד' מה מקוה מטהר את הטמאים אף הקב"ה מטהר את ישראל. לכאורה יש לדקדק דמייתי ואומר מה ראי' על הקודם. אך הנראה שר"ע אומר דבר חדש במעלת י"כ כמ"ש לפני ד' תטהרו כי גודל קדושת היום עולה למעלה מעולם הבינה. וז"ש לפני מי. מי עולה חמשים נ' שערי בינה הוא עולם התשובה וז"ש אם עונות תשמר י"ה אדני מ"י יעמוד. וזהו לפני מי למעלה מעולם הבינה הוא עולם הכתר. לכן ביום הכפורים אומרים קדושת כת"ר בכל התפלות רומז לכתר אשר מתגלה בי"כ. וזהו לפני ד' תטהר"ו עולה בגימ' כת"ר. וע"ז מביא הפ' ואומר מקוה ישראל כו' מה מקוה מטהר כו' ידוע ענין הזאת שלישי ושביעי בטמא מת היא המטהרת מבחוץ והוא הכנה שיהי' לו טהרה במקוה אחר ההזאה. כי אחר ההזאה הוא נכנס במקוה והטהרה מקפת אותו כולו. וזהו מקוה ישראל ד' מה המקוה מטהר אף הקב"ה מטהר את ישראל. כביכול מכנים אותם בתוכו כדי לטהרם. כמ"ש בקריעת ים סוף שנאמר לגוזר י"ם לגזרים כי לעולם חסדו. והעביר ישראל בתוכו כל"ח. שהוא כפילת הדברים. אך זה הוא נס חדש שהעביר ישראל בתוכו כביכול הכניס אותם בתוכו בפנימיות במקום שאין בו מגע נכרי לבל יהי' עליהם שום קטרוג וזהו הענין הוא ג"כ ביו"כ כנ"ל:
וכפר את מקדש הקודש ואת אוהל מועד ואת המזבח יכפר ועל הכהנים ועל כל עם הקהל יכפר. הפי' שאל יאמר הכה"ג בעצמו כי הוא אך המכפר על כולם. לכך אמר הכתוב וכפר את מקדש הקודש וכו' ועל כל פי' על כל הדברים האלה עם הקהל יכפר כי עיקר הכפרה תלוי בעם הקהל אף בני עממיא דעבדין עובדא דאהרן הם העובדים עבודת היום של אהרן כי הצדיקים הם העיקר והם המכפרים על כלל ישראל:
בזאת יבא אהרן אל הקודש וכו'. צריך להתבונן בזה מה שבכל הפרשה זו של יו"כ נזכר דוקא שמו של אהרן כמ"ש בזאת יבא אהרן ובא אהרן וכו'. הלא היו כמה כהנים גדולים שלא הי' שמם אהרן. גם מה שעבודת י"כ הי' צריך להיות דוקא ע"י הכה"ג בעצמו משא"כ בכל השנה. אך יען כי לגודל קדושת היום הזה הי' צריך להיות העבודה ע"י מבחר האנושי הוא הכה"ג אשר הי' לו הכנה ופרישה יתירה בכל השנה כאשר נפשו יודעת כי הוא יכנס לפני ולפנים לכפר בעבודתו על כלל ישראל. ומחמת גודל הפרישות והטהרה הי' ביכולתו לעורר כוחו וזכותו של אהרן הכה"ג הראשון עד אשר אהרן בעצמו הי' נכנס עמו בשעת העבודה ולזה נזכר בכל הפרשה שמו של אהרן. וזהו ג"כ שאמרו חכז"ל בלשונם בגמ' שכל עבודות אינם כשירות אלא בו. והקשו בתו' הלא השחיטה היתה כשרה בזר. ולפי הנ"ל ניחא דה"פ שכל עבודות י"כ אינם כשירות רק ע"י אהרן בעצמו כי הוא הי' המסייע לכל כה"ג בעבודת היום כאלו הוא הי' חי. ובזה יבואר מאמר הגמ' (מנחות דף ק"ט) אצל שמעון הצדיק שהי' משמש בכהונה גדולה פ' שנה. אמר להם כל יום הכפורים נזדמן לי זקן אחד לבוש לבנים וכו' ונכנס ויצא עמי וכו' תוס' ד"ה נזדמן לי זקן אחד כו' בירושלמי פריך והכתיב וכל אדם לא יהי' באוהל מועד וכו'. גם צריך להבין הלא הכה"ג בעצמו הוא ג"כ אדם. ולפי המבואר ניחא שפיר שאותו זקן הי' אהרן והוא גם בחייו לא הי' נכנס בגדר אדם רק בהתפשטות הגשמיות. וכן כל כה"ג הנכנס להעבודה מחמת התעוררת כוחו של אהרן הי' בא למדריגה זו לכנוס בבחי' זו. וז"פ והכהן המשיח תחתיו מבניו שיהי' בכוחו לעורר מדתו של אהרן. וז"ש זקן אהרן שיורד על פי מדותיו. ע"י מדתו של אהרן נשאר הכח אל כל כה"ג הנכנס לעבודה להיות נכנס עמו. וז"פ המשנה מסרוהו זקני ב"ד לזקני כהונה. פי' עולם הזקנה כיל"ח כמ"ש באברהם אבינו ואברהם זקן כו' ואברהם ושרה זקנים באים בימים חדל להיות לשרה אורח כנשים. פי' כי גם היא היתה בבחי' דכר ומשפיע מבחי' זקן לכן לא היו מולידים כמבואר במ"א. זקן אהרן שיורד על פי מדותיו כאשר נודע לי"ח כי בחי' זקן הוא מי"ג מדות שהתורה נדרשת בהן הם בחי' י"ג מכילין דרחמי וצריך להמשיכם לעולם הזה ע"י הצי"ע שיש בו המדות הללו רחום וחנון נוצר חסד וכדומה. וז"ש ר' ישמעאל שהתורה נדרשת בהן שהמדות הללו עוברות על ידו לעורר רחמים העליונים כנ"ל. וז"ש והיו הדברים האלה כו' על לבבך אז הי"ג מדות נדרשות ובאים על ידו. ואם לאו הוא רק תורה שבע"פ משפה ולחוץ ואינו מעורר המדות הללו. וז"פ זקן אהרן שיורד על פי מדותיו שבו היו המדות הללו לכן בידו לעורר הרחמים והחסדים של י"ג מדות כנ"ל:
והכהנים והעם העומדים בעזרה כשהיו שומעי' את השם הנכבד והנורא מפורש יוצא כו' היו כורעים ומשתחוים כו'. והקשה בתוי"ט שם הלא בכל יום היו מזכירים את השם המפורש בבהמ"ק ומהו הי' הרבותא ביו"כ ע"ש. אך הנ"ל עפ"י האר"י ז"ל שביו"כ הי' השם המפורש יוצא מעצמו מפי הכה"ג בגודל קדושתו של הכה"ג מה שלא הי' כזה בכל השנה. הנה לכך היו כורעים ומשתחוים וכו' ואומרים ברוך שם כבוד מלכותו לעולם ועד. שהיו מהללים ומשתחוים על שם כבוד מלכותו ואלקותו ית"ש שנמשך לעולם הזה ע"י איש צדיק כזה שהוא הכה"ג בקדושה וטהרה וכמ"ש אלהינו ואלהי אבותינו אלהי אברהם אלהי יצחק ואלהי יעקב. שכל אחד מהאבות המשיך בחי' אלקות שלו בעולם הזה להתגלות כבוד מלכותו ית"ש בעולם:
(יומא פ"ד) טרף בקלפי והעלה שני גורלות. פרש"י טרף חטף ולקח פתאום בחטיפה. יש להבין ענין החטיפה למה היתה ומה זה לשון טרף ששנה במשנה כי לא דבר ריק הוא. אכן הנה עוד יש להעיר במשנה לקמן בסדר העבודה כאשר אמרו לו לכ"ג הגיע השעיר למדבר אח"כ מיד בא לו לקרות כדאי' התם. ויש להבין למה המתינו מלקרות בתורה עד שהגיע השעיר למדבר הלא ת"ת דרבים יקר מאד אפי' שעה אחת ומה גם ביום הקדוש הזה. אמנם הנה כבר נודע בספרים כי עיקר העבודה אחרי קלקול אדה"ר הוא להעלות הני"ק מתוך הקליפות אשר התיקון הוא למעלה וצורך הגאולה העתידה ב"ב. והנה לכך ביום המקודש הזה זה ג"כ כוונתינו. וע"כ כאשר נטהרו בנ"י מכל עוונותם ונשא השעיר עליו כל עוונותם אל ארץ גזירה היא הסט"א הנה אח"כ עי"כ יצאו מהם כל הני"ק ושבו ודבקו בבנ"י ובצאת הני"ק מתוך הקליפות הנה נתחדש להם עבורם התורה ולזה כאשר הגיע השעיר למדבר למקום הסט"א הנה אז בא הכה"ג לקרות וכל ישראל עמו ובירך נותן התורה לפני' ולאחרי' כמובא ברמב"ם. ולשון נותן הוא הוה שעתה עבור ניה"ק נותן התורה חדשה עליהם שהם עדיין לא שמעו כל התורה בהיותם שבוים ביד הסט"א ועיקר חיותם ועלייתם תהי' ע"י עסק התורה הזאת וכמו שאמר הכתוב וזרח משעיר למו הופיע מהר פארן. הפי' שהקב"ה זרח ניה"ק של שעיר למו לישראל לקבלת התורה וכן הופיע וקרא לני"ק של הר פארן לקבלת התורה. וזהו הי' הענין ברכת התורה של כה"ג וכל בנ"י ביום הכפורים הזה כיל"ח. וזהו הי' הכוונה ג"כ מתחלה במשנה. טרף בקלפי לשון טר"ף רמז על העלאת הני"ק שהוא בגימט' רפ"ח קלפ"י היא קליפ"ה חסר ה'. הרמז ע"י העבודה ותיקון הלזה העלה הטרף מתוך הקליפה וחסר מהם ה"א ולא נשאר בהם כ"א אותיות קלפ"י. וז"ש וקלפי של עץ היתה. ר"ל הרמז על תיקון עץ הדעת כנודע. וזהו שקראו לשון של זהורית. רמז כמ"ש ורוממנו מכל לשון שהיא העלאת ניה"ק. וזהו של זהורית שאח"כ היו הני"ק מזהירים כזוהר הרקיע בתוך בני ישראל והבן:
<b>ענין תפלת נעילה</b>
הנראה לרמז בזה גודל קדושת היום הזה ע"י תפלות בנ"י והרהורי תשובה המתנוצצים ע"י נשברי לב מבנ"י העומדים כל היום בתפלה ובקשה הנה הם מעוררים למעלה חסדים רבים והשפעות טובות אין לשער ואין להעריך. אך מאשר שיש לחוש פן יבוזו זרים יגיענו הבאים לטרוף השפע מכח שיעבוד' דר"נ שמגיע להם חיותם מכח המעשים לא טובים של בנ"י מבקשים תפקידם. וז"ש יעקב חיה רעה אכלתהו טרוף טורף יוסף פי' יוסף הוא המשפיע כמ"ש יוסף הוא המשביר. אך יעקב הי' חושש שירד השפע ח"ו לחיצוני' וזה חיה רעה אכלתהו. שהיא תאכל השפע. טרוף טורף יוסף. טרף עולה רפ"ח עם הכולל עולה טרף. לכן תיקנו הקדמוני' תפלת נעילה ביום הזה. נעילה עולה נעל י"ה פי' כי השפע שיורד ע"י יחוד י"ה תהי' בחי' נעילה והסגר מן החיצוני' כמו חותם בתוך חותם לבל יהי' בו מגע נכרי. וז"ש וחתום לחיים טובים כל בני בריתך ע"י הצדיקים שומרי הברית הוא בחי' חותם בתוך חותם ולא ישלטו בם זרים ותרד השפע לזרע ישראל לבדו בשפע ברכה וחיים עד עולם אמן:
תפלת נעילה היא גמר החתימה. והכל הולך אחר החיתום לכן אז נפתחים שערי רחמים. וזה הרמז אצל אברהם אבינו ע"ה דכתי' ואברכך ואגדלה שמך והי' ברכה. ופרש"י ואברכך זהו שאומרים אלהי אברהם. ואגדלה שמך זהו שאומרים אלהי יצחק. והי' ברכה כו' יכול יהיו חותמין בכולם ת"ל והי' ברכה בך חותמין ולא בהם. הנ"ל לפי הידוע כי ר"ה הוא נגד מדתו של יצחק כמ"ש פחד יצחק ולכן הוא יום הדין נורא. חג הסוכות הוא נגד מדתו של יעקב כמ"ש ויעקב נסע סכותה ותפלת נעילה היא כנגד מדתו של אברהם אבינו ע"ה מדת החסד וז"פ בך חותמין ולא בהם שגמר החתימה בי"כ הוא במדתו של אאע"ה מדת החסד. וזה ענין הכתוב ויאמר ד' אל אברם לך לך מארצך וכו' לפי הידוע כי העולם חסד יבנה אלה תולדות השמים והארץ בהבראם אותיות באברה"ם וז"פ תתן אמת ליעקב חסד לאברהם כי נשמתו של יעקב היא מדת האמת ובאה לעולם ע"י התעוררת דלתתא ומכוחו של אברהם כמ"ש ויבקע עצי העולה בשעת העקידה הי' מסתכל על נשמתו של יעקב ויבקע יש בו אותיות יעקב והוא חתום במדת אמת כי הי' הראוי ונכון לבא בעולם ע"י התעוררת אאע"ה אבל נשמתו של אאע"ה לא הי' ע"י התעוררת לתתא כי תרח אביו לא הי' כונתו לזה למשוך נשמה כזו בעולם רק בא בחסד עליון ברצון יוצר הכל להעמיד תבל בחסד רעווא דרעווין עולם חסד יבנה במדתו של א"א כנ"ל וז"פ הפ' ויאמר ד' אל אברהם לך לך. לא שהי' מדבר עם הגוף של אאע"ה רק הפי' שהי' מדבר אל המדה של אברהם מדת החסד לך לך מארצך פי' כי בעולמות העליונים אינם צריכין למדה זו כלל רק צריך להשפיע מדת החסד לעולם הזה עולם השפל לכן קרא שמו אברהם והוסיף לו אות ה' כי עולם הזה נברא בה' כדי שיהי' קיום לעולם הזה ע"י מדת החסד וזהו והי' ברכה שיהי' הברכה גם בעולם הזה שנברא בה' וז"פ ואברהם עודנו עומד לפני ד' פי' שמדתו עודנו עומד לפני ד' להחזיק ולהעמיד את העולם במדת החסד. וזהו הרמז בדברי רש"י ז"ל בך חותמין וכו' שתפילת נעילה היא החותם ע"י התעוררת מדת החסד של אאע"ה להשפיע רחמים וחסדים ויוגמר החתימה לטובה לכלל ישראל אמן:
א"י בך חותמין פי' שיתעורר מדת החסד בעולם שיהי' כל בנ"י בשמירת אות ברית קודש שהוא החותם וז"פ וחתום לחיים טובים כל בני בריתך שיהיו כלם שומרי ברית קודש. ואברהם עודנו עומד לפני ד' יבואר עפ"י מה דכתיב ויתנצלו בנ"י את עדים מהר חורב עדים הוא אותיות ע"ד י"ם ע"ד הוא ק"ש י"ם הוא יסוד מלכות [חסר הסיו']: וחתום לחיים טובים כל בני בריתך. יבואר עפ"י הידוע כי השומר הברית נקרא חי גם נקרא טוב כמ"ש ותרא אותו כי טוב הוא. האו"ת הוא טוב בשמירה מעולה וזהו וחתום לחיים טובים מדת יסו"ד מלכו"ת הרמוז בתיבת לחיים ח"י יסו"ד מלכות טובים כי השמירת ברית הוא נקרא טוב. כל בני בריתך הם השומרים ברית קודש וגם מלת טובים הם אותיות טו"ב יסוד מלכות:
שימני כחותם על לבך כחותם על זרועך. הרמז על יום כפור בשעת נעילה הוא החותם שיהיו ההשפעות הטובות יורדים רק לבני ישראל שלא יהא בהם שום מגע נכרי וזהו בחי' חותם בתוך חותם. וזהו כחותם על זרועך ע"י אור זרוע לצדיק שיהי' השפע כחותם בתוך חותם ע"י הצי"ע שלא ישלטו בם זרים רק לבני ישראל תרד השפע מן השמים לטובה:
(במס' ברכות דף ז) תניא אמר ר' ישמעאל בן אלישע פעם אחת נכנסתי להקטיר קטורת לפני ולפנים כו' ואמר לי ישמעאל בני ברכני אמרתי לו יה"ר שיכבשו רחמיך את כעסך מעלינו ויגולו רחמיך על מדותיך וכו' ונענע לי בראשו כו'. וקמ"ל אל תהי ברכת הדיוט קלה בעיניך. הנראה לפרש עפ"י הידוע מחטא של נדב ואביהוא בקרבתם לפני ד' וימותו. פי' הדבר שהיו נכנסים בבחי' היותר גבוה שהי' כל מגמתם עבור כבודו ית"ש ולא היו משגיחים כלל לטובת כלל ישראל. וזהו בקרבתם לפני ד' וכו'. והבן. ולזה הכה"ג בי"כ כשהי' נכנס לפני ולפנים הי' מתפלל תפלה קצרה בצאתו מבית קדשי קדשים עבור צרכי בנ"י ועל הפרנסה. ולזה נדב ואביהוא שנכנסו במדרגה היותר גבוה ולא השגיחו לטובת כלל ישראל ולא היו בבחי' מין האנושי לכן וימותו שלא הי' להם עוד חיות בעולם הזה לכן ר"י בן אלישע שהי' מברך הש"י בטובת כלל ישראל על זה נענע לו בראשו כי הש"י חפץ חסד הוא להטיב עם ברואיו ושפיר מסיים הגמרא קמ"ל אל תהי ברכת הדיוט קלה בעיניך כי הברכות הללו צרכי הדיוט הם גם הם חשובים בעיני הש"י כי הוא רוצה בטובת בנ"י להשפיע להם טובות וחסדים. אך לזה צריך להיות הכה"ג במסירות נפש עבור כלל ישראל כמ"ש באהרן ונשא אהרן את משפט בנ"י על לבו וכו' שהי' מקבל עליו מסירות נפש עבור כלל ישראל ומסיים הפ' ונשמע קולו בבאו אל הקודש לפני ד' ובצאתו ולא ימות ולא יאונה לצדיק רע כלל מחמת המסירות נפש הלזה. כלל הדבר הקב"ה רוצה בטובת בנ"י והוא תפארתו וז"ש בבהמ"ז הרחמן הוא ישתבח לדור דורים ויתפאר בנו כו' הרחמן הוא יפרנסנו בכבוד כי זהו ההידור ותפארת להש"י כשבני ישראל יש להם פרנסה בכבוד ועוסקים בתורה מתוך הרחבה:
במס' יבמות דף לז ע"ב) רב איקלע לדרדשיר מכריז ואמר מאן הוי ליומא. הדבר זה אינו מובן כפשוטו על צדיק קדוש כמו רב יעשה דבר זר כזו לקדש בכל יום אשה. אך הנראה לרמז על גודל מעלת בנ"י אשר ע"י התו"מ שעושים בכל יום עושים יחודים קדושים בעולמות העליונים. מא"ן אותיות אמ"ן עולה צ"א הוא יחוד הוי' אדנ"י כידוע לי"ח. וז"ש רב מאן הוה ליומא. פי' בכל יום עושה היחוד חדש ביתר שאת במעלה גדולה כי בכל יום הי' הולך וגדול מאד לעשות יחודים בעולמות העליונים. וז"ש במגלה בכל יום ויום מרדכי מתהלך לפני חצר בית הנשים. לדעת את שלום אסתר. מרמז ג"כ על קדושתו שהי' הולך בכל יום במעלה יתירה לעשות יחודים גדולים. כידוע לי"ח כי ספירת מלכות מקבלת מבחי' יסוד. וזהו נקרא חצר בית הנשים לדעת את שלום אסתר היא השכינה הקדושה. כי זהו עיקר פעולת עשיית המצות להיות בבחי' זכרות והשפעה להביא לרחם הקדושה ועי"ז מביאים לזה העולם נשמות קדושות בבחי' עיבור כמ"ש ויתעבר ד' בי למענכם. וזהו ענין רחם ארחמנו נאום ד'. שיבואו לידי רחם הקדושה להוציא נשמות קדושות. וז"ש מחי' מתים ברחמים רבים כנ"ל. ודבר זה גורם הגאולה. והצדיק ביחודים בכל יום מחדש בקדושתו וז"ש הלל שהולך לגמול חסד עם אכסניא שלו. כי בכל יום הי' כמו אכסניא חדשה היחוד שלו וז"ש רב מאן הוה ליומא. פי' שעשה היחוד הוי' אדנ"י בכל יום מחדש עולה אמ"ן. ועי"ז הביא השפעות חדשות ע"י היחוד יסו"מ כמו קדושי אשה כידוע לי"ח. וזהו כל ענין מעשינו בימים האדירים האלו. בר"ה וי"כ ותקיעת שופר לעשות יחודים בעולמות העליונים ועי"ז מביאים נשמות חדשות בבחי' עיבור לקרב הגאולה כאשר יכלו נשמות שבגוף. וז"ש בשם הרב הקדוש מוהר"מ ז"ל מאפטא הפי' ונתנה תוקף כו' כמה יעברון וכמה יבראון. כמה יתעברו בשנה זו ויפקדו בזש"ק שירדו נשמות חדשות כדי שיתגדל שם כבוד מלכותו. וכמה יבראון שיהיו בריאים בשלימות כדי לעשות רצונו ית"ש. וז"ש למעבד נשמתין ורוחין חדתין. הפי' בב' אופנים להמשיך נשמתין ורוחין חדתין וגם הנשמו' שכבר באו לעולם יעשו רצון הבורא ב"ה:
(מלכים א' ח' ל') ושמעת אל תחנת עבדך ועמך ישראל אשר יתפללו אל המקו' הזה ואתה תשמע אל מקום שבתך כו' ושמעת וסלחת. הרמז בזה כי האדם צריך להיות מגמתו ועיקר תפלתו על הגאולה ועל בניו בית המקדש על מכונו ואחר כך יכול להתפלל על סליחת עוונות. וזה פרשתי והתפללו אל המקום הזה זה בנין בית המקדש. ועל ידי זה ואתה תשמע וכו' ושמעת וסלחת. כי עי"ז סליחת העוונות:
(בפ' וילך) כי ידעתי את יצרו אשר הוא עושה היום טרם אביאנו אל הארץ. להבין מהו הלשון יצרו אשר הוא עושה היום ואיך שייך זה לביאת הארץ. אמנם נודע הוא כי כוונת הבריאה מתחילה הי' להיות האדם עובד ד' כל הימים להלחם עם היצה"ר להפכו מרע לטוב וזה ענין התיקון של עולם הזה כידוע להמתיק הדינין בשרשם וזה הוא התיקון של פגם עץ הדעת ולכך הצדיק העובד ד' מנצח את יצרו ועושה אותו מרע טוב ובע"כ יענה אמן הנה בזה עושה אותו היום יצרו לסייע לעסק המצות. ובזה יקיים בכל לבבך בשני יצריך כי גם היצה"ר נעשה מסייע להעבדות ואז עובד ד' בחשקות יתירה כמו שנראה החשק והתאווה שהיצה"ר מביא לאדם בתאוות העולם הזה הנה בתאווה עצמה כזו יתאווה הצדיק לעבדות הש"י ובאמת גם עיקר היצה"ר לכבוד הש"י להיות גובר עליו ומנצחו כמ"ש ס"ת יצ"ר יו"ד צד"י רי"ש הוא שם שד"י כי הסוף הוא לש"ש. אך לעתיד הוא אחר כל השלימות התיקון יתבטל היצה"ר כי לא יצטרך עוד. וזה כי ידעתי את יצרו אשר הוא עושה היום בטרם אביאנו ר"ל עושה אותו ברי' חדשה להיות יצרו לדבר מצוה בטרם אביאנו אל הארץ ר"ל בטרם ביאת הגאולה הוא פועל ישועות בקרב הארץ וכל טוב אמן:

סוכות

חג הסוכות תעשה לך שבעת ימים באספך מגרנך ומיקבך. הנה יש להעיר ולשום לב על ענין החג הקדוש הזה למה תלה הכתוב עשיית החג באסיפת התבואה מהשדה וקראו חג האסיף. ובכל מקום הזכירו הכתוב באספך את מעשיך מן השדה וכדומה בלשון הזה. ומה ענין קדושת החג אל אסיפת תבואה או היין והשמן. ורש"י ז"ל פי' באספך בזמן האסיף שאתה מכניס לבית פירות הקיץ והכתוב אומר מגרנך ומיקבך וכ"ז. אין לו ביאור. אכן הנ"ל לבאר דהנה אמרו חכז"ל בר"ה כל באי עולם עוברים לפניו כבני מרון שנאמר היוצר יחד לבם המבין אל כל מעשיהם ובגמ' שם אמר רבה בר בר חנא אר"י וכולם נסקרין בסקירה אחת. ויש להבין ג"כ דברי הגמ' בזה מה כוונתם בזה שאמרו נסקרין בסקירה אחת שזה אינו בלשון המשנה. אמנם הנה מבואר בספרים הקדושים כי החודש השביעי הזה הוא מסוגל להעלאת ניה"ק כאשר כן הוא מבואר ג"כ בכ"מ אצל כוונת השופר והוא הרמז תקע בשופר גדול לחרותנו ושא נ"ס לקבץ גליותינו נ"ס ר"ת סומ"ך נופלי"ם הוא העלאת ניה"ק שנפלו. והנה כן עד"ז סובב כל עניני המצות של החודש הזה על העלאת ניה"ק ולהשיבם למקומם שזהו יסוד ותיקון הגאולה וחג הסוכות הוא גמר התיקון לפרום עליהם סוכת שלם כמו שנתבאר. והנה זהו שאמרו חכז"ל בר"ה כל באי עולם עוברים לפניו. באי עולם הם הני"ק שנתפזרו עוברים לפניו בהתיקון. וזה עוברים לפניו בסוד העיבור לנוקבא. וז"ש היוצר יחד לבם המבין אל כל מעשיהם. כי זהו מבחי' המבין עולם הבינ"ה. וזהו כולם נסקרי"ן ר"ת נ"ס קר"י נ'. נ"ס הוא סומך נופלים. קר"י הם הני"ק. נ' הוא עולם הבינה והם כולם נתעלים שם בסקירה אחת היא יונתי תמתי וזהו יחד לבם המבין לבם גימ' ע"ב גימ' של נדח"י. ומהיחוד לב"ם המבי"ן נתקן הכל. וזהו בסקירה אחת ר"ת בס"ה קר"י ס"ה גימט' של אדנ"י וזהו אחת היא לאמה כי קר"י ניה"ק באים ליסוד נוקבא כמ"ש ובאו האובדים בארץ אשור והנדחים בארץ מצרים והשתחוו לד' בהר הקודש בירושלים. נוקבא כיל"ח. וזהו מקדש ישראל ויום הזכרון הזכרון גימ' רפ"ח שהוא העלאת רפ"ח ניה"ק עי"כ הקב"ה מלך על כל הארץ ובזה מקדש ישראל ע"י העלותם הני"ק האלו והוא יום הזכרון ויכתב בספר זכרון לפניו ליראי ד' ולחושבי שמו כנ"ל. וזהו אח"כ ברכת השופרות או"א תקע בשופר גדול לחרותנו ושא נ"ס לקבץ גליותינו וקרב פזורינו מבין הגוים ונפוצותינו כנ"ס והביאנו לציון עירך הוא יסו"נ כנ"ל. וזהו ענין ברכת השנים ברך עלינו את השנה הזאת ואת כל מיני תבואתה לטובה שיש להבין מה הפי' השנה הזאת. מהו ענין שנה לעצמה אחרי שאמר להלן ואת כל מיני תבואתה לטובה ותן ברכה הלא הכל בכלל ומה ענין שנה שהתחיל בברכה. אמנם הנה כבר מבואר בהאר"י ז"ל סוד ענין עליית התבואות והצמחים מן הארץ שהוא סוד עליית ניה"ק שצומחים ועולים וצריך להתפלל על הני"ק שיעלו ויצמחו כגן רטוב ויגיעו לידי האדם האוכלם לתקנם כנודע. וזהו ברך עלינו את השנה הזאת שנה גימ' ספירה והוא רומז לבחי' מלכות הזאת ואת כל מיני תבואתה הוא רומז לניה"ק שצומחים ועולים ובאים לבחי' המלכות. וזהו דרך תיקונם שמה. וזהו מברך השנים. תקע בשופר גדול לחרותנו זהו קרוב הגאולה כמבואר בכוונת ונתתי עש"ב ש"ם ע"ב בשדך והשם ע"ב הוא של קיבוץ גליות גימ' של נדח"י וזהו מקבץ נדחי ישראל. ולכך סמוך ברכת תקע בשופר לברכת השנים כנ"ל. נחזור לענינינו הנה זה הוא ענין חג הסוכות זמן אסיפת התבואות והפירות שהוא זמן אסיפת ניה"ק שצמחו ועלו והיו כמלקט שבלים בעמק רפאים וכמ"ש וצמחו בבין חציר. והנה ע"ד ניה"ק ונשמות הקדושות הוא חג הסוכות בזמנו לגמר תיקונם כנכון להביאם תחת צילא דמהמנותא צלא עלאה אם הבנים שמחה הללוי"ה. וזהו שפרש"י ז"ל חג האסיף מכאן שנצטוו ישראל לעבר השנים פי' לעבר שנים להביא בסוד העיבור הני"ק בבחי' שנים שהיא בחי' המלכות כמו שנתבאר וזהו תבואות האר"ץ גימט' רצ"ו וכן עוברים לפניו כבני מרו"ן גימ' רצ"ו שהוא רמוז על סוד עיבור נשמות כנ"ל. וזהו ולקחתם לכם משלכם להוציא את השאול ואת הגזול פי' להוציא את הני"ק הגזול ביד החיצונים רק להיות לכם משלכם להשיבם אל הקדושה. וזהו בסוכות תשבו שבעת ימים פי' תשבו לשון השבה כי ע"י הסוכות ישובו איש אל מקומו ואל מכונו לשלום. וזהו כל האזרח לרבות את הגרים יש להבין מה ראו לרבות כאן גרים במצות סוכה יותר מבשאר כל המצות. אך זה כיון על הני"ק שהם נקראים גרים אמיתים בישראל כנודע. וזהו למען ידעו דורותיכם כי בסוכות הושבתי את בנ"י בהוציאי אותם מארמ"צ. מהו ענין הידיעה הזאת. אך הוא כנ"ל למען ידעו לכוון ולתקן הוצאות הני"ק בחג הסוכות הזה כי כן בסוכות הושבתי אותם בהוציאי אותם מארמ"צ שהי' אז הוצאות הני"ק לאין שיעור כנודע והושבתי אותם בסוכות כן ידעו לעשות סוכות לדורות עולם כנ"ל. וזהו הענין באספך מגרנך ומיקבך בפסולת גורן ויקב הכתוב מדבר ובזה נעשה עיקר הסוכ"ה שזהו פסול הני"ק הנ"ל מהם נעשה היחוד למעלה במלכות אם הבנים שמחה הללוי"ה: בסוכות תשבו שבעת ימים כו' כי בסוכות הושבתי את בנ"י בהוציאי אותם מארץ מצרים הנ"ל דהנה סוכות הוא גמר עת התשובה אחר ר"ה ויו"כ כי סוכות הוא בבינה עולם התשובה וע"כ הזהירה התורה לשוב אל ד' עוד. וזה הרמז בסוכות תשבו לשון תשובה שבעת ימים לתקן מה שפגם שבעת הימים הם שבע מדות העליונות. למען ידעו דורותיכם פי' תזכו ותגיעו לבחי' הדעת שיהיו כל בנ"י בבחי' כזאת כאשר היו אז בהוציאי אותם מארמ"צ אשר ע"י התשובה זכו למדרגת ענני כבוד וגילוי שכינה כמ"ש במ"א ע"פ וישובו ויחנו לפני פי החירות פי' שישובו אל ד' בכל לב ויחנו לפני פי החירות עולם הבינה כי ביובלא נפקו וע"י התשובה יזכו למעלה גבוה מזה. וז"ש כי בסוכות הושבתי בסוכות ענני כבוד הושבתי בתשובה את בנ"י ועי"ז זכו לכל הגדולה. מעתה שובו שובו בנ"י ויהי' גם עתה אור העליון מקיף עליכם מכל צד כמ"ש כי יצפנני בסוכה ביום רעה יסתירני בסתר אהלו. ובזה הענין יש להמשיך פי' הפ' בפ' וישלח. כי ירא אנכי אותו פן יבא והכני אם על בנים. יש לדקדק בלשון אם על הבנים מאי נ"מ אם האם על הבנים או האם בפני עצמה והבנים בפ"ע. אך יעקב אבינו ע"ה רמז בזה עפ"י מ"ש שהתשובה נקרא אם כמ"ש אם לבינה תקרא. וז"ש האם רובצת על האפרוחים והסוכה היא הרומז לתשובה כנ"ל אם הסוככת על בני'. וזה שהי' יעקב אבינו ירא מכחו של עשו הרשע לבל ירחיק מהם מדת התשובה כמו שעשה נבוכדנצר הרשע שהעמיד שומרים על בנ"י שלא יחזרו בתשובה מפני כי ידע כי אם ישובו בתשובה יהיו נגאלים ממנו לכן הי' עושה כל מיני תחבולות למנוע מהם דרכי התשובה. וזה שרמז יעקב פן יבא והכני אם על. הבנים הוא התשובה שנקרא אם כנ"ל. לזאת השכיל כנגדו במנחה ההולכת לפניו כמ"ש ויקח מן הבא בידו מנחה לעשו אחיו וכו'. ונאמר להלן ויעקב נסע סכותה. הרמז למצות סוכה שהוא אחר י"כ אחר שעיר המשתלח שנתנו חלקו של עשו. ובנ"י נוסעים לסוכות היא התשובה כמו אם הסוככת על בני' כנ"ל:
והיו הכרובים פורשי כנפים למעלה סוככים בכנפיהם על הכפורת ופניהם איש אל אחיו. י"ל הרמז בזה על הסוכה כי סכ"ך עולה בגימ' מאה נגד מאה ברכאין וחג הסוכות הוא אחר ר"ה וי"כ כי הם מעולם התשובה והכפרה. והם הקדמה לחג הסוכות ועיקר התשובה נגמר בחג הסוכות שהוא בבינה וכאשר נמתקו הדינים נמשך מאה ברכאין מבריכה העליונה. וז"פ סוככים בכנפיהם לשון סכ"ך בכנפיהם על הכפורת לשון כפרה אחר י"כ ופניהם איש אל אחיו כי בהיות המעיין מתברך הוא פב"פ. וכן כל איש מביט בפני חבירו בפנים שוחקו' בשעת אשר הברכה בעול':
א"י ופניהם איש אל אחיו. כי צריך כאו"א להתפלל ולשום פניו על זולתו להטיב לו ולא לעצמו לבד. וזהו בחג הסוכות:
שור או כבש או עז כי יולד כו' ושמרתם מצותי ועשיתם אותם אני ד'. לא תחללו את שם קדשי ונקדשתי בתוך בנ"י אני ד' מקדשכם המוציא אתכם מארץ מצרים כו'. הנה דרשו חכז"ל ונקדשתי בתוך בנ"י מסור עצמך למיתה וקדש את שמי ומכאן הוא מצות מסירות נפש על קידוש השם כמבואר. אך יש להבין עוד סמיכת הכתוב ולא תחללו את שם קדשי ונקדשתי שראשונה היא אזהרה על חלול השם והשניה הוא מסירות נפש על קדוש השם מה ענינם זה לזה הלא הוא ב' הפכיים ואינם בגדר אחד. אמנם בפרשת המועדות כתיב מלבד שבתות ד' כו' ומלבד כל נדריכם ומלבד כל נדבותיכם אשר תתנו לד'. והרמז הוא ע"ד שאמרו חכז"ל כל מזונותיו של אדם קצובים לו מר"ה חוץ מהוצאות שבתות ויו"ט. הכוונה היא אעפ"י שכל מזונותיו של אדם קצובים לו מר"ה. הנה זהו עפ"י המשפט היא בדרך קצבה. אבל חוץ מזה עוד יש כח ביד הצדיקים להמשיך השפעות טובות לעולם. וזהו חוץ מהוצאות שבתות ויו"ט היינו הצדיקים שהם מוציאים יותר מלמעלה. והצדיק נקרא שבת ויו"ט. כמבואר בזוהר הקדוש ובספרים. ויש צדיק שנקרא בחי' שבת שאינו מבטל כלום לצרכי עולם הזה. ויש שהוא בחי' י"ט שמבטל מעט לצורך אוכל נפש כנ"ל. וזהו שאמר הכתוב מלבד נדריכם ונדבותיכם הם הצדיקים שהם במסירות נפש על קדוש השם. ויש שהוא בחי' נדר הרי עלי למסור נפשי עולה לד' והוא עודנו חייב באחריות שאינו שלם כ"כ כנ"ל. אך הצדיק האמיתי הוא בחי' נדבה הרי זו נפשי מסור על ק"ה מיד וזהו כנדבת צדיקים בגמ' וזהו נדיבי עמים נאספו במסירות נפש כזו הוא עם אלהי אברהם שזהו הי' בחי' אברהם במסירות נפש כל הימים מיד כמבואר בכ"מ. וז"ש עם אלהי אברהם כי הוא מכחו של א"א זרע אברהם אוהבו. אור זרוע לצדיק. וזה מאד נעלה. והנה זה כבר מבואר בהאר"י ז"ל כי עיקר התיקון בהגלות להעלות מ"נ הוא ע"י מס"נ. שזהו הי' סוד מסירות נפש של עשרה הרוגי מלכות שהיו העולמות ירודים מאד וע"י מסירות נפש תקנו הכל ע"ש בע"ח באורך. והנה לכך אמר הכתוב בזה ושמרתם מצותי ועשיתם אותם שתעשו היחוד באות אני ד'. הנה לכך אמר הכתוב ולא תחללו את שם קדשי ונקדשתי בתוך בנ"י כי זה מורה לנו הדרך הנ"ל המובא בהאר"י ז"ל שהתיקון בהגלות בהיות כבודו ית"ש מחולל בגוים באמרם אי' אלהיהם כנודע צריך מסירות נפש כנ"ל וזה שאה"כ ולא תחללו את שם קדשי לא תתנו לחלל שמי ית"ש בגלות והתיקון לזה הוא מסירות נפש ונקדשתי כו'. והוא שאמר הכתוב ראה נתתי לפניך היום את החיים ואת הטוב ואת המות ואת הרע אשר אנכי מצוך היום לאהבה כו' שיש לדקדק וכי הוא נותן חלילה את המות הלא מפי עליון לא תצא הרעות. אך זה הוא הענין העבדות ודרך לאהבה את ד' וזש"א נתתי לפניך את החיים ואת המות וכל זה אנכי מצוך הוא הדרך לאהבה את ד' היינו גם המות שהוא ג"כ לצורך כנ"ל למסירות נפש על ק"ה וכמ"ש כי עזה כמות אהבה כו'. אולם אח"כ מסיים הכתוב ואם יפנה לבבך ח"ו אזי הרע בא ממילא:
והנה זה שכתוב שאול ויהונתן הנאהבים והנעימים בחייהם ובמותם לא נפרדו. ר"ל צדיקים האלה כל ימיהם היו במסירות נפש נמצא כי לא הי' בהם שום פירוד והפרש בחייהם מבמותם כי כל העומד לשרוף כשרוף דמי ובחייהם היו מתים במסירות נפש ובמיתתם נקראו חיים חיי עולמים ולא הי' בהם שום חילוף בחייהם מאח"כ זהו הפי' לא נפרדו. וזהו שכוונו לשון הזה בנוסח אב הרחמים על נשמות הצדיקים שמסרו נפשם על קידוש השם. הנאהבים והנעימים בחייהם ובמותם לא נפרדו מנשרים קלו כו'. וזהו הענין הוא בכל הצדיקים כמו שאמר ר"ע כל ימי הייתי מצטער על פסוק זה כנ"ל:
והנה זהו שאה"כ בזה ונקדשתי בתוך בנ"י אני ד' מקדשכם המוציא אתכם מארמ"צ ר"ל כי גם בגלות מצרים גם זה הקדושה של מסירות נפש הוא המוציא אתכם מארמ"צ והוא שעמדה לכם להעלות מ"נ ולעורר היחוד העליון להגאולה כמ"ש בהלל. מקימי מעפר דל מאשפות ירים אביון בחי' ד"ל ואביון הם סוד היסודות בגלות להושיבי עם נדיבים עם נדיבי עמו הם סוד המדות העליונות כיל"ח. מושיבי עקרת הבית אם הבנים שמחה התעלות המלכות כמבו' לי"ח. וכ"ז נעשה בצאת ישראל ממצרים ע"י שהיתה יהודה לקדשו ענין הקדושה הוא מסירות נפש ישראל ממשלותיו כמ"ש צדיק מושל ביראת אלהים ולכן הים ראה וינוס כו' הכל ע"י מסירות נפש כו' זכו לעשות היחוד והגאולה כנ"ל:
אחת שאלתי מאת ד' אותה אבקש שבתי בבית ד' כל ימי חיי לחזות בנועם ד' ולבקר בהיכלו כי יצפנני בסוכה כו'. נקדים לפ' הפ' בתמניא אפי. גמול על עבדך אחי' ואשמרה דבריך להורות גודל מעלת הצדיקים אשר כל מגמת חפצם בחיים חיותם אינם חפיצים רק ליראת השם ולעבוד הבורא ב"ה אעפ"כ גם זה הוא בעיניהם לחסד עליון מה שהקב"ה עוזר להם שיהי' ביכולתם לעבוד אותו ית"ש והוא בעיניהם רק גמילות חסד וז"פ גמול על עבדך תעשה לי גמילות חסד שתעזרני לעשות רצונך האמנם שכל חיותי הוא רק למען אשמור דבריך וזה הרמז בדברי רש"י פ' ואתחנן אין חנון אלא מתנת חנם אף שיש להם לצדיקים לתלות במעשיהם הטובים אינם מבקשים מאת הש"י אלא מתנת חנם. פי' שיש להם לצדיקים לתלות למלאות רצונם שיחיו עוד בעולם הזה למען יעשו עוד מעשים טובים. אעפ"כ אינם מבקשים מאת הבורא ב"ה רק מתנת חנם כי על דבר זה מה שרצונם לעבדו ג"כ הוא בעיניהם רק מתנת חנם כנ"ל. וז"ש ועשה חסד עם אדוני אברהם. אפי' עם אברהם שהוא הי' מדת החסד אשר כל בריאת העולם הי' עבורו כמ"ש אלה תולדות השמים וארץ בהברא"ם באברה"ם וא"כ איך שייך לעשות עמו חסד הלא כל העולם נברא בשבילו. אך זה גופא הוא חסד שיהי' מדתו של א"א ע"ה בעולם. כי חסד עליון הוא דבר שאין לו סוף ואם הי' דבר שיש בו גבול לפי מדתו הי' בו צמצום לכן גם אברהם הי' צריך לחסד כדי שיהי' דבר שאין לו סוף. וידוע כי יום א' דסוכות הוא בחי' חסד והוא אזיל עם כולהו יומין. כי בכל ז' הימים כלול גם מדת החסד. וז"פ כי חסדך גדול עלי כי הוא העולה על כולם. ועל כל הענינים שאנו מתפללים צריכין לעורר מדת החסד אף בדבר שהוא נוגע לכבודו ולעשות רצונו. וז"ש בתפלת מוסף בי"ט מלך רחמן שתשוב ותרחם עלינו ועל מקדשך ברחמיך הרבים. אפי' בנין בהמ"ק שהוא ג"כ נוגע לכבוד הבורא ב"ה אעפ"כ גם לזה צריכין לרחמיו הרבים כנ"ל אך עכ"ז הדבר תולה ביד הצדיקים שהם ינהיגו וימשיכו החסדים לבני ישראל לבל ילכו חוצה ובל יבוזו זרים. וז"ש תיכף בבריאות העולם ויאמר אלהים יהי אור ואי' במד"ר אלו מעשיהם של הצדיקים. וז"ש גנזו לצדיקים לע"ל שהם היסודות אשר על ידם יתנהג החסד בעולם. וז"ש דוד המלך ע"ה עשה עמי אות לטובה. טו"ב ה'. שיהי' הוא הצינור בחי' השפע אשר על ידו ילכו החסדים. וז"ש מה רב טובך אשר צפנת ליראיך. שיהי' כח בהצדיקים להוליך השפע בבחי' אור המקיף לבל ינקו ממנו החיצונים ח"ו. וזה ג"כ ענין הסוכה בחי' אור המקיף על החסדים היורדים ע"י היחוד הוי' אדנ"י גימט' צ"א כמנין סוכ"ה. סכ"ך גימט' מאה ברכאין. וזה ויבא יעקב שלם כו' ואח"כ ויעקב נסע סכותה כי זה השלימות גמור בבחי' סוכה אור המקיף. ונחזור לביאור הכתוב הנ"ל לחזות בנועם ד' הוא הנועם עליון הם החסדים כי יצפנני בסוכה שיהיו בחי' אור המקיף שירדו לבני ישראל לבדם. אמן:
והי' שבעת ימים תחת אמו ומיום השמיני והלאה ירצה לקרבן אשה לד'. הנראה לרמז על שבעת ימי החג כי הנה ידוע כי שבעת ימי הסוכות מוכתרין באושפיזין עלאין הרמוזים על מדות העליונות יומין עלאין מבינה ולמטה. וחג הסוכות הוא בבינה הסוככת על בני' אם לבינה תקרא והנרצה בזה להמשיך ולהוריד השפעות טובות מאימא עלאה על ז' ימי הבנין כי ימתקו הדינין בשרשן ותמלא מקורה להריק ברכה על בני'. וזהו שאמר הכתוב והי' שבעת ימים תחת אמו אינון יומין עלאין תחת אם הבנים ומיום השמיני והלאה זה שמיני עצרת פי' מבינה ולמעלה ירצה לקרבן אשה לד' כי משמיני עצרת ולמעלה נתקנו כל היחודים והכל קדש קדשים והנה ירצה לקרבן כי ידוע ענין הקרבן לקרב האותיות והכוחות העליונות במס"נ. וזה אשה לד' להעלות ה' לד' וע"י העלאת מ"נ מתעורר הרצון והרחמים להשפיע כ"ט לבית ישראל וזה כוונת החג שנאמר בו כל מלאכת עבודה לא תעשו. ר"ל בקדושת של המועדים יומשך לכם פרנסות טובות שלא תצטרכו לעבוד כל השנה במלאכת עבודה.
לולב הגזול והיבש פסול. הנה יש להבין טעם שפתח התנא בזה בדיני לולב הגזול אשר הוא מפרטי דיני המצוה ולא פתח בעיקר דיני מצות הארבעה מינים כמ"ש להלן ר' ישמעאל אומר שלשה הדסים ושתי ערבות לולב אחד ואתרוג אחד בזה הו"ל לפתוח ברישא ואח"כ בפרטי דיני המצות בפ"ע כנ"ל. אמנם הנה בגמ' אמרינן לקמן גזול פסול דכתיב ולקחתם לכם משלכם להוציא את השאול ואת הגזול. וכן לאחר יאוש פסול משום מצוה הבאה בעבירה. וכן בי"ט שני פסול מה"ט. והנה כן אמרו שם דף ט' חג הסוכות תעשה לך משלך למעט את הגזילה והקשו בתו' שם תימה תיפוק לי' משום מצוה הבאה בעבירה. ותירצו משום דמהב"ב אינה רק מדרבנן ע"ש. והנה תירוצם דחוק מאד כמבו' במהרש"א ע"ש. וגם בציצית אמרו כן ועשו להם משלהם למעוטי גזולים. הקשו ג"כ תיפוק לי דהו"ל מה"ב. וכן בתפילין הקשו ג"כ הפוסקים כנ"ל:
אכן הנ"ל לישב כל זה עפ"י דרכנו בשנבאר ענין מצוה הבאה בעבירה לאמיתתו. דהנה כבר מבואר בהאר"י ז"ל ובשאר סה"ק כי זה כלל גדול בתורה ובמעשה המצות שהאדם עושה צריך להקדים להם תשובה שלימה על מה שעבר עליו מהפגמים חלילה כלשון המשנה תשובה ומעש"ט כו' וכן כתי' סור מרע ועשה טוב. צריך לסור מרע תחלה ואח"כ תעשה הטוב. וענין התשובה הוא כדי להכרית תחלה כל החיצונים שנעשו בעוה"ר על ידו חלילה אח"כ יבא אל הקודש לעשות המצות וללמוד תורה בקדושה וטהרה אבל כל מה שיעשה מהתורה והמצוה טרם נטהר מחלאת עוונותיו הנה ח"ו הכל הולך אל הסט"א. וזהו רעה חולי יותר שנותן כח לסט"א יותר מהמצות ר"ל כמבואר כ"ז להיודעים. והנה זהו הנקרא באמת מצוה הבאה בעבירה הפי' הוא שהמצוה עצמה באה בתוך העבירה בין החיצונים ר"ל. וע"ז אנו מתפללים ערוב עבדך לטוב אל יעשקוני זדים. לבל יעשקו זדים את המצות שלנו. פדנו מעושק אדם. וזה פי' המכיר כליו וספריו ביד אחר שחלילה הם ביד אחר הם החיצונים ר"ל. וזהו ענין שצריך שמירה מעולה בשעת עשיית המצוה לבל יחטפום החיצונים ר"ל. כמ"ש ושמרו דרך ד' לעשות צדקה ומשפט ושמרתם מצותי ועשיתם אותם וכיוצא בזה. והנה לכך בהיות זה העיקר הראשון קודם עשיית המצוה לעשות המצות ולהעלותם רק לד' לבל ילכו ח"ו להסט"א. הנה זה שפתח התנא תחלה בזה לולב הגזול והיבש פסול ר"ל לולב שהוא גזול מצותו ביד החיצונים שזהו גזול סתם מרמז ע"ז כי הם העושקים והגוזלים וז"ש גזילת העני בבתיכם כי בגלות בחי' היסוד צדיק הוא עני כמבואר בתיקונים והיבש הוא כמ"ש והנהר יחרב ויבש ע"י הפגמים ח"ו ואם תהי' מצות הלולב שמה הוא פסול בודאי כולו והוא מצוה הבאה בעבירה ח"ו. והנה לכך אמרו בגמ' ולקחתם לכם משלכם להוציא את השאול ואת הגזול. ר"ל ולקחתם הורה לנו הש"י שתהי' הלקיחה הזאת משלכם לבל תצא להסט"א רק שלכם יהי' פרי המצות. וזהו להוציא את הגזול להוציא מיד הסט"א הגזול שגזלו מאתכם. ובהיות מצות הארבעה מינים שבלולב מורים על סוד יסוד שם הקדוש ויחודו לכן באה האזהרה עליו ביותר. וזה ג"כ ולקחתם שתהא לקיחה תמה ביד כאו"א. שלא יתן לחטוף מידו המצוה ולא להיות שאול בידם חלילה. ואח"כ אמר התנא והיכן היו מנענעין כי ע"י הנענועין מבריח הרוחות רעות מכל וכל ועי"כ נעשה היחוד גימ' של והיכ"ן צ"א סוד הוי' אדנ"י שנעשה היחוד זו"נ כי זהו סוד הנענועין לעורר היחוד בכ"מ כמבואר להבאים בסוד ד':
נחזור לענינינו כי זהו מה"ב שהמצוה באה בתוך העבירה ח"ו וזהו ענין גזול שהוא פסול על ידם. הנה עד"ז יתישב קושי' התו' הנ"ל עם שאר קושיו' המפרשים כי אמנם ענין הגזילה בידם הוא ח"ו להיות המצוה באה בתוך העבירה זה לא שייך רק אצל לולב אבל לא אצל סוכה וציצית ותפילין שם לא שייך כלל בשום פנים להיות המצוה באה בעבירה כנ"ל דהנה אצל סוכה כבר מבואר בזוהר הקדוש ובהאר"י ז"ל כי סוד הסוכה הוא בחי' אור מקיף דאימא בסוד אם רובצת על בני'. וסוד אור המקיף הוא להגן מן החיצונים ולהבריחם מחמת גודל הבהירות אור הגדול כמבואר בספרים. לכך ממילא אין שייך קושי' התו' אצל סוכה דלהוי מה"ב כי על אופן שבארנו לא אפשר הסוכה בשום אופן לבא בתוך העבירה כי אדרבא הסוכה היא עוד מברחת כל החיצונים והיא סוככת ומגינה על בנ"י ובזה מדויק לשון הגמ' בסוכה אמרו למעוטי גזולה ובלולב אמרו להוציא את השאול ואת הגזול כי כן אצל סוכה לא שייך להוציא את מצות סוכה מידם כי נהפוך הוא כי עוד ע"י הסוכה יגרשו ויבלעו לנצח לבל יגעו בגבול ישראל כנ"ל. והלא זה הדבר ג"כ במצות ציצית גם שם לא שייך להיות מה"ב כמו שהקשו ז"ל. דהנה גם טלית של ציצית כבר מבואר בסה"ק כי הוא בחי' אור המקיף ג"כ כנ"ל והוא המועיל עוד להגן מן החיצונים וכמש"א בזכות מצות ציצית תנצל נפשי ורוחי ונשמתי מן החיצונים והטלית יפרוש כנפיו עליהם. וזהו כנש"ר יעיר קנ"ו על גוזליו ירחף. כנש"ר הוא ר"ת נ' שער"י רחמי"ם. שאור המקיף הוא מאימא יעיר קנ"ו גימ' יוסף. על גוזליו הם המצות הגזולים ח"ו ביד החיצונים הנה תוציאם. ירח"ף הוא רפ"ח יו"ד שהוא העלאת רפ"ח ניה"ק בסוד היו"ד למעלה כיל"ח. וכן גם בתפילין לא שייך ענין מה"ב כלל כמבואר בפע"ח כי גם התפילין הם בסוד אור המקיף ולא תבא המצוה כלל בעבירה כנ"ל. והנה זהו שכתוב וצדקה תהי' לנו כי נשמור לעשות את כל דברי התורה הזאת. כי כן בהתשובה אעפ"י שחלילה פגם בעבירה כנ"ל הנה ע"י כח התשובה שלימה ישוב הכל אל מקומו שזהו תשובה תשב ו"ה. וז"ש ואתה תשוב ושמעת בקול ד' ועשית כל מצותיו. פי' ע"י התשובה כשתשוב הנה תוציא את כל המצות הגזולים ביד הסט"א חיל בלע ויקיאנו כו' הנה יהי' אז כאלו עשית היום כל מצותיו שכולם יצאו ובאו לך היום וזהו וצדקה תהי' לנו שהצדק"ה היחוד צדי"ק וצד"ק יהי' רק לנו ולא ילך לסט"א כלל כי נשמור לעשות את כל דברי התורה הזאת כ"ה. אמן:
וזהו וערבי נחל אמרו בגמ' אין בה לא טעם ולא ריח וצוה הקב"ה ללוקחה עם הלולב כי הנה וערב"י גימ' רפ"ח כי צריך להוציא הרפ"ח ני"ק המובלעים שם ואין בהם לא טעם ולא ריח לערבם בהקדושה של מצוה וזהו בחי' סור מרע ועשה טוב להיות הני"ק סר מרע ועולה מהם מסט"א ואח"כ ועשה טוב עמו וזהו וערב"י נחל בהעלאת הרפ"ח ני"ק לשם נח"ל ר"ת נוצר חסד לאלפים ובזה ושמחתם לפני ד' אלהיכם זהו השמחה האמיתית בהעלאות הני"ק כאשר הענין בפסוקי דזמרה ע"ש:
במס' יומא פ"ו. על כל סוכה וסוכה אומרים לו הרי מים והרי מזון. דהנה אחרי אשר נשתלח השעיר המשתלח דורון לסט"א לא יקטרג עוד על ישראל. עי"כ יזכו למעלת סוכה והיחוד נעשה כתיקונו. ואז ממילא ירד השפע לישראל קדושות ופרנסות טובות. וכן נאמר ביעקב אבינו ע"ה אחר ששלח הדורון לעשו נאמר אחריו ויעקב נסע סכותה. וזה הרמז במשנה על כל סוכה וסוכה פי' ע"י מצות סוכה נמתקין הגבורות. הרי. גימטרי' רי"ו עה"כ בחי' גבור"ה וכשהם נמתקין יורדים מים בחי' חסד. מזון. הוא היחוד זו"נ. והבן:
במס' סוכה דף ל"א מעשה בבני כרכום שהיו מורישים לולביהם לבני בניהן וכו'. להבין את דבריהם מה רצו להשמיענו בזה. דהנה נודע בחי' הלולב רומז לבחי' יסוד ומשם נמשך שפע קדושה וחיים זרע צדיקים לעולם כמבואר ביה"ר של אגודת לולב. וזהו שכתוב שבטי י"ה עדות לישראל פי' השבטי י"ה שהיו כולם צדיקים כולם קדושים הם עדות לישראל על קדושת ישראל אביהם שהוא הי' בחי' לולב עולה עד הדעת וצדקתו לבני בניהם לשומרי בריתו וכו' וכן ומביא גואל לבני בניהם בחי' גואל הוא בחי' יסוד. וזהו הרמז שהיו מורישין לולביהן לבני בניהם קדושת הלולב הורישו לבני בניהם ליסוד עולם כנ"ל והבן:
כי אם לפני ד' אלהיך תאכלנו שנה בשנה ושמחת לפני ד' אלהיך בכל משלח ידך מה הפי' בכל משלח ידך. אך זה מוסב על נתינת הצדקה מיד ליד. ואמר הכתוב שבזה תשמחו שיהי' לך מזה שמחה. בכל משלח ידך אל העני ליתן לו. וכמ"ש להלן איש כמתנת ידו כברכת ד' אלהיך אשר נתן לך פי' כל איש כמתנת ידו כשיתן צדקה יהי' לו שמחה בהנתינה כמו שהי' לו בשעה שהי' לו הברכה. וזהו כברכת ד' אלהיך אשר נתן לך ששמחת בהברכה כן תשמח בהנתינה שוה בשוה:
ואברהם זקן בא בימים וכו'. בזוהר הקדוש פי' ביומין עלאין ביומין ידיען ברזא דמהמנותא. הנראה לרמז בזה על ענין מצות סוכה. דהנה כבר אמור בזוהר הקדוש חסד אל כל היום חסד דאזיל עם כולהו יומין והרמז בזה דהנה יום הראשון של סוכות הוא בחי' אברהם שהוא בחי' החסד. והנה כתיב יומם יצוה ד' חסדו ר"ל יומם הוא ע"ד שכתוב וענן ד' עליהם יומם שהוא מורה על כל הימים של סוכות שהם בחי' המקיפין מענני כבוד שהוא בחי' החסדים. וז"פ יומם יצוה ד' חסדו שבחי' החסדים יצוה ד' להתנהג בכל הימים של סוכות. שבחי' החסד הראשון של סוכות הוא מתפשט על כל שבעת הימים להקיף על ישראל. והוא שכתוב. וסוכה תהי' לצל יומם ענין הצל הוא כמ"ש בצלו חמדתי וישבתי ופריו מתוק לחכי. שהוא רמוז על בחי' הצל של סוכה ופרי עץ הדר של אתרוג. הנה זה הפי' חסד דאזיל עם כולהו יומין של סוכות כנ"ל. וזהו ואברהם זקן בא בימים דעאל ביומין עלאין ביומין ידיען ברזא דמהמנותא הרמז על התפשטות החסדים והשפעות הקדושה במדות העליונות כנ"ל. אמנם עיקר ענין בחי' החסדים המקיפים של סוכות הוא שהסוכה תהי' לחסות מזרם וממטר ר"ל שכל בחי' המצות ומעש"ט של ישראל שלא עלו לרצון כל השנה ונשטפו בזרם מים כבירים הנה עתה בסוכה יכנסו כולם תחת צלא דמהמנותא עם ישראל ואור הסוכה תקיף עליהם בהקדושה אשר לד' לעלות לרצון תמיד. והוא בחי' אברהם בא בימים שבא בכל הימים לפני ד' אחד מהם לא נעדר וזהו חסד דאזיל עם כלהו יומין שע"י בחי' החסד של הסוכה אזיל עם כלהו יומין לפני ד' לרצון כמ"ש שבתי בבית ד' כל ימי חיי כו' כי יצפנני בסוכה ר"ל מה שישבתי בבית ד' עם כל ימי חיי אחד מהם לא נעדר הוא כי יצפיני בסוכה כנ"ל והנה לכך נקרא החג הזה חג האסיף שמאסף כל המחנות המצות ומעש"ט שלא עלו לד' ונשארו לבסוף הסוכה מאספם תחת הקדושה והחודש הזה הוא מסוגל לכך כמו שמבואר בשופר שהוא מעלה כל המצות לזכרון לפני ד' כמו שרמז בהמשנה כל הקולות כשירים בשופר ר"ל כל הקולות של ת"ת ותפלה כשירים ועולים בשופר וכל החודש נקרא בשופר כמ"ש תקעו בחודש שופר שהוא המתקת הדינים וזהו כשופר הרם קולך שע"י השופר ירים קולך בת"ת ותפלה לעלות לפני ד' תמיד כנ"ל אמן:
ואברהם עודנו עומד לפני ד'. דהנה ידוע גודל מעלת אברהם אבינו ע"ה במסירות נפש לד' ותוקף אהבתו ותשוקתו לעשות רצונו להאבד הוא וכל מאודו לכבוד השם יתעלה. וכל הימים הי' משתוקק ומצפה מתי יגיע לידו איזה נסיון להמסר נפשו להאבד על קדושת שמו ע"כ בפ' העקידה כתיב וישכם אברהם בבקר. כוונתו להשכים בבקר למהר ולבצע את מעשהו לשחוט את בנו יחידו מיד כי ירא פן אח"כ לא יגיע לידו ולא יקום מחשבתו לקיים המצוה הזאת לבצע מעשהו וכאשר הי' באמת הדיבור אל תשלח ידך אל הנער. וכן באור כשדים כתיב והוצאתו מאור כשדים ר"ל בע"כ כי לא רצה לצאת מהכבשן בראותו כי לא נשרף והי' מתעכב והולך בו פן ישרף ומצפה על זה לכבוד הש"י עד שהוציאו הקב"ה בעצמו בע"כ וזהו אשר הוצאתיך מאור כשדים. והנה מסירות נפש ותוקף האהבה לד' היא העומדת לבניו אחריו בכל דור ודור לבטל מהם כל גזירות קשות כמ"ש ויעקד את יצחק בנו הוא הטובה שהיתה לישראל כי עקד כל נשמות ישראל עמו. וזה וישם את בנו ממעל לעצים ר"ל למעלה מבחי' עץ הדעת ועי"ז נתקנו. וז"ש ואברהם עודנו עומד כמ"ש חכז"ל כי אברהם אבינו ע"ה עומד על פתחו של גיהנם וכו':
א"י ואברהם עודנו עומד לפני ד'. ירצה כי גם היום עוד עומד זכותו ועבודתו של א"א ע"ה וכשרון מעשיו אשר המשיך אלקותו ית"ש להוריש לבניו אחריו היא ג"כ עומדת עמנו היום לפני ד' כי כן בכל דור ודור נמשך להצדיק הדור מדת אלקותו של א"א להמשיך החסדים וטובות בעולם ובזה חפץ הש"י כי ברא את העולם בחסדו הגדול רק להטיב לברואיו. וז"ש הודו לאלהי האלהים כל"ח לכאורה יפלא האם בזה שבחו הוא כי הוא אלקי עובדי כומ"ז. אמנם הנה ידוע כי הצדיקים נקראים אלהים כמ"ש עד אלקים יבא דבר שניהם ולאברהם אמרו נשיא אלהים אתה בתוכנו והענין הוא כי הצדיק הוא הממשיך בחי' האלקות על עצמו והוא נושא דגל השכינה אשר בקרבו לכן נקרא בבחי' אלקים. ולכן אנו אומרים אלהי אברהם וכו' על בחי' האלקות של אברהם יצחק יעקב גג"ת להיות כי הש"י עושה רצון יראיו להשפיע כ"ט בעולם נאמר הודו לאלהי האלהים ר"ל אלהי הצדיקים המפיקים ברכה מד' כי לעולם חסדו. ר"ל כי הש"י חפץ להיות לעולם חסדו. וזהו ואברהם עודנו עומד בחסדיו לפני ד' להשפיע לעולם חסדו. וז"פ הפ' ברכו את ד' כל עבדי ד' העומדים בבית ד' בלילות. הגלות דומה ללילה וזכות הצדיקים עומדת לנו להיות לנו קיום בזמן הגלות אמן:
וילך אברם כאשר דבר אליו ד'. ר"ל א"א ע"ה גם בהלוכו כדרכו הי' זה טוב לו לדבר עם אנשים טובות ולגמלם טוב וחסד והי' חביב לו כאשר דבר אליו ד'. ר"ל כמו שהי' יקר בעיניו וחביב עליו כאשר דבר ד' עמו. כי גם הגמ"ח הם רצון השי"ת:
צדקתם תצהיר כאור שבעת הימים. דהנה בכל מועד ורגל נמשך אור חדש בפ"ע וכן בכל פרטי ימי החג ומה גם בשבת וז"ש והיו למאורות ולמועדים כי אור הגנוז בששת ימי בראשית נגנז לצדיקים לע"ל ר"ל לצדיקים שבכל דור ודור שהיו עתידים לבא כהיום הזה וההארה ההיא מתגלה בשבתות וי"ט. וזהו צדקתם תצהיר כאור שבעת הימים אור הקדוש כנ"ל:
כי זכר את דבר קדשו את אברהם עבדו ויוציא את עמו בששון ברנה את בחיריו. דהנה עיקר ברי"ע הי' באברהם כידוע בהברא"ם באברה"ם כמבואר במ"א נמצא כל חסד שנעשה בעולם העיקר בא מבחי' אברהם כי ע"י באים כל החסדים בעולם וז"פ כי זכר את דבר קדשו בחי' זכרות והשפעה את דבר קדשו של חסד תחלת הבריאה את אברהם עבדו ועי"כ ויוצא את עמו בששון ברנה את בחיריו וז"ש כי ידעתיו למען אשר יצוה את בניו למען הביא ד' על אברהם את אשר דבר עליו פי' דבר עליו מתחלת הבריאה שהיתה באברהם. צריכין הבנים זרע אברהם לעשות משפט וצדקה למען הקים ד' כוונתו בתחלת הבריאה להיות נשלם ע"י ישראל כאשר עליהם היתה הכוונה מתחלה להטיב להם:
איתא בגמרא קיים אברהם אבינו כל התורה כולה עד שלא ניתנה. והקשו הראשונים למה לא קיים ג"כ מצות מילה תחלה. אך הנה ידוע כי אברהם אבינו ע"ה הי' מדת החסד וזה הי' מדתו להמשיך השפעות וחסדים לכל באי עולם בלי שום גבול. והנה כל זמן שלא מל את עצמו הי' לו איזה השתתפות עם בני דורו והי' יכול להוריק עליהם ברכה וחסד והאכילם והשקם וקרבם תחת כנפי השכינה. אכן כאשר בא בברית המילה אח"כ נתעלה ונסתלק לו למעלה מהם ויראו מגשת אליו ע"כ א"א ע"ה בגודל טובו כי חפץ חסד הוא הנה ידע זאת מתחלה כי ענין קדושת המילה הוא כדי שעי"ז יעלה במדריגה גבוה ויבוא מדת החסד בבחי' גבול וצמצום אשר לא כן הי' דרכו מאז רק שיהי' החסד לכל בלי שום צמצום לכן נתעכב עם מצות מילה עד שיצטווה עלי' מהש"י. וזה שאמרו במד"ר אמר אברהם עד שלא מלתי היו עוברים ושבים באים אלי פי' גם העוברים עבירות ושבו בתשובה באו אלי לקרב אותם תחת כנפי השכינה ע"י ועכשיו אין לי עוד מדור והתקרבות עמהם. ולזה נסמך מיד אחר המילה ענין הפיכת סדום ולא יקומו רשעים במשפט הצדיקים כי חלץ לו מהם ואין מגין עליהם ומש"ה כולם נאבדו ולא קודם לכן כי מאז נתקדש מדת היסוד להריק ברכה רק על זרע קודש יחי"ס והן הנה האבות אברהם בחי' החסדים להשפיע רב טוב. יצחק בחי' הגבורה והצמצום לבל יבוזו זרים. יעקב עמודא דאמצעיתא. ובזה רמוז הכתוב כאן כי ידעתיו למען אשר יצוה את בניו ואת ביתו אחריו לעשות צדקה ומשפט למען הביא ד' על אברהם את אשר דבר עליו. הענין הוא ג"כ כמ"ש מקודם המכסה אני מאברהם וכו' אשר לכאורה מה נעשה אח"כ כאשר לא כסה ממנו הלא לא הועיל כלום כי נהפכו סדום ובנותי' אך הנה כאשר רצון הש"י לבל ישחית הוד הברכה והשפע אלקי שירדו לסט"א רק א"א ע"ה מגודל חסדו הפריז על המדה להעניק כל טוב לכל באי עולם. ע"כ אז הש"י הי' מכסה באמת מאתו אשר הוא עושה לבל יפציר בו. וה' של המכסה הוא תמי' נחה כי אין זה כבודו ית"ש להשפיע לצבות בטן עוברי עבירה ח"ו. וז"ש כי ידעתיו כו' כי הנה אמרו חכז"ל בגמ' אמר הקב"ה מתנה טובה יש לי בבית גנזי ושבת שמה לך והודיעם כו' שנאמר לדעת כי אני ד' מקדשכם. כי בחי' הדעת הוא העולה מעלה מעלה התקשרות הקדושה והבדלה מסט"א כמ"ש בדעת חדרים ימלאו. והדעת הוא המבדיל כי אם אין דעת הבדלה מנין. ע"כ תיכף אחר ברכת אתה קדוש קודם י"ב ברכות האמצעיות של י"ח שהם צרכי שפע עולם הזה נכון להקדים הדעת להם לכוון בהם דרך הישרה לבל יצא החוצה לסט"א ע"כ אמרו חכז"ל כל ערום יעשה בדעת וז"ש חכז"ל כל מי שאין בו דיעה אסור לרחם עליו. כי ישחית זרע הטוב והשפע ואם אין בו דעה הבדלה מנין ע"כ לא ירחם עליו. א"כ ביום השבת אשר כל ברכאין דלעילא ותתא בו תליין צריך שמירה ע"י הדעת והקדושה יותר ויותר מבחי' אות ודעת ויקדש אותו. וז"ש הקב"ה מתנה טובה יש לי בבית גנזי ושבת שמה לך והודיעם ר"ל העלה אותם בבחי' הדעת בקדושה לדעת כי אני ד' מקדשכם לבל ינקו החיצונים משפע הקדושה. וז"ש משוך חסדך ליודעיך. ר"ל תמשוך החסדים ע"י הדעת בבחי' אל קנא ונוקם לסט"א בחי' הגבורה והצמצום לבל תלך השפע חוצה. נוטרי ליום השביעי בחי' נטירה ושמירה יום השביעי בחי' היסוד כנ"ל:
ועתה נבוא לביאור הפסוקים. כי ידעתיו. ר"ל מאחר כי מדת א"א ע"ה להשפיע החסד לכל באי עולם לכן אביאנו לבחי' הדעת לצמצם בבחי' הגבול למען אשר יצוה את ביתו אחריו יתחבר עם בניו כנ"ל ושמרו את דרך ד' ר"ל בשמירה יהי' דרך ד' מהחיצוני' לבל יאחזו בהם לעשות צדקה ומשפט ר"ל הצדקה יהי' בבחי' משפט דהנה בענין הצדקה יש כמה בחי' גבוהות יש אשר יתן צדקה עבור רחמנות מדאבון נפשו. ויש אשר יאמר כי בהתעורר נתינת הצדקה ליד עני ואביון למטה יעורר ג"כ רחמנות עליו מלמעלה והמדריגה זאת טובה מראשונה. אולם יש עוד אשר כל כוונתו בנתינת הצדקה יכוון להתעורר כח העליון למעלה ליחד קב"ה ושכינתי' עם דודה להשפיע רב טוב לכנ"י לעילא בבחי' צדי"ק וצד"ק והיא צדקה וז"ש כי צדיק ד' צדקות אהב. בהתעורר מ"נ למטה יחוס על דלה ואביונה למעלה. וז"ש ושמרו דרך ד' דרך גבר לעשות צדקה ומשפט זה לעומת זה כשעושים צדקה בבחי' משפט לתתא. הנה נעשה כמוה למעלה. וז"ש למען הביא ד' על אברהם כי אברהם עודנו עומד לפני ד' והוא מדת החסד כאשר דבר עליו מאז בבריאת העולם כמ"ש בהברא"ם באברה"ם:
בסוכה דף ל"א. ר' יהודה אומר יאגדנו מלמעלה. סבר ר"י לולב צריך אגד. הנראה לרמז בזה דהנה כבר מבואר במצות ד' מינים הללו הרומזים על בחי' בנ"י יש שיש בהם טעם וריח ויש שיש בהם טעם ולא ריח וכו' אך צריך לאגוד אותם להעשות אגודה אחת לחבר את כולם יחד. ואין ממעטין ביום טוב. ר"ל ביום טובה אין להסתכל על מיעוט מעשי האדם רק לאגוד כולם יחד עם הצדיקים. וז"ש יאגדנו מלמעלה. כי כן ר' יהודה הי' דורש סמוכים ר"ל לסמוך את האותיות הוי' שבשם יהוד"ה לבל תהי הדלי"ת מפסקת כמ"ש ואתם הדבקים בד' אלהיכם לקרב אחד אל אחד ויהיו לאחדים בידי וכמ"ש ותעמוד מלד"ת מדל"ת. וזהו והגישו אדוניו כו' אל הדלת או אל המזוזה. וזהו אשרי אדם שומע לי לשקוד על דלתות"י הוא הדל"ת בל תהי מפסקת. ולכך צריך לאגוד עמו גם הערבה כי שם ערבה הוא ענין ערבות כל ישראל ערבים זה בזה. וגם הערבה שאין בה לא טעם ולא ריח תאגוד גם היא עם הלולב הרמוז לצדיק יסוד עולם. וכל הפורש מהם כפורש מן החיים. וכדרך זה פרשנו המשנה במס' זבחים פ"ט. הצמר שבראשי הכבשים וכו' והעצמות והגידים והקרנים וטלפים בזמן שהן מחוברים יעלו כו' פרשו לא יעלו כו' לרמז על הנ"ל אף הפחותי ערך אם הם מחוברים לצי"ע גם הם יעלו עמו כמו הערבה שעולה עם הלולב בנענועו עמו יחד. פרשו לא יעלו. לכן ביום ההושענא רבה שלוקחים הערבה לבדה אי' בגמרא חביט חביט ולא בריך. לרמז בזה אם האדם השפל פירש מן הצדיק איננו ראוי לברכה. והוא כמו הערבה לבדו שאין בו לא טעם ולא ריח:
גם י"ל ברמז גודל מעלת דיבוק החבירים להיות אחוזים וקשורים יחד באחוה וריעות. כי לא כל העתים שווים להיות סמוך ונראה אצל הצדיק הרב המורה. לכן התקנה לזה להיות כל איש רעהו יעזורו ולאחיו יאמר חזק כמ"ש ויעשו כולם אגודה אחת כו' ומצינו בגמרא לענין עירוב פעמים שחבירו עדיפא לי' מרבי'. ובדרך הזה פרשנו בפ' ציצית דבר אל בנ"י ואמרת אליהם ועשו להם ציצית. לשון הסתכלות זה בזה וכל אחד יהי' בבחי' מקבל מחבירו בתורה ויראת שמים. כמ"ש ומקבלין דין מן דין. ובזה פרשנו מאמר הירושלמי בשמחת בית השואבה לא ראינו שינה בעינינו כו' הוי מכתפי אהדדי. פי' לא ראינו שינה וחסרון השתנות כאו"א אצל חבירו רק כשהי' ח"ו אחד נופל בדעתו והולך במרירות על מיעוט השגה בעבוה"ב או שום דאגת עולם הזה הוי מכתפי אהדדי כ"א סומך על חבירו. כאשר שפך שיחו וצרתו לפניו יגיד הנה חבירו הי' תומך בידו לתת לו עצה הגונה לחזק ולאמץ לבבו להסיר תוגה מנפשו וזה העיקר אהבת חבירים להיות' אגודה אחת כנ"ל:
שבעת ימים תחוג לד' אלהיך במקום אשר יבחר ד'. יל"ד וכי המצוה הזאת של סוכה הוא נוהג רק בארץ ולא בחו"ל הלא חובת הגוף הוא. ומהו במקום אשר יבחר האמור בזה. אכן הנה אמרו חכז"ל בגמ' משחרב בהמ"ק התקין ר"י בן זכאי שיהי' הלולב ניטל במדינה כל שבעה זכר למקדש. הנראה לרמז בזה כוונתם. דהנה מבואר בזוהר הקדוש ובהאר"י ז"ל כי ענין לולב הוא להמשיך החסדים מדעת העליון לנוה אפריון כי לולב הוא בחי' יסוד צדיק כתמר יפרח והסוכה היא בחי' המקיף מצד החסדים כמ"ש חסד יסובבנהו ובחי' המקיף הוא להגן מן החיצונים שלא יכלו לבא בגבול ישראל להרע לו ולפגמו חלילה כי תמיד סביב רשעים יתהלכון כמו שהוא למעלה כן הוא למטה תמיד הם סובבים על איש הישראלי וחפיצים לידבק בו והוא שאמר דהמע"ה כל גוים סבבוני בשם ד' כי אמילם לכן הסוכה היא המקפת על האדם וסובבת אותו מראשו עד רגליו לבל יהי' להחיצונים שום שליטה לקרב אל איש ישראל. והוא שנאמר בסכות תשבו כו' כי בסכות הושבתי את בנ"י והסכות הם ענני כבוד כנודע והם שהיו בזכות אהרן איש החסד וכן הוא הסוכה היא המקפת מצד החסדים כמו ענני כבוד שהיו מקיפים על ישראל מהאויבים וכמו שאנו אומרים ופרוס עלינו סוכת שלומך והגן בעדנו והסר מעלינו אויב וכו'. ובחי' הזאת המקיף הוא הרמז ג"כ בקרבנות שאמרו בגמ' עלה בכבש ופנה לסובב פנה לו לימין כי עיקר כוונתו על אותן הסובבים את ישראל וזהו פנה לו לסובב דרך ימין שהוא אל החסד וכן הסוכה כמוהו מצד החסד. והנה לולב שהי' ניטל במקדש הוא להמשיך ברכאין דלעילא וזה רמז ניט"ל גימ' מאה הוא רמוז למאה ברכאין והוא במקדש כי בהר ציון שם צוה ד' את הברכה לכך צריך שם כל שבעה להשפיע כ"ט וחסדים מדעת עליון לכל שבעה יומין עלאין. אבל משחרב בהמ"ק ופסקה הטובה התקין ריב"ז שלא תפסק הברכה ושיהי' הלולב ניטל גם במדינה בהסוכה כל שבעה כי הסוכה היא מלאה ברכת ד' כמו בהמ"ק וכן סכ"ך גימ' מאה למאה ברכאין וכמו שחל ש"ש על החגיגה כך חל על הסוכה והוא שרמז הכ' שבעת ימים תחוג לד' אלהיך במקום אשר יבחר והוא הסוכה שהוא כמו בהמ"ק אשר בחר ד' שמשם תצא הברכה על ישראל אמן:
א"י בדרך זה. שבעת ימים תחוג לד' אלהיך במקום אשר יבחר. דהנה כבר נתבאר במ"א כי כל הנשמות בנ"י הם ברגל בירושלים שלמעלה לפני ד' שזהו סוד עליית הרגל גם בזמה"ז את אשר ישנו פה עמנו ואת אשר איננו פה כולם נצבים לפני ד' אלהיכם. וז"ש חכז"ל בראשונה הי' הלולב ניטל במקדש שבעה ובמדינה יום אחד משחרב הבהמ"ק התקין ריב"ז שיהי' הלולב ניטל במדינה שבעה זכר למקדש. והוא הענין כי עתה הנה כל ישראל הם במקדש שלמעלה כנ"ל לכן גם בזמה"ז ניטל כל שבעה כמו קודם החורבן במקדש כו' וזהו שאמר הכתוב שבעת ימים תחוג לד' אלהיך במקום אשר יבחר. היינו שיתעלו כל הנשמות לחוג לד' אלהיך בלי שום פגם במקום אשר יבחר זה הבהמ"ק:
א"י שבעת ימים תחוג לד' אלהיך במקום אשר יבחר. היינו שיהי' כוונת עבודתכם אך על גלות השכינה שיהי' הקב"ה שב במהרה אל ביתו והיכלו ויהי' מנוחתו כבוד במקום אשר יבחר. דהנה יש צדיקים שאין להם שום נייחא מכל העולם הזה גם מכל המעש"ט ומצות שעושים מפני צער גלות השכינה עד שממש הם קצים בחייהם וזה הי' בחי' יצחק ק"צ ח"י וכן רבקה אמרה קצתי בחיי אם לוקח יעקב אשה מבנות חת שבחי' יעקב הוא ז"א ואם ח"ו לוקח בחי' יעקב אשה מבנות חת שח"ו תלך השפע מז"א לחיצונים למה לי חיים וזהו הענין יצחק ק"ץ ח"י שכל חיותו הי' רק ממה שיהי' לע"ל בהגאולה ומהקץ הי' חי כנ"ל וזהו שהתקין ברכת מחי' מתים באשר כי אך זאת הי' כל נחמתו וחיותו בעולם הזה ממה שיהי' בסוף הימים בתחיית המתים. וזולת זה לא הי' לו שום חיות והנאה מעולם הזה ולכך כהו עיניו ולא יכול לראות כלל בעולם הזה ולכך הוא הי' חי ק"פ שנים והוא יותר מכולם כי חייו היו מבחי' אורך ימים מעולם הארוך כו'. וזהו הציון שעד"ז שבעת ימים תחוג את חג הסוכות שיהי' הישועה במהרה לד' אלהיך במקום אשר יבחר לשוב לביתו וזהו שבעת ימים כמ"ש דוד המלך ע"ה אנכי אשמח בד' יתמו חטאים מן הארץ לעתיד שיהי' הש"י ב"ה במקום אשר יבחר:
אתם נצבים היום כולכם לפני ד' אלהיכם כו' לעברך בברית ד' וכו' למען הקים אותך היום לו לעם כאשר נשבע לאבותיך כו'. הנ"ל דהנה כתיב המכסה אני מאברהם אשר אני עושה הפי' הוא כי הנה כל החסדים מברי"ע והלאה עוברים ע"י אברהם כי כן כתיב אלה תולדות השמים וארץ בהבראם באברה"ם ותולדות השמים וארץ הם החסדים כולם עוברים על ידי אברהם בהיות הוא צנור כל ההשפעות והחסדים לעולם וקב"ה בעי ביקריהון דצדיקיא יתיר על דילי' כמ"ש במ"א. וז"ש כי ידעתיו למען אשר יצוה את בניו ואת ביתו אחריו ושמרו דרך ד' כי המכסה אני מאברהם את אשר אני עושה ורוצה להשפיע לעולם. ואברהם היו יהי' לגוי גדול ונברכו בו כל גויי הארץ ר"ל כל הגוים וכל החסדים שירדו לעולם יהי' בו בבחי' הברכה כמו המבריך את הגפן שאינו דרך גדולו בכך אבל עיקר הדבר כי ידעתיו למען אשר יצוה את בניו ושמרו דרך ד' כי כשהחסדים עוברים על ידי אברהם הם נמשכין רק אל ישראל וזה אשר יצוה לשון צוותא ואת ביתו אחריו שהם ירדו רק אל זרע אברהם ובני ביתו וממילא ג"כ ושמרו דרך ד' נשפע עמהם קדושה יתירה לשמור את דרך ד' ומצותיו ית"ש. וזהו ענין כריתות ברית של אברהם אבינו שנאמר וכרות עמו הברית היינו שיהי' הוא צנור ההשפעה של החסדים ועשה חסד עם אדוני אברהם שעשיית החסד הוא עם אדוני אברהם ולכך הוא מקבל שכר כנגד כולם כמבואר במשנה באבות פ"ה עד שבא אברהם אבינו וקבל שכר כנגד כולם באשר כל החסדים והשפעה שלהם עברו על ידו וברכות לראש צדיק ברכות לראש משביר הנה הוא נוטל חלקו בראשו וכמבו' בזוהר הקדוש פ' ויחי דף רכ"ה ע"ש שכן כל השפע יורד תחלה על ראש האבות ומהם באה לעולם. וזהו שאמר הכתוב למען הביא ד' על אברהם את אשר דבר עליו היינו הברכות יורדים תחלה על אברהם כנ"ל. וז"ש הכ' אתם נצבים היום כולכם לפני ד' אלהיכם ר"ל כיום שהנכם נצבים כולכם לפני ד' שאתם במעלה העליונה בקדושה וטהרה לפני ד' ית"ש זה יועיל לכם לעברך בברית ד' אלהיך פי' שתזכו כאו"א להיות מעבר וצנור ההשפעה בחי' המשפיע ומעבר החסדים כמו א"א ע"ה. וז"ש למען הקים אותך היום לו לעם כאשר נשבע לאבותיך שתהיו באותו בחי' של האבות כן תהיו באותו הבחי' הברית והיחוד לעולם. וזהו שאנו אומרים בשמ"ע שים שלום שהוא עיקר היחוד של שמ"ע ואחר ברכת כהנים הנה מסיים אח"כ המברך את עמו ישראל בשלום. שהוא מבריך את עמו ונוטע אותם בבחי' הברית והיחוד והשפעה של השלום כנ"ל והבן:
כל האזרח בישראל ישבו בסוכות. יש לרמז בזה ע"ד מ"ש וד' ברך את אברהם בכל ברך לשון הברכה ונטיעה כי מדת כל הוא בחי' יסוד שהוא כל בו וא"א ע"ה הבריך בחי' היסוד בכל להשפיע לה' וכמו שאמרו הריני מוסיף ה' על שמך ומוסף הוא בחי' היסוד בה' והוא שאמרו בת הי' לא"א ובכל שמה בכל משפיע לבת והי"א שמ"ה והיא בחי' כל"ה כידוע. וזהו והי' ברכה מבחי' והי"ה הוא שם הוי' כולו תהי' ברכה להבריך ולהמשיך לה'. וזהו ברכה והיא הנקרא בחי' מינקת מ"ש ואל המניקות תשפיע כו' כי היא תתן טרף לביתה. וזהו כל האזרח כל בחי' היסוד האזרח ה' אזר"ח זרח והמשיך מברכה העליונה לבחי' כל וממנו לה' וזהו אזרח בחי' חסד אברהם שנקרא איתן האזרחי יומשך החסד לה' האחרונה ולבנ"י. והחסדים ישבו ויושפעו בסוכות להגן ולכסות עליהם מן החיצונים רק לישראל. וזהו בישראל ישבו בסוכות. והבן:
ויסעו בני ישראל מרעמסס סכותה. הנ"ל דהנה כבר הקשו הראשונים על ההבטחה שהבטיחם הש"י להכניסם לא"י מיד הלא לא נתקיים ההבטחה ההיא. גם דרך שלשה ימים שאמרו נלכה ונזבחה כו' קשה מאד היכן הי'. אך הנה אמרו חכז"ל מה חג לד' כשם שחל שם שמים על החגיגה כן חל ש"ש על הסוכה נמצא הסוכה היא בחי' הקדושה של הקרבנות ובחי' א"י בכל מקום אשר אזכיר את שמי אבא אליך וברכתיך. לכן כאשר באו בנ"י לסוכות זכו בזה לקדושת א"י והקרבנות כנ"ל:
והקרבתם אשה לד' כל מלאכת עבודה לא תעשו. הנ"ל דהנה כשיעלה ויושלם היחוד העליון ע"י בנ"י אז יתמלא כל העולמות שפע וברכה על בנ"י. וזהו והקרבתם אשה לד' יחוד זו"נ אז כל מלאכת עבודה לא תעשו ולא יצטרך לכם לעבוד עבודת הפרנסה כי יבא לכם כ"ט א"ס:
ולקחתם לכם ביום הראשון פרי עץ הדר וכו'. יש לרמז בכתוב הזה בכוונת הענין הכתוב ביום הראשון. דהנה נאמר זה היום תחלת מעשיך זכרון ליום הראשון כי אע"פ שביום כ"ה באלול נברא העולם אומרים בר"ה זה היום תחלת מעשיך כי האדם נברא בר"ה והכל נברא עבור האדם. אך הנה אביך הראשון חטא ולא נשלם אז כוונת הבריאה שהיתה מתחלה עליו ולכך מני אז והלאה כל העבודות. הוא לתקן חטא אדה"ר כידוע והוא בחי' תיקון אדם העליון כידוע לי"ח. והנה גם מצות ארבעה מינים האלו סובבים לתיקון ההוא ואתרוג הוא כמ"ד עץ שאכל אדה"ר אתרוג הי'. וז"ש בגמ' הפריש ז' אתרוגים לז' ימים כל אחד יוצא בה ואוכל לאלתר כי כשיצא בו ידי חובת המצוה בזה נעשה התיקון אדה"ר ולכך שרי לאכלו אח"כ ועוד באכילה ההיא יתקן האכילה של אדה"ר. והנה ידוע כי כל המצות המינים הללו רומזים ומכוונים למדות העליונות בסודות גבוהים ונעלמים מאד מאד. אך בכל זה הכוונה הפשוטה צריך האדם לכוון במה שאומר אשר קדשנו במצותיו וצונו על נטילת לולב. כי לולב הוא הגבוה במינו כי הוא רמוז ליסוד והוא עולה עד הדעת ואומרים אק"ב וצונו על נטילת לולב להיות נמשך אליו קדושה בבחי' היסוד מכאן והלאה ויתקן א"ע בבחי' הדעת להיות עובד ד' בדעת שלימה ומחשבה טהורה לתיקון הכבוד והאדם העליון. וז"ש ולקחתם לכם תקחו לכם לתקן הכבוד והאדם העליון ביום הראשון מה שנפגם בחטא אדה"ר. וזהו הנקרא יום הראשון של הבריאה כמ"ש זכרון ליום הראשון תראו במצות האלו לתקן יום הראשון ההוא שנפגם בפרי עץ הדר. האתרוג שאכל אדה"ר ובלולב תיקון הדעת ויסוד. ובהדס וערבה בחי' שאר המדות ובזה ושמחתם לפני ד' אלהיכם שבעת ימים פי' כי אז בשעת הבריאה לא נשלמו שבעת ימי הבנין בהשמחה כי ביום וא"ו חטא אדה"ר אבל כשיתקו חטא אדה"ר אז יגמרו כל השבעת ימים בשמחה לפני הש"י. וזהו ושמחתם לפני ד' אלהיכם שבעת ימים תיקון כל שבעת ימי הבריאה כנ"ל:
א"י ולקחתם לכם ביום הראשון פרי עץ הדר וכו' ואמרינן בגמ' זה אתרוג הדר באילנו משנה לשנה. והנה כן בסוכה אמרו ז"ל עד עשרים אמה אדם יודע שהוא דר בסוכה למעלה מעשרים אמה אין אדם יודע שהוא דר בסוכה. יש להתבונן בלשון חכמים במה שאמרו אצל לולב וסוכה לשון דר. זה דר באילנו וזה דר בסוכה כי לא לחנם הוציאו דבר זה מפיהם. אך הנה רמזו לנו בזה דהנה כתיב אלה המצות אשר יעשה אותם האדם וחי בהם אני ד'. והכוונה בזה הוא כי כל עשיות המצות ומעש"ט הם לצורך תיקון אדה"ר הרמוז לאד"ק כי ע"י פעולת המצות נתקן כל קומת האדם וחי בהם. והנה כן מובא בגמ' לחד מ"ד עץ שאכל אדה"ר אתרוג הי' לכן ע"י מצות האתרוג תתקן פגם אדה"ר. האמנם כי מבו' בזוהר הקדוש והאר"י ז"ל כי ענין פרי עץ הדר רמז ליסוד והנה אצל אדה"ר נאמר וקוץ ודרדר תצמיח לך שהוא רמוז על נוקבא דסט"א שהם ב' ד"ר ד"ר ובקדושה התרין נוקבין הם לדור ודור הללוי"ה. וז"ש בתיקון הגאולה זה שמי לעולם וזה זכרי לד"ר ד"ר כתיב חסר הרמז על ביטול של הסט"א ד"ר ד"ר כי תעביר ממשלת זדון מן הארץ וימלוך ד' אלהיך ציון לדו"ר ודו"ר. והנה כאשר האתרוג הוא תיקון פגם אדה"ר לכך הוא נקרא פרי עץ הדר כי הוא בחי' היסוד שלשם ישוב הכל אל תיקונו וזה לשון הדר לשון החזרה וכן הדר הוא לכל חסידיו ע"י החסידים יחזור הכל אל תיקונו. וזה בתיקון היסוד שנקרא הדר וזה רמוז פרי עץ הדר שיחזור פגם עץ הדעת וזה הי' ענין דור המדבר דור דעה נגד הקליפה דור הרע. וזה הימן ודרד"ע. והנה זהו ע"י מצות אתרוג והסוכה אור פנימי ואור מקיף נעשה התיקון לדור ודור לבטל קליפות ד"ר ד"ר שיהי' הגאולה במהרה ומדר דר תצמיח לך קרן ישועה במהרה וזהו שאמרו חכז"ל בהשני מיני דר אצל סוכה ולולב כנ"ל. וכוונת למעלה מכ' אמה עיין בע"ח. והבן:
(בחי' אברהם) שבו לכם פה עם החמור וכו' ונשתחוה ונשובה אליכם. להבין למה צריך להבטיחם בזה שישובו אליהם. אך הנה זה מדת הצדיקים אשר בכל עת עלותם באיזה מדרגה גבוה הנה אח"כ מעלים עמהם גם את אנשי דורם לעבוה"ב יותר אשר לא הי' מקודם לכן וזה הנאמר בכתוב שבו לכם פה עם החמור. ר"ל עתה הינכם עדיין בחי' חמורים עד אשר נשתחוה ונעלה בנסיון הגדול הזה אשר ע"י המצוה רבה. זאת הי' בטוח להגיע אל מדריגה גבוה מאד אז ונשובה אליכם נעשה גם אתכם לבעלי תשובה ותעלו עמנו וכן הי' באמת אח"כ כתיב וישב אברהם אל נעריו כי השיבם באמת כנ"ל ויקומו וילכו יחדו אל באר שבע ר"ל יחדו בשוה עם אברהם הגיעו אל מעלת באר שבע בינה אימא עלאה התשובה עלאה כנודע בזוה"ק:
יען אשר עשית את הדבר הזה ולא חשכת כו' לכאורה לשון יען אשר עשית הוא מיותר הלא צוהו ועשה וכבר ספר הכתוב אשר עשה. אך הנה מודיע הכתוב גודל צדקת א"א ע"ה אשר כל ימיו הי' מתלהב לעשות רצון בוראו באהבה עזה והי' מחפש תחבולות איך לעשות נ"ר יותר וכאשר בא אליו הנסיון הנה הוא בעצמו הפליא לעשות לו הנסיון גדול יותר ואעפ"כ יקיימנו לרצון בוראו. כי כן ד"מ אם האדם עושה המצוה בעצלות ודרך חוב לפרוע חוקו. הנה אף אם עושה רצון ד' אך הוא בלי חיות ובקרירות. לא כן אם עושה מאהבה וחפץ בה ורודף אחרי' לקיימה בכל פרטי' ודקדוקי' זהו הנרצה לפני ד' וזה הי' א"א עושה בנסיון העקידה הוא הגדיל בעצמו יותר ערך הנסיון ועשה ממנו מצוה רבה כאשר בארנו בפ' שבו לכם פה עם החמור ואין לי חפץ מעולה מיצחק ואעפ"כ אשחטנו. וזהו וכבש רחמיו לעשות רצונך בלבב שלם ר"ל הוא רצה יותר מכפי ערך המצוה וזהו בלבב שלם. וזהו ששבח הכ' יען אשר עשית את הדבר הזה כי עשית דברים חדשים אשר לא נצטווית להגדיל המצוה כנ"ל כי ברך אברכך כו'.
(בחי' אברהם ויצחק) איתא בגמ' בר"ה נולדו האבות. הרמז בזה בלשון אבות הוא לשון רצון כמ"ש ולא אבה ד' השחיתך. כי בד"ה נולד הרצון העליון על עולם הזה בתחלת הבריאה ע"י שראה הקב"ה במעש"ט של הצדיקי' ההולכי' לפניו והוא שנאמר בגלל אבות שעשו רצונך שפעלו ועשו הרצון הטוב על בריאת העולם:
שאל אביך ויגדך זקניך ויאמרו לך. הנ"ל דהנה מצינו בכתוב אצל ג' אבות שתארם בשם זקן. באברהם כתיב ואברהם זקן בא בימים. ביצחק כתיב ויהי כי זקן יצחק ותכהין עיניו מראות. ביעקב כתיב ועיני ישראל כבדו מזוקן לא יכול לראות. ויש אמנם להתבונן ולשום לב על ענין הזה אשר לכאורה אברהם ויצחק חיו אח"כ כמה שנים ומה זה שקראם זקנים כאלו מלאו ימיהם. אך הנה מובא בזוהר הקדוש ובהאר"י ז"ל כי השם זקן הוא רומז על בחי' דיקנא קדישא דא"א והוא בחי' זקן מלא רחמים וגם בחי' הגבוה מזה נקרא זקן כמובא בכ"מ. והנה אבותינו הקדושים ע"י מעשיהם הטובים הם הגיעו ועלו במעלות ומדרגות העליונות בעולמות העליונים לכן על שם עבודתם ומעלתם הם נקראים בשם זקן בתחלתם אשר נחלו להם בעולמות העליונים האלו ומשם המשיכו שפע רצון ורחמים לעולם הזה והוא שנאמר ואברהם זקן בא בימים מבחי' הזקן המשיך ובא לבחי' הימים ימי הבנין עד המלכות וכמ"ש ואדוני זקן השם אדנ"י בעשי' נתמלא מבחי' זקן מלא רחמים. והוא שכתוב כי ילדתי בן לזקוניו. ר"ל נולד להשם ב"ן בחי' הרחמים אשר לזקוניו כנ"ל. והנה זהו שנאמר ג"כ אצל יצחק ויהי כי זקן יצחק ותכהין עיניו מראות ר"ל כאשר הגיע יצחק למדרגה זו הגבוה של זקן אזי כהו עיניו מראות עוד ולהסתכל כלל בעולם הזה כי אמנם כן דרך הצדיקים הקדושים אשר מקושרים באחדות ובאורות העליונים אינם יכולים לסבול כלל עניני עולם הזה ואינם רשאים להסתכל כלל בשום דבר בעולם הזה כי הראי' פוגמת להם כי בחי' העינים הוא רמז לחכמה ולא נכון להוריד ענין החכמה העליונה מקדושתה והוה כמוציא מרה"י לרה"ר כי העולם הזה הוא מדור החיצונים הרבים כנודע. והנה זהו ג"כ הרמז שאמרו בגמ' היינו טעמא דשופר והיינו טעמא דלולב והיינו טעמא דמגלה גזירה שמא יעבירנו ארבע אמות ברשות הרבי' ופירשו התוס' דהה"ד שמא יוציא מרה"י לרה"ר. הרמז בזה כמ"ש כי לא נכון לקלקל השפע מהאורות מהמצות האלו של השופר להוציאם מיחוד העליון אל רשות הרבים מדור החיצונים חלילה. והנה לכך כאשר כתיב עיני ד' אל צדיקים שהם במדרגה גבוה מאד הנה הראי' בעלמא בעניני עולם הזה פוגם להם וזהו שכתוב ויהי כי זקן יצחק ותכהין עיניו מראות כל עניני עולם הזה וכן ביעקב כתי' ועיני ישראל כבדו מזוקן ר"ל היו מכובדים וקדושים כמ"ש התרגום יקירן מסיבו והם עיניו היקרים היו מלאות מאורות הגדולים של בחי' זקן לכך לא יוכל לראות כמו לא תוכל לאכול הפי' אינו רשאי כן יעקב לא הי' רשאי לראות בעניני עולם הזה כי הי' כמוציא מרה"י לרה"ר. וז"פ דורשי יחודך כבבת שמרם. ר"ל דורשי יחודך שממשיכים מאור העליון של יחודים העליונים שהוא נקרא רה"י כבבת שמרם כמו שהם שומרים בת עיניהם כן אתה תשמרם וכמ"ש יצרנהו כאישון עינו. פי' הקב"ה יצרנהו כמו שהוא שומר אישון עינו. וז"ש שאל אביך ויגדך זקניך ויאמרו לך הם הצדיקים שהגיעו למעלות הזקנה כנ"ל ויאמרו לך ישפיעו לך כל טוב סלה אמן:
(בחי' יצחק) כי ביצחק יקרא לך זרע. הנ"ל דהנה כתיב כי גר יהי' זרעך בארץ לא להם וכו'. והנה אמרו ז"ל לא גלו ישראל אלא להוסיף עליהם גרים. והענין הוא מבואר בכתבי האר"י ז"ל כי מורה על הני"ק שהם בגלות מאז ולכך גלו ישראל בין האומ"ה כדי להעלותם וזה הי' ענין ירידת אבותינו למצרים כנודע בכ"מ וז"ש במצרים ואח"כ יצאו ברכוש גדול הוא רכוש הני"ק האלו. והנה גם יצחק רצה ללכת למצרים ולא הניחוהו כי לכוונת העלאת הני"ק האלו לא הי' צריך ללכת שמה כי הם יבואו אצלו ונקראים אליו יען כי הוא עולה תמימה. וזהו כי ביצחק יקרא לך זרע ר"ל הזרע ניה"ק יהיו נקראים ונאספים אליו ומאליהם יבואו אל יצחק:
ושם נעלה ונראה ונשתחוה לפניך בשלש פעמי רגלינו ככתיב בתורתך שלש פעמים בשנה וכו'. יש לדקדק הלא לעתיד כתיב והי' מדי חודש בחדשו ומדי שבת בשבתו יבא כל בשר להשתחות לפני ובגמ' אמרו כי לעתיד בכל יום ויום יעלו להר בית ד' לראות לפניו. א"כ למה זה שאנו אומרים כי נראה רק שלש פעמים בשנה. אך הנה כי בחי' מדרגת האדם במועד ושבת הוא נעלה מאד ממדרגת ימות החול לכן גם לעתיד כאשר יתעלו ישראל במדרגה הגבוה מאד הנה גם אז יתעלו בחי' הרגלים אצלם ביתר שאת יותר ויותר ממדרגת החול שלעתיד וזש"א כי שם נעלה ונראה כו' בשלש פעמי רגלינו יותר ויותר אשר אין לשער ואין להגיד ואז יהי' ככתוב בתורתך שלש פעמים בשנה יראה כל זכורך:
ויבאו אל המקום אשר אמר לו האלהים. הנ"ל דהנה נודע בספרים כי הרבה בחי' יש בעניני הנשמות הנאצלות ויורדות ממקומם אל העולם הזה ויש מהם מבחי' הגבוה מאצילות ויש מהם למטה וכמוהם עוד למטה הרבה יותר. וזהו תכלית העבדות של עולם הזה של הנשמה להיותה נכונה לעלות ולשוב אל המקום אשר הי' שם אהלה בתחלה לחסות בצל שדי בסתר עליון כיל"ח. והנה זה שאמר הכתוב בזה כי ע"י מצות העקידה הנה נתעלה אז אברהם ויצחק אבותינו עד שהגיעו אז ויבאו אל המקום אשר אמר לו האלהים הוא המקום אשר נחצבו נשמתם מאז בראש רום עולם וע"י המצוה הזאת נתעלו ויבאו אל מקום אשר נצטוו עליו מפי ד'. וז"ש לו עתה ידעתי כי ירא אלהים אתה כי עתה אך נתעלה יותר ולכך זכה כי ברך אברכך כו' וכן אצל משה רבינו עליו השלום התעלה בהעבדות שלו יותר גבוה ממקומו אשר נצטווה עליו. דכתיב וימת שם משה עבד ד' עפ"י ד' ר"ל שהי' עבד ד' יותר גבוה על אשר נצטווה מפי ד'. וכן באהרן נאמר עפ"י ד' באלה מסעי כנ"ל:
(בחי' אברהם יצחק) למען ידעו דורותיכם כי בסוכות הושבתי את בנ"י כו'. הנראה ברמז הכתוב למען ידעו מהו יהי' מהידיעה הזאת. אך הנה כתיב ויקרא את שמה רחובות כי עתה הרחיב ד' לנו ופרינו בארץ. והענין הוא כי בינה היא נקראת אם הבנים והיא רחובות הנהר שמשם מקור הנשמות משם מתרחבים ויורדים לעולם הזה. והוא שאמר כי עתה הרחיב ד' לנו ומהו הרחבה כי ופרינו בארץ שירדו הרבה נשמות מרחובות הנהר לעולם הזה ועי"כ מתרחב השם הוי' ב"ה ונתגדל ונתקדש יותר ויותר ע"י נשמות הרבים של ישראל. וזהו שקרא הבאר רחובות ענין רמז הבא"ר ידוע לי"ח וזה רחובות שנתרחב השם ב"ה בעולם הזה והוא שהבטיח לאברהם הרבה ארבה את זרעך וכו' כי כל ישעו וכל חפצו של אאע"ה בעולם הי' רק לפרסם ולהרחיב האלקות בעולם וע"ז הבטיחו הש"י שירבה את זרעו ככוכבי השמים ויתפרסם שמו של הקב"ה ע"י ישראל בכל העולם. והנה סוכה היא בחי' בינה והוא אם הבנים דמינה יוצאים נשמתין. וז"ש למען ידעו דורותיכם כי בסוכות הושבתי ר"ל ע"י מצות סוכה אם הבנים זוכה לצאת ממנו בבחי' הדעת דורות עולמים ותתרבה הדעת והקדושה בעולם כנ"ל. וכן מבואר בספרים כי ע"י מצות סוכה זוכה לבנים. והרמז כמ"ש בזה. והבן:
(בפ' וירא) הנה האש והעצים ואיה השה לעולה ויאמר אברהם אלהים יראה לו השה לעולה בני. כבר הקשו המפרשים ז"ל למה לא שאל יצחק גם על המאכלת אמנם הנה זאת ידוע כי בחי' עולה הוא במעלה יותר גבוה מכל שאר הקרבנות כגון חטאות ואשמות להיותה כולה כליל על ראשו ועל רגלו ועל פרשו ישרף. אבל חטאות ואשמות לא קרבו אלא חלבים ואימורים. הענין הוא להיות כי חטאת ואשם באים לכפרה תמורת גוף האדם וגוף הבעלים המה נפגמים מחמת החטא ע"כ לא ירצה גוף כפרתו לאשה לד' הבאה תחתיו זולת את נפשה השלימה לטבח תחתיו כי בנפשו הוא צדיק והוא חלק אלוקי ממעל לכן זו תהי' תמורתו. אבל עולה הבאה על הנדר או נדבה מאחד העם הצדיקים והשלימים אשר מכף רגלם ועד ראשם אין בהם מום עבירה חלילה לכן קרבנם כולה עולה לגבוה. עולה על ו"ה. וכן שמענו בשם הרב הקדוש ר' מיכלי זלה"ה כי בעולה כתיב ונתח אותה לנתחי'. פי' האדם צריך לנתח כל פרטי איבריו כל אחד בפ"ע לראות אם אין בהם שום שמץ עבירה חלילה ואז ראוי להיות עולה קודש הוא לד'. וזה הי' שאלת יצחק את אברהם אביו כאשר ראה כי הוא הולך להיות קרב לעולה והוא התבונן על פרטי איבריו לנתחיהם וראה בעצמו חסרונות כי כן דרך הצדיקים לראות תמיד בעצמם חסרונות רבים. כי במקום גדולתו שם תמצא ענוותנותו. וכן מצינו בשם הוי' ב"ה. היו"ד שמורה על החכמה העליונה הוא רק אות קטנה. וקוצו של יו"ד המורה על בחי' יותר גבוה הוא רשימה קטנה וניכרת מעט לגודל קטנותה ודקותה. וז"ש רבא לא נצרכא אלא לקוצו של יו"ד וכן במעלות בנ"י כתיב כי אתם המעט מכל העמים. לכן גם יצחק דמה בנפשו כי הוא אינו ראוי להיות עולה כנ"ל. בשלמא חטאת הנאכלת רק נפשה לשמים אבל להיות עולה לא ראה בעצמו היותו נכון לזה. ולזה שאול שאל רק הנה האש והעצים וכו' אבל על המאכלת לא שאל כי גם לחטאת הוא צריך למאכלת ולזה הוא ראוי רק על זה שאל אי' השה לעולה. אולם אברהם אבינו ע"ה ראה באמת כי קדש הוא לד' ונכון להיות עולה ככל הצדיקים אשר רואים תמיד במעלות זולתם. לכן השיבו אלהים יראה לו השה לעולה בני [עיין במדרש תנחומא על הנ"ל]:
את ד' אלהיך תירא ואותו תעבוד ובו תדבק כו'. דהנה אמרו רז"ל בגמ' במה שמצינו פ"א שהעונות נעשו כזכיות ופ"א נאמר שנעשים כשגגות. כאן מאהבה כאן מיראה כנודע. והנה זה הוא הנעשה בימים האלו כי בר"ה וי"כ התשובה הוא מיראה כנודע מאימת הדין ואזי הזדונות נעשים שגגות וז"ש ביו"כ ונסלח לכל עדת בנ"י כו' כי לכל העם בשגגה. אבל אח"כ בסוכות הנה התשובה הוא מאהבה וזהו בסוכות תשבו לשון תשובה כי תזכו לחסות בצילא דמהמנותא בכבוד המלך סוכת שלם כנודע ומה גם עם מצות לולב ומיניו זוכים לדביקות העליון כמבו' בר"מ בסוד הלולב ע"ש. ולכך בסוכות שהתשובה היא מאהבה הנה העונות נעשים כזכיות. וזהו ראשון לחשבון העונות לעשות מהם זכיות וכמבו' בס' הקדוש קדושת לוי ע"ש. והנה עד"ז אמר הכתיב את ד' אלהיך תירא בר"ה וי"כ ואותו תעבוד בבחי' התשובה תחילה בבחי' היראה ואח"כ בסוכות תזכה לתשובה מאהבה ובו תדבק בדביקות הנעלה כמבו' בזוהר הקדוש בר"מ שם:
א"י הכ' את ד' אלהיך תירא ואותו תעבוד ובו תדבק. דהנה נודע כי בשאר היראות חיצוניות של עולם הזה הנה מטבע האדם להיות בורח מהדבר שירא ממנו. אבל ביראת השם אמר הכתוב כי הוא בהיפך כאשר ד' אלהיך תירא באמת אזי תרדוף ותעבוד אותו יום ויום יותר כי תבא התשוקה בלבבך להתקרב אליו יותר עד ובו תדבק כביכול ביחוד עליון א"ס ב"ה כנ"ל. דהנה דרך משל כשהמלך בו"ד נותן לאומן לתקן אבן יקרה. הנה האומן ירא ומפחד לנפשו לעשותו ולתקן פן יקלקל ויברח מעשותו. אבל ביראת השם אינו כן כי הנה ביראת חיצונית של עולם הזה היראה אינה מענין העבודה שלו כי הוא צריך לעשות עבודתו ד"מ בתיקון האבן טוב והיראה שלו היא מפני המלך שלא יכעוס עליו נמצא הוא ירא מפני דבר אחר. אבל כאן ביראת השם הנה היראה בעצמה היא העבדות שלו ובה צריך לתקן לפני המלך ד' צבאות. לכך כאשר ד' אלהיך תירא הנה אך בה תעבוד יותר ויותר לעלות יום ביומו ביראת הרוממת א"ס ב"ה וכמ"ש סמר מפחדך בשרי וממשפטך יראתי עשיתי משפט וצדק. ע"י היראה עשיתי מצות יותר כנ"ל אעפ"י שאתה ירא פן לא יעלו לרצון לפני ד' הנה מתוך שלא לשמה בא לשמה ובהלימו' לשמה הנה הוא עוד ירא יותר עד ובו תדבק:
פחד יצחק משפטנו האירה. הנ"ל עפ"י מאמר הגמ' (בשבת דף פ"ט). אברהם לא ידענו וישראל לא יכירנו. כי הגאולה העתידה ב"ב יהי' ע"י יצחק אבינו יעמוד לעזרתנו. הענין בזה כי צריך להתבונן בדבר זה מפני מה הי' רצונו של יצחק לברך דוקא את עשו ולא ליעקב. הענין הוא כי יצחק הוא בחי' גבורה והי' מפחד לברך את יעקב בעניני עולם הזה פן ישמן ישורון ויבעט. לולי כי רבקה אמנו התבוננה בזה כי גם השפעות עולם הזה נצרך לעבודת הבורא לבל יבצר מיעקב כל טוב כמ"ש יגיע כפך כו' אשריך וטוב לך אשריך בעולם הזה למען ייטב לך לעוה"ב. אך מחמת פחדו של יצחק זכה עשו להיות לו שליטה על בנ"י כאשר ברך אותו על חרבך תחי'. לכן לעתיד כאשר יבא עת לחננה הוא יהי' סניגור בעד ישראל להוציא לאור משפטנו כי הוא הי' הגורם לכל כובד הגלות וז"ש פחד יצחק כמ"ש ופחד יצחק הי' לי. משפטנו האירה ויחוש פדות נפשנו. אמן:
(בחי' יעקב) אשרי איש ירא את ד' במצותיו חפץ מאד. להבין כוונת הכתוב כי לכאורה הוא ב' ענינים כי מי שהוא ירא מאד הנה יירא ויבוש מלעשות מצותיו כי אומר מה אני ומה חיי ומי אנכי כי אזכה להתקרב אל ד' לעשות מצותיו. אולם הנה זה מלמדנו הכתוב שיהי' כל מעשי האדם בהשכל וחכמה ובזמנים חלוקים לא להשתמש בשניהם כאחד אם אמנם כי צריך האדם להתגבר על עצמו ביראת ד' ולהתוודות על פשעיו ולבכות במר נפשו. אך זה לא בכל עת ולא זו העת בשעת תורה ותפלה כי בשעת תורה ותפלה צריך להיות בשמחה ואהבה. וע"ז נאמר סור מרע ועשה טוב בשעת עשיית המצוה אין לזכור העבירה. עשה דוחה ל"ת. פי' המצוה דוחה העבירה. כי אם בשעת המצוה יזכור חטאיו אז יתרשל ויבוש מעשות את המצוה וזהו מעשה היצר לבלבל את האדם בעת התפלה בעצבות עוונותיו אך לזה לפקוד ולשוב על עוונותיו צריך זמן בפ"ע בקומו בחצות לילה או קודם אור הבקר אך אז ישוב אל לבבו כל הימים אשר עברו בהשער בנפשו גודל פחדו והדר גאונו ואז יתוודה במר נפשו מקירות לבו. ואח"כ יתעורר מעפרו ויקום אל התורה והתפלה להתעודד בשמחה וקול זמרה וע"ז נאמר עבדו את ד' בשמחה. וכזה הי' ענין יעקב אבינו ע"ה כאשר צותה עליו רבקה ואעשה אותם מטעמים לאביך כאשר אהב. רבקה רומז לשכינה הקדושה כמבואר בזוה"ק. והשכינה צוותה לעשות מצות ומעש"ט הם המטעמים ויעקב הוא רמז לכנ"י והי' ירא אולי ימשני אבי במעשי הרעים פן אהי' כמתעתע והבאתי עלי קללה. אך השכינה צוותה עליו לך ועשה ואל תירא כי עתה אין הזמן לפשפש במעשים בעת עשיית המצוה ועלי קללתך בני. אך עשה מטעמים לאביך. נחת רוח לפני ד' באהבה וזה כאשר אהב. וז"ש הכתוב אשרי האיש ירא את ד' ביראה ואעפ"כ במצותיו חפץ מאד בשעת עשיית המצות חפץ מאד לעשותם באהבה עזה:
אשר יקרא אתכם באחרית הימים. הנה אחרית הימים הוא בחי' מלכות ושכינה כמ"ש והי' באחרית הימים נכון יהי' הר בית ד' בראש ההרים כי תתעלה בחי' המלכות והשכינה למעלה ראש. והנה אמנם כבר נודע כי כל עבירה אשר האדם עושה ח"ו למטה נתראה הפגם ח"ו בשכינה כמ"ש דע מה למעלה ממך. הוא ממך. וז"ש בצר לך ומצאוך כל הדברים האלה באחרית הימים היא השכינה. והנה כבר אמרו חכז"ל צורתו של יעקב חקוקה בכסא הכבוד וכל המעלה של בנ"י או הפגם חלילה נראה בצורתו כנודע. וזהו לא עתה יבוש יעקב כנ"ל. ולפיכך בטובה נאמר וירא ישראל את היד הגדולה ישראל סבא וכן קדושנו קדוש יעקב רוענו רועה ישראל כאשר הוא קדושנו הוא קדוש יעקב. וכן רוענו רועה ישראל ישראל סבא. וז"ש להם יעקב האספו ואגידה לכם את אשר יקרא אתכם הוא אותיות שלכם אמיתות עניניכם הוא באחרית הימים שם אתם נרשמים מטוב עד רע ואנכי אגידה לכם כל המעשה אשר תעשון תמיד כי עד אצלי יגיע ממעלתכם כל הימים וזה אשר נאמר הן גאלתי אתכם אחרית כראשית:
ה' אלהי ישראל אהבת תמים. הנ"ל דהנה הוי' אלה"י ישראל גימט' תרי"ג והנה כתיב כל ארח"ת ד' חסד ואמת לנוצרי בריתו ארח"ת עה"כ גימט' תרי"ג פי' כל קיום התרי"ג מצות תלוים הכל רק לנוצרי בריתו בחי' היסוד כי הוא המקשר ומיחד את הכל והנה בחי' תמים הוא רמוז ליסוד כמ"ש ד' לאברהם אבינו אצל מצות מילה התהלך לפני והי' תמים ובזה נקרא צדיק תמים. אך בחי' תם כמ"ש ויעקב איש תם הוא גבוה ממעלת תמים כמבואר בזוה"ק. והנה יעקב נקרא איש תם כי הוא בחי' הלולב גבוה במינו עולה עד הדעת ולזה נקרא עדת יעקב בנך בכורך עדת הוא דע"ת והוא תיקון בחי' עץ הדעת לכן נקרא תמיד בחי' חיים כמ"ש חכז"ל יעקב אבינו לא מת מה זרעו בחיים אף הוא בחיים כי הסט"א נקראים מתים ובעץ הדעת כתיב ביום אכלך ממנו מות תמות אבל יעקב אבינו תיקון בחי' עץ הדעת נקרא חי וזהו לא מ"ת כי הוא הפך אותיות מ"ת ונעשה יעקב איש ת"ם וזהו מה זרעו בחיים תמיד שנים עשר שבטי י"ה ראובן בכורי כחי וראשית אוני ולכך זרעו בחיים תמיד ולזה אף הוא בחיים נקרא צדיק איש חי כי היתה מטתו שלימה ולכך וישתחוו ישראל על ראש המטה שהשכינה היתה על מטתו כי לא נמצא בה שום פסול ולכן נקרא איש תם בחי' שלם ויבא יעקב שלם שלם בגופו כי לא יצא מגופו לסט"א אבל בסדום כתיב ואנשי סדום רעים בגופם כי זמה עשו כל ימיהם. אבל יעקב שלם בגופו בלי שום חסרון כלל. וכן כתיב ויאבק איש עמו ויגע בכף יריכו רצה להאחז במדת בחי' יסוד של יעקב ולא יכול לו וזה שפרש"י שהעלו אבק עד לשמים. אב"ק ר"ת או"ת ברי"ת קוד"ש העלו עד כסא הכבוד כי הי' כולו טהור קודש לד'. והנה הצדיק השלם בבחי' יסוד הנה כל התרי"ג מצות של בנ"י עוברים על ידו כמ"ש אתם נצבים היום כולכם כו' אתם אותיות אמת הוא תורת אמ"ת נצבים היום כולכם לפני ד' לעברך בברית ע"י הצי"ע להשפיע לכם כ"ט וז"פ ד' אלה"י ישרא"ל גימט' תרי"ג. כל התרי"ג מצות נתקנו ע"י אהבת תמים הוא הצדיק תמים כמ"ש ובזה ד' אלהי ישראל תשועת עולמים:
ויהי בשלם סוכו וכו'. אי' במד"ר קודם שברא העולם עשה לו סוכה בירושלים ואמר יה"ר שיכבשו רחמי את כעסי ואתנהג עם בני במדת הרחמים. הנ"ל דהנה כתיב וחגותם אותו חג לד' שבעת ימים בשנה מלת בשנה הוא מיותר אך הנה כפי המבואר במד"ר הנ"ל הנה הרצון הטוב על בריאת העולם הי' בסוכה ובשבת בשלש סעודות במנחה נקרא רעווא דרעווין כי אז הי' שעת הרצון הטוב על הבריאה שלמחר ביום א' נברא העולם והרצון הטוב הזה הי' בסוכה ולכך בשבת חוה"מ מתעורר הרצון הזה הטוב רעווא דרעווין של הבריאה. וזהו בסוכו"ת תשב"ו שבע"ת ימים ר"ת שבת וזהו וחגותם חג לד' שבעת ימים בשנה פי' אותם השבעת ימים של סוכות הם המשפיעים הרצון הטוב על כל השנה והם העיקר מכל השנה:
יהי לבי תמים בחוקיך למען לא אבוש. ובמד"ר שבקש דוד המלך ע"ה אף בשעת עשיית המצוות יהי' לבי תמים כי אע"פ שלכך נברא היצה"ר לבעבור תהי' הבחירה ביד האדם בכל זה צריך להתפלל שיעשה המצות בתמימות בלי שום פני' חיצונית למען לא אבוש כי באמת אם האדם עושה המצוה לשום כוונה חיצונית חלילה אז אח"כ בעולם העליון הוא מתבייש מאד על סכלותו אשר לא טוב עשה וכמעשה המובא בס' ר' ייבא באחד שהגיד לחבירו בחלום איך שהוא מתבייש וחרפה תכסה פניו בהכריז עליו המלאך כוונת המצות אשר עשה בעולם הזה וכל הצדיקים ינוסו לקולם מג"ע בשמעם אוולתו ופגמו ולכך צריך האדם להתפלל שלא יבוש בעה"ב וזהו אחת שאלתי מאת ד' אותה אבקש שבתי בבית ד' כל ימי חיי פי' כל ימי חיי יעלו לפני ד'. לחזות בנועם ד'. פי' שאוכל לחזות ולהתראות לפני ד' ולא אבוש:
איש אשר כברכתו ברך אותם. יל"ד וכי יעקב אבינו ע"ה קודם פטירתו מעולם הזה שמעלות הצדיק הוא גדול מאד בעת ההיא ישים על לבו לברך את כל אחד בפני עצמו ולא על הכלל הלא אז הרגע הוא יקר לפני ד'. אך הנה י"ב שבטים מכוונים לי"ב צרופי הוי' ב"ה שכל שבט ושבט יש לו עבדות הצירוף המכוון אליו וכולם כאחד מכוונים לד'. ולכך אע"פ שברך כ"א בפ"ע גד גדוד יגודנו מאשר שמנה לחמו. כפי הצירוף שלו. אך בכ"ז הברכה יוצאת מזה לזה כאחד וזהו איש אשר כברכתו הפרטית ברך אותם בכלל כי הוא פרט וכלל:
אלה מועדי ד' מקראי קדש אשר תקראו אותם כו' מועדי ד'. מבואר בזוהר הקדוש פירושו. והנה אמנם כי בכל קדושות שבת ומועדים וי"ט יורד ג"כ השפעות טובות לעולם מעצם קדושת היום של שבת וי"ט כי בכל בחי' מעילא ותתא יש בהם בחי' יסוד וזה אות"ם כי אות הוא ביני וביניכם. וראיתם אות"ו. ויקדש אות"ו. כולם מבואר למבין לרמז על היסוד שנקרא או"ת ונאמר בסוף הענין לבד שבתות ד' ר"ל לבד הצדיקים אשר מורידים השפע דרך הצנור בחי' יסוד שבת. לבד מנדריכם ונדבותיכם. כי נדר הוא בחי' הרי עלי אם יקבל האדם על עצמו איזה מצוה לעשות בשלימות במסירות נפש הנה גם בזה מעורר רצון העליון אבל עדיין הוא באחריות פן חלילה ינחם מעשות המצוה אח"כ במסירות נפש וזהו לשון חייב באחריות. אבל נדבה הוא הרי זו בהתעוררת המעשה מיד במסירות נפש זהו צדיק גמור ואינו חייב באחריות כלל. וזהו סמיכת הפסוקים. נדבות פי רצה נא כו' נפשי בכפי תמיד. פי' כשאדם עומד בתפלה צריך לעורר א"ע להיות במסירות נפש ועי"ז תפלתו מקובלת וזה לשון נדבה הרי זו שמוכן מיד תיכף. וזה מבואר נדבות פי רצה נא כו' נפשי בכפי תמיד. כי הנני מוכן תיכף במסירות נפש לכן נדבות פי רצה נא וכו'. והבן:
(בחי' משה) (ישעיהו ב׳:י״ז) ושח גבהות האדם ושפל רום אנשים ונשגב ד' לבדו ביום ההוא וכו' חדלו לכם מן האדם אשר נשמה באפו כי במה נחשב הוא. הנראה לפרש כי אמנם כבר גלוי וידוע כי עיקר העבדות היא שיהי' האדם בתכלית השפלות בעצמו ולא יחשוב עצמו לכלום כי מאן דאיהו רב הוא זעיר ומאן דאיהו זעיר הוא רב. וכל מה שהאדם נתעלה במעלות העבדות והשגה בקדושה בעולמות העליונים כן צריך להיות עניו ושפל ביותר. כמו שמצינו אצל משה רבינו עליו השלום ששבחו הש"י והאיש משה עניו מאד מכל האדם. וכי לא הי' לו לשבח ולפאר את משה רבינו עליו השלום רק במדת הענוה. אך אמנם זהו באמת שבח הכולל כל המעלות הגבוהות כי כאשר נתבאר הנה מי שהוא צדיק יותר הוא עניו יותר שכן כאשר משה רבינו עליו השלום הי' עניו יותר מכל האדם זה האות כי גדול בצדקתו יותר על כל האדם ובמקום גדולתו שם אתה מוצא ענותנותו. וזה הענין שאמרו בגמ' כי שמונה פסוקים שבסוף הספר תורה הקב"ה אומר ומשה כותב בדמע ר"ל כי באותן הפסוקים שבסוף הספר שם כתוב גדולת מעלות משה רבינו עליו השלום וכל המופתים אשר עשה ואשר ידעו ד' פנים אל פנים. והמעלות האלו לא רצה משה לכתוב על עצמו אך אשר צוהו הש"י לכך כותב בדמע לומר מה אני לכל המעלות האלה. וכמו שכל ימיו קרא לאמור ואנחנו מה. וכמו שרמזו רז"ל בו ובמה שבתוכו בזה מקודשת. כי עיקר הקדושה של בו הוא ע"י בחי' מה שבתוכו מה אני ומה חיי. וז"פ חדלו לכם מן ההתנשאות כי הלא אף האדם אשר נשמה באפו ר"ל שכבר זכה לבחי' נשמה שהוא צדיק גמור ואעפ"כ במה נחשב הוא רק בבחי' מה אני ומה חיי רק בזה נחשב הוא כי ע"י השפלות נחשב הוא ונתעלה יותר למעלה כנ"ל:
ויהי בנסוע הארון ויאמר משה קומה ד' ויפוצו אויביך. הנ"ל לרמז בזה על כי הנה מבואר בזוהר הקדוש כי הלב נקרא בשם ארון אשר בו התורה כמ"ש והיו הדברים האלה על לבבך. והנה זהו שאמר הכתוב בזה ויהי בנסוע הארון כאשר יתעורר לבו של אדם ליסע על פי ד' ממדריגה למדריגה בקדושה אז ויאמר משה ר"ל מתנוצץ בקרבו משה רבינו עליו השלום כי אתפשטותי' בכל דרא ובחי' משה מדברת מתוך גרונו ומשה שפיר קאמר. קומה ד' ר"ל עיקר כוונת של הצדיק הזה הוא רק לתקן הקומה שלמעלה ולאוקמי שכינתא מעפרא שזהו קומה ק"ם ו"ה ליחד היחוד זו"נ ויפוצו אויביך הם החיצונים לבל יתאחזו בהקדושה בשום אחד מישראל כמו שכתוב ערוב עבדך לטוב אל יעשקוני זדים:
וילך משה וידבר כו' בן מאה ועשרים שנה אנכי היום לא אוכל עוד לצאת ולבא כו'. יש להבין מה שאמר לא אוכל עוד לצאת ולבא הלא לא כהתה עינו ולא נס לחה כמו שהקשו זה בדברי רז"ל וע"ש. אך מה שנ"ל לפרש דהנה כבר הקשו הראשונים ז"ל למה לא זכה משה רבינו ע"ה לעלות בסערה השמים ולהשאר שם כמו אליהו ז"ל וחנוך הלא הוא עלה וירד כמה וכמה פעמים הו"ל להשאר כולו שם למעלה ע"ש. אך הנה זה מעלת משה רבינו עליו השלום האוהב עמו ישראל ומסר את נפשו עליהם כל ימי חייו להיות מחזק את ישראל כל ימיו לבלתי הסתלק את זיו יקרו מהם עד עולם ותמיד עינו עליהם לתמכם בתומכי אורייתא כמ"ש כי גם במותו לא כהתה עינו להסתלק מישראל וזהו הוא חפצו כמו שנתבאר להשאר תמיד בתוך בנ"י להטיב להם ואתפשטותא בכל דרא לכן הוכרח להיות גופו הקדוש להשאר בעולם הזה שלא לעלות כולו למעלה למען היות אחיזה לישראל בקדושתו בעולם הזה ע"י גופו הטמון ביניהם ובקומו בתחיית המתים יקומו כולם עמו כל ישיני עפר כי יהי' הוא מחויב בדבר ומוציא את הרבים י"ח. והנה זהו שאמרו חכז"ל כל המכבד את התורה גופו מכובד על הבריות. יל"ד מהו הלשון גופו מכובד. אך זה נכון במשה רבינו עליו השלום שהוא הי' מכבד את התורה כמ"ש תורה צוה לנו משה ומכבד בה את הבריות. וזה לכך הוצרך להיות גופו נשאר בעולם הזה לכבד בו את הבריות בקדושתו וכמ"ש אחלק לו ברבים ואת עצומים יחלק שלל וזהו שהבטיחו הש"י ונאספת אל עמך כאשר נאסף אהרן אחיך ר"ל אתה לא תעלה בסערה השמים כמו אליהו וכדומה רק תשאר גופך בעולם הזה ויאסף קדושתך אל עמך להטיב להם כאשר מת אהרן אחיך ונשאר בעולם הזה לצורך כך. וז"ש ולא ידע איש את קבורתו ר"ל קבורתו מקום הטמון בו קדושתו בישראל לא ידע איש וזהו קבורתו טמונתו כמו מנה קבור פי' מנה טמון כן טמונתו קדושתו בקרב כל ישראל תמיד. והנה זה שאמר לישראל היום לא אוכל עוד לצאת ולבא לצאת לפניכם ולעלות השמים כמו בתחלה כי בע"כ אצטרך להיות גופי נשאר למטה ביניכם וזהו לא אוכל לצאת מביניכם ולבא למעלה עוד כי ד' אמר אלי לא תעבור את הירדן הזה כנ"ל:
ואמר הדור האחרון בניכם אשר יקומו מאחריכם והנכרי אשר יבא מארץ רחוקה וכו' ואמרו על מה עשה ד' ככה וכו'. יל"ד הלא כתוב הזה נאמר זה כמה אלפים שנה ומאז ועד עתה אין שואל ואין מבקש על כל אלה מכל העכו"ם אשר סביבותינו ומתי יהי' זה. וגם מה יצא מזה אם ישאל הנכרי מארץ רחוקה עלינו ועל ארצנו כי מה לנו מהקרובים ומכ"ש מהרחוקים. אך זה קאי על קיבוץ ניה"ק המפוזרים שיתקבצו ויתבררו קודם ביאת המשיח והם נקראים הדור האחרון שנשארים באחרונה לצורך הבירור וכמ"ש תכתב זאת לדור אחרון ונאמר אח"כ לשמוע אנקת אסיר לפתח בני תמותה שזה קאי על ניה"ק. וזהו ואמר הדור האחרון האלו ובניכם אשר יקומו מאחריכם שנולדו כשלא הי' היחוד פב"פ רק אב"א והנכרי אשר יבא מארץ רחוקה זה שארית הקבוץ מארבע כנפות הארץ לארצנו במהרה אמן:
(בחי' אהרן) ויעל אהרן הכהן אל הר ההר על פי ד'. הנ"ל שאהרן הכהן עלי' היתה לו במותו כי עלה עם כל המעש"ט שעשה כי לא נפל מכל דברו ומעשיו ארצה וזהו בחי' עלי' אל הר ההר שהוא רומז לאימא עלאה וזש"נ ואהרן בן שלש ועשרים ומאת שנה במותו בהר ההר ר"ל כי העלה כל ימיו ושנותיו במלואם וטובם בהר ההר שהוא מדריגה העליונה ולא נחסר אפי' יום אחד מהם כלל:
(בפ' שמות) ויאמר הלא אהרן אחיך הלוי ידעתי כי דבר ידבר הוא וגם הנה יוצא לקראתך וראך ושמח בלבו. לכאורה אינו מובן הבטחה זו כי כן דרך העולם אם יראה איש את אחיו אשר פרד ממנו זה כמה שנים בודאי ישמח עמו. כמו כן אהרן לא ראה את משה בכל עת הרב הזה אשר ברח ממצרים עד היותו בן שמונים שנה ובודאי ישמח עמו. הנ"ל ברמז הענין עפ"י מ"ש לעיל בר"ה בתפלה ובכן צדיקים יראו וישמחו. כי הנה כתיב עבדו את ד' בשמחה וכתיב עבדו את ד' ביראה לכאורה הוא ב' הפכיים כי בשעת היראה והפחד יעצב לב אנוש ולשמחה מה זו עושה. אך באמת הנה יש יראה בשמחה ואהבה. ואהבה בבחי' יראה. כי. אמנם ענין היראה ואהבה הם שני מ"ע בפני עצמם. וכל אחת צריך לעשותה בדחילו ורחימו ע"כ בענין קיום מצות היראה צריך להיות בתחילה התבוננות בגדלות הש"י ורוממות א"ס ב"ה ממכ"ע וסובל כל עלמין וכדומה להמשיך על עצמו ענין היראה בהתבוננת עלות הנפש ואז אח"כ תגיע אליו השמחה ואהבה ממקורה כמבואר בספרים. וכן הוא ג"כ המדה באהבה לקיים מצותה בדחילו. ובזו משונה היא יראת ד' מיראת עולם הזה אשר רצונו לברוח וליפטר ממנו. אבל ביראת הרוממות כל עוד שמגיע אליו היראה יותר ירצה להתקרב ולשמוח בחלקו. ומעתה שני הפסוקים צדקו יחדיו כי היראה הוא ג"כ בשמחה והשמחה היא ביראה. והנה אהרן הוא בחי' חסד ואהבה כמ"ש איש חסידך ובחי' משה רבינו ע"ה בחי' הלוים הוא מבחי' גבורה וזה ענינו יראה ואהבה. וז"פ וראך ושמח בלבו ר"ל בחי' אהבה ושמחה. וז"ש בברכת כהנים שאותך לבדך ביראה נעבוד. כי גם לכאורה אין להבין מה הי' ענין השמירה בבהמ"ק. אך מפני כי הכהנים בברכתם היו ממשיכין ומורידים שפע מבחי' חסדים העליונים בלתי גבול ע"כ הלוים היו על משמרתם מבחוץ בבחי' גבורה וצמצום כנודע שבחי' גבורה היא הצמצום. כדי לצמצם הברכות לבלתי צאת החוצה רק לבנ"י. וזה ג"כ הענין שהלוים מקדשין ידי כהנים קודם ברכתם את בנ"י לצמצם הנ"ל. וזהו ג"כ הענין שיר של הלוים בשעת הקרבה כנודע בחי' הזמרה מבחי' גבורה. וזהו ג"כ פי' הברכה שאותך לבדך ביראה נעבוד יראה היא בחי' גבול וצמצום. כדי שירדו ההשפעות לבני ישראל כנ"ל:
(בחי' יוסף) ויצו משה את הלוים נושאי ארון ברית ד' לאמור לקוח את ספר התורה הזה ושמתם אותו מצד ארון ברית ד' וכו'. יש להבין מה שתאר הכתוב את הארון בשם ארון ברית ד' ולא נאמר ארון העדות או הארון סתם. אמנם הנה כתיב ושמרתם את בריתי והייתם לי סגולה מכל העמים וכן כמה פעמים שנקראה התורה בשם ברית אלה דברי הברית. הענין הוא כי הנה יסוד התורה ועמוד העבודה הוא בא מאז ע"י יוסף הצדיק ששמר הברית כנודע. והוא שפתח בו הכתוב בספר ואלה שמות שהוא התחלת הספר נתינת התורה מיד אחרי יציאת מצרים ונאמר שם ויוסף הי' במצרים ר"ל אחרי כי כל המצות תלוים בזכר ליציאת מצרים כמבואר בכתוב וכן הוא התחלת עשרת הדברות שכלול בהם כל התרי"ג מצות נאמר אנכי ד' אלהיך אשר הוצאתיך מארמ"צ לכן צריך שתדע מה הוא היחוס של יצי"מ להמצות לזה פתח הכתוב בראש דברו אמת כי יוסף הי' במצרים ממנו יצאה כל הגדולה הזאת כי בכוחו הגדול שהוא הי' הצי"ע בכל שלימות בחי' היסוד שהוא בבחי' היסודות שלמעלה המשיך בחי' התורה והמצות לישראל לכך הוא שאמר פקוד יפקוד אלהים אתכם והעליתם את עצמותי מזה אתכם ר"ל ע"י עצמותי ובחי' המעלה שלי פקוד יפקוד אלהים אתכם בהתורה שנקראת פקודי ד' ישרים. ולכך ארונו של יוסף הי' הולך עם ארון העדות בנסעם במדבר לומר קיים זה מה שכתוב בזה כמבו' בגמ' והכוונה כי יוסף הוא שקיים את כל התורה להיותה מתקיים בתוך בנ"י כנ"ל. ובזה הוא מבואר בז"ח פ' תולדות ע"ש. וזה הענין שלא צוה את בניו לקוברו בארץ ישראל מיד רק ויישם בארון במצרים ואח"כ והעליתם את עצמותי מזה אתכם כי הוא ידע כי הוא המוציא והמביא לישראל ממצרים ועל ידו יזכו לקבל את התורה לכן כשתעלו את עצמותי מזה אתכם אז פקוד יפקוד אלהים אתכם בהמצות כי עצמותיו הם כולם קדושים כמו התורה. וז"ש ויישם בארון במצרים כמו שהי' ארון לתורה. וזה שנקרא ארון הברית עיין בזוהר פ' ויחי. וכן כל התורה נקראת ברית על שם יוסף וזהו כל המצות הם זכר ליצי"מ כי הנה יוסף הי' בארון במצרים כנ"ל וכן הוא מבואר בזוהר הקדוש אצל שבת וזכרת כי עבד היית במצרים שהוא קאי על יוסף לעבד נמכר יוסף. והשבת הוא כלול מכל המצות נמצא כי זכר כל המצות תלוים ביוסף שהוא יסוד לכולם. והנה מעתה יובן הדבר מה שלא רצה יוסף לצאת ממצרים עדי רגע בכל עת היותו שמה לבא אל אביו לראות פניו. אך צוה אליו כה אמר בנך יוסף רדה אלי אל תעמוד למה לא הלך הוא אצל אביו לקבל פניו בשמחה בארץ ישראל. אך זה הי' כי עבודת יוסף במצרים הי' להכין מקום לישראל בבואם שמה לבל ישתקעו ח"ו במצרים ע"י ריבוי הניצוצות שהיו שמה. וכן בצאת ישראל ממצרים הנה הוא עבר לפניהם כמש"א הים ראה וינס ארונו של יוסף ראה והוא שאמר הכתוב נוהג כצאן יוסף. והנה זה הדבר שסיים משה רבינו עליו השלום בהתורה לאמור לקוח את ספר התורה הזאת ושמתם אותו מצד ארון ברית ד' כלומר לקוח את ספר התורה ר"ל כל לקיחת של ספר התורה שלכם שנאמר כי לקח טוב נתתי לכם הוא מצד ארון ברית ד' הוא ארונו של יוסף כי ע"י הצי"ע מתקיים כל התורה וישראל עמו לעולם:
(תהילים קי״ב:ו׳) לזכר עולם יהי' צדיק. הנ"ל דהנה רמז זכר עולם הוא בחי' היסוד דו"נ זכר הוא בחי' הזכרות ועולם היא השכינה כנודע וזש"א בחי' היחוד הזה של זכר עולם הוא ע"י הצדיק זה יוסף. וזהו שנאמר זכרנו לחיים הוא רמוז ג"כ זכרנו הוא בחי' הזכרות והשפעה לחיי"ם הוא ר"ת ח"י יסו"ד מלכו"ת. דהנה בחי' היסוד והיחוד נקרא ח"י כמ"ש איש חי. וכן חי חי הוא יודוך. והוא שכתוב גלה כבוד מלכותך עלינו וכו' לעיני כל חי וקרב פזורינו מבין הגוים. ר"ל לעיני כל חי מוסב על הצדיק שנקרא כל חי כנ"ל. וגם לעיני רמוז ליסוד שהוא תלוי בעין. וז"ש לעיני כל חי וקרב פזורינו ר"ל כי קרוב קיבוץ הני"ק המפוזרים הוא ע"י הצי"ע שנקרא כל חי וכמ"ש עוד יוסף בני חי במצרים והוא ליקט כל כסף רמז לני"ק המפוזרים במצרים. וזה הי' כוונתו של יוסף הצדיק כל הימים להחיות ולקיים כל ישראל להיותם שמורים בבחי' היסוד כמוהו. והוא שאמר את אחי אנכי מבקש את אח"י רמוז א' ח"י להמשיך מבחי' אלופו של עולם לבחי' ח"י הוא יסו"ד אנכי מבקש. וזה שנקרא יוסף לאמור יוסף ד' עליכם ככם אלף פעמים. וזהו הענין שלא צוה את בניו לקברו בא"י מיד כי רצה להיות עם בנ"י תמיד לשמרם לכן צוה להוליך עצמותיו עמהם כשיצאו. וז"ש הים ראה וינס ואמרו רז"ל ארונו של יוסף ראה. ויש לדקדק בדבריהם ז"ל שאמרו ארונו של יוסף ולא אמרו עצמותיו של יוסף ראה כי מה הרבותא בארון. אך הנה יוסף הצדיק הוא שפעל ועשה את לבב כל ישראל להיות לבבם קודש כקדושת הארון כמו הארון שהיו הלוחות בו. כן ע"י קדושת יוסף צי"ע היו בנ"י תוכם מלא בתורה ועבודה כמ"ש כי כל העדה כולם קדושים ובתוכם ד' וזה הי' מבחי' קדושתו של ארונו של יוסף ארון הברית הים ראה וינס כנ"ל. והנה זהו הרמז במאמר הנביא וראה עצם ובנה עליו ציון. דהנה עצמות יוסף הם היו בתיקון אדה"ר. וזהו עצמו"ת ע"ץ מו"ת תיקון עץ הדעת שנאמר בו ביום אכלך ממנו מות תמות וז"ש וראה עצם אדם ר"ל תיקון לאדה"ר ובנה אצלו ציו"ן גימ' יוס"ף ע"י בחי' יוסף צי"ע נעשה התיקון לחטא אדה"ר. ועפ"י מה שבארנו יובן ג"כ מאמר חכז"ל שאמרו קשה מזונותיו של אדם כקריעת ים סוף וקשה זיווגו של אדם כקריעת י"ס. דיש לדקדק למה תפסו בלשונם כקריעת י"ס ולא בדבר אחר הקשה. אך זה רמוז על בחי' הצי"ע שיעשה התיקון למעלה והוא הגורם היחוד בעולמות העליונים. והנה בקריעת י"ס שאז ע"י ארונו של יוסף הים ראה וינס ונעשה אז היחוד ע"י בחי' צי"ע כן לעולם קשה זיווגו של אדם רמז לאדם העליון קשה היחוד רק ע"י הצי"ע כמו קריעת י"ס. וזה ג"כ קשה מזונותיו של אדם הוא המשכת הארה והחיות לאדם בעליונים כקריעת י"ס ע"י הצי"ע. וזה הענין של משיח בן יוסף ומשיח ב"ד שהוא רמז על היחוד דו"נ. וזה המבואר בכוונת האר"י ז"ל בכוונת ברכת ולירושלים עירך וכסא דוד וכו' שצריך לכוון להתפלל על משיח בן יוסף שלא יהרג דהנה בכל אחד ואחד מבנ"י יש בו בחי' משיח בן יוסף ומשיח בן דוד כמבואר בספרים והוא בחי' דו"נ כמ"ש זכר ונקבה בראם. לכך הנה צריך להתפלל על בחי' היסוד שבו שלא יאבד שזהו נקרא בחי' מיתה כמבואר בספרים. והוא שכ' ויתנכלו אותו להמיתו. ר"ל ע"י הנכלים וערמימות ומחשבות זרות שמחשב האדם גורם אותו להמיתו להמית בחי' האות שלו כי ע"י תאוות רעות חלילה בא לידי עבירה וע"ז שהזהיר הכתוב לא יהי' כלי גבר על אשה ר"ל שלא יהי' מחשבות אדם לחשוב על שום אשה ולשון כלי גבר מחשבות גבר כמ"ש וכילי כיליו רעים. וכן ויתנכלו. אבל אם לא תתורו אחרי לבבכם ואחרי עיניכם אז למען תזכרו ועשיתם את כל מצותי תוכלו לעבוד הש"י בתורה ותפלה כנכון. כי העבירה פוגמת אח"כ המחשבה של תפלה שלא יכול להתפלל אחרי' כמו שבארנו בפי' המרבה שיחה עם אשה בוטל גם אח"כ מדברי תורה פי' התורה מתבטלת אצלו ע"י המחשבות זרות. וכן הובא מעשה בשם האלקי האר"י ז"ל שפ"א התפלל במנין עם הרב הגדול מהר"ם גלאנטי ז"ל ואחרי כלות הצבור התפלת י"ח המתינו על מהר"ם ז"ל שיגמור גם הוא תפלתו. אז ענה האר"י ז"ל הנה הם ממתינים עליו והוא מחשב בתפלתו על חמור ואוכף. ואח"כ הודה מהר"ם ז"ל כי באה זה במחשבתו בשעת שים שלום והי' זה כי בעש"ק העבר הוצרך מהר"ם ז"ל ליסע על ברית מילה ובחפזו לדרכו לקח לו חמור ואוכף שהי' בתחתיתו של אוכף שעטנז לכן העבירה הזאת פגמה מחשבתו. אעפ"י שהי' שוגג ולא ידע בדבר ולא נהנה מעבירה והי' טרוד בטרדא דמצוה בכ"ז לא נמחל לו לגמרי. עאכ"ו שלא יעשה האדם שום עבירה בזדון ולא יפגום מחשבתו בשעת התפלה רק בלתי לד' לבדו. אמן.
(בפ' וישב) וימצאהו איש והנה תועה בשדה וכו' ויאמר את אחי אנכי מבקש. הנראה ברמז הכתוב מבלי שנאריך בדקדוקים. דהנה כתיב בע"ח בשער הכללים בענין סוד שבירת הכלים וז"ל.. והנה כשהגיע האור אל היסוד באו ב' אורות א' שלו וא' לתת אל המלכות והחלק שלו להיותו גדול לא יכול לסבלו ונתבטל כמו האחרים. אך חלק המלכות שקבל הוא נשאר בו ולא נתבטל. וז"ס בן ישי חי על האדמה ולכן נקרא יסוד ח"י ע"כ. המבואר מזה כי עיקר קיום הבחי' של יסוד הי' רק במה שהוא להשפיע לאחרים אבל לא מה שצריך לעצמו כי שלו נתבטל רק מה שהוא להשפיע לאחרים זה מתקיים בידו. הנה כן צריך ללמוד מזה כי עיקר בחי' הצי"ע הוא רק להשפיע לישראל כל טוב ולא לצורך עצמו כלל. וזהו הרמז בפסוק ואלה המלכים שזה מוסב על סוד שבירת הכלים כמבו' בזוה"ק. ואמר הכתוב כי סיבת שבירתן הי' לפני מלוך מלך לבני ישראל שלא השפיעו לכנ"י. ולכך הנה זה הענין האמור אצל יוסף הצי"ע שהוא בבחי' היסודות שלמעלה כאשר אמר לאחיו והנה תסובנה אלומותיכם ותשתחוין לאלומתי שרמז כי כולם צריכין לעבור על ידו שזהו בחי' ההשתחוואה כנודע כי הכל עובר דרך היסוד. אכן הם סברו בו כי מתנשא הוא למלוך לעצמו. ולכך אמרו לו המלוך תמלוך עלינו ר"ל אם סבור אתה למלוך לעצמך הנה בלי ספק תתבטל כמו שנתבאר לכך נאמר ולא יכלו דברו לשלום ר"ל לא היו יכולים להנהיג השפעתו לשלום מלכות כנ"ל. והנה כמו שמבואר בגמ' נשיאות אני נותן לך עבדות אני נותן לך ר"ל כל עניניך יהי' רק להשפיע לאחרים. והוא האמור אצל מלך ישראל לבלתי רום לבבו מאחיו ר"ל לבל יסלק השפעתו מהם אז יהי' למען יאריך ימים על ממלכתו הוא ובניו בקרב ישראל להשפיע לישראל והוא שנאמר אצל יוסף שאמר לו אביו לך נא ראה את שלום אחיך להשפיע להם ולא לעצמך כלל. וכן כשראה א"ע תועה וישאלהו האיש מה תבקש ר"ל מה דעתך עתה ויען לאמור את אחי אנכי מבקש ר"ל מעתה אני יודע כי צריך אני רק לבקש את אחי ולהשפיע להם כל טוב:

לשבת חול המועד סוכות

(בפ' כי תשא) ראה אתה אומר אלי העל את העם הזה ואתה לא הודעתני וכו' ויאמר הראני נא את כבודך. צריך להתבונן מה ענין הבקשה זו לכאן הול"ל זה בשעת מתן תורה או בשעת עשיית הנסים במקום אחר אבל הענין הוא כי זהו דרך הצדיקים לבלתי לבקש גדולה לעצמם רק מה ששייך לטובת הכלל כל ישראל כמ"ש משה ליתרו כי יהי' להם דבר בא אלי. כי הוקשה הדבר ליתרו על משה מה לו לבלות זמן במשפטי ישראל ועניניהם הלא טוב לו יותר במעלה העליונה לדבר עם השכינה ולזה השיבו כי יהי' להם דבר בא אלי. ר"ל ע"י דבריהם ועסקיהם בא אלי הש"י לדבר עמי. ובכן עתה אחר אותה המעשה רצה להעלות את בנ"י למדרגה גבוה לכן אמר משה אתה אומר אלי העל את העם במעלה העליונה ואני אין בידי כלום ואיך אעלם הודיעני נא את דרכיך למען אוכל להעלות אותם ולהתפלל עליהם בכל עת כדרך הצדיקים המתפללים על דורם. והש"י ב"ה כאשר ראה אמיתית הענין בכוונתו הטובה הורהו שלש עשרה מדות של רחמים וזה הי' כוונתו מתחלה באמת וכאשר הורהו י"ג מכילין דרחמי מיד וימהר משה ויקד ארצה וישתחו ובחי' ההשתחוי' נודע בהאר"י ז"ל שהוא להמשיך החסדים למטה לעולם הזה. וזהו מני אז והלאה גם עתה לא כלו רחמיו וחסדיו מאתנו. וזה שפרש"י בפ' ואתחנן אעפ"י שיש להם לצדיקים לתלות במעשיהם הטובים ר"ל להתפלל על השגות וידיעות הבורא אינם מבקשים מאת הבורא ב"ה רק מתנת חנם. ר"ל לתת המתנה לטובת הכלל ולא לכבוד עצמם הם דורשים. והבן:
(בחי' יעקב) ושבת קדשך באהבה וברצון הנחלתנו. כבר בארנו כי זהו רמוז על שם נח"ל המתעורר ברצון ביום השבת וכאשר בנ"י חלילה הם בצרה הש"י מגביהם עד השם הזה לרחמים עליהם כמ"ש ויקחם ויעבירם את הנחל. וזהו נחלת יעקב. נחלה בלי מצרים. כי על השם הזה אין מצרים ואין שליטה לסט"א ובחי' יעקב הוא העולה עד הדעת כמ"ש ויותר יעקב לבדו במקום גבוה ההוא. וזהו וישכון ישראל בטח בדד עין יעקב במעלה הגבוה ההוא הוא שוכן בטח ובדד ושאנן. וז"ש אתם ראיתם אשר עשיתי למצרים ואשא אתכם על כנפי נשרים ר"ל הלא ראיתם וידעתם מאד כי במצרים הוא מקום אחיזת החיצונים. עכ"ז ואשא אתכם על כנפי נשרי"ם הוא נ' שער"י רחמי"ם ואמרתי מוטב יכנס החץ בי ולא בבני הוא העמוד הענן הסוכך עליהם מפני המצרים והוא מקיף עליהם בבחי' סוכה המקיף מן החיצונים זהו בחי' מעלה אחת שהש"י מקיף על בנ"י לבל ישלטו בהם זרים. אכן עוד יש בחי' אחרת הנרמזה בבחי' סוכה והוא ע"ד שכתוב מה רב טובך אשר צפנת ליראיך כי כן כל המעלות והטובות והקדושות הבאות מהש"י להאדם על כולם צריך להיות עליהם סוכה סביב להצדיקים להסתירם מפני זרים כי גם היזק ראי' שמי' היזק והוא שנאמר במשה ותרא אותו כי טוב הוא ותצפנהו שלשה ירחים כי היא כשראתה עמו שכינה וכי הוא טוב לבד הצפינה אותו לבל ידע איש ממנו. וזהו הענין ויבא משה בתוך הענן ויכסהו הענן פי' למשה מפני זולתו לבל יראוהו במעלה הרמה. ובכן צריך לדעת ולהבין כל איש חסיד אשר יגיע וישיג לאיזה מעלה להיותו יושב בסתר ולכסות ולהסתיר עצמו בל יוודע לאיש. כי זהו מזיק מאד מאד וכמובן זה מזוה"ק בענין העמוד בג"ע התחתון להעליון שעוברים ועולים בו הנשמות הצדיקים בהסתר מפני זולתם ע"ש בזוהר הקדוש ואם זה בעולם הנשמות ומכ"ש בעולם הזה שכולו קנאה ושנאה ותחרות וכבר נודע זה האמת לחסידי עליון וע"ז אמור מה רב טובך אשר צפנת ליראיך כי גם בג"ע הקב"ה צופנם ומסתירם מפני רעיהם ובכזה אמרו חכז"ל גנזו לצדיקים לע"ל ר"ל בטובם לצדיקים יגנזם הש"י ויהי' להם למסתור. וז"ש כי יצפנני בסוכה ביום רעה הרמוז על בחי' הראשונה הנ"ל שבארנו כמ"ש ופרוס עלינו סוכת רחמים וחיים ושלום. והגן בעדנו והסר מעלינו אויב דבר וחרב ורעב וכו' ונאמר עוד יסתירני בסתר אהלו בצור ירוממני הרמוז על בחי' השנית במעלת הצדיקים היושבים בסתר עליון ובהצנע לכת עם הש"י. והנה זהו בחי' מצות סוכה הבאה אחר ימים הקדושים להיות למחסה ולמסתור על האורות היורדים בר"ה ויו"כ כאם המסוככת על בני' לבל יכם כל פגע וכל און חלילה. וזהו הי' בחי' פרשז עליו עננו ופרשו עליו בגד תכלת על הארון להסתיר על האורות היוצאים מן הארון כי תכלת מבחי' תכלא בחי' הצמצום. והנה לכך הסוכה פטורה מן המזוזה כי היא איננה צריכה שמירה ממזוזה כי היא עצמה נעשית לשמירה כנ"ל:

להושענות

לומדת יראתך. הנ"ל עפ"י מה שבארנו בפנים בפסוק למען תלמד ליראה כו' כי דרך איש אשר קודם לימודו לבבו נוקף ומצטער על ביטול לימודו. ואחר הלימוד נחה ושקטה דעתו ורחב לבבו בגבהות ומסיר היראה מלבבו. לא כן דרך הישר רק כל מה שילמוד יותר יכניס בלבבו יותר יראת שמים. וזה ג"כ לומדת יראתך שיהי' לימודנו בבחי' זו להכניס בלבבנו יראת שמים יותר ויותר: הושענא רשומים בשמך שואגים הושענא.
הושענא הנראה לבאר עפ"י מ"ש במשנה פ"ג לולב הגזול והיבש פסול. לרמז בזה על כל המצוה שהאדם עושה בהיותו רשע ח"ו גם המצוה נגזל ממנו להחיצוני'. וזה ענין מצוה הבאה בעבירה. ונקדים מ"ש בספר שער היחודים בסופו. וז"ל כל מעשי האדם הטובים שאדם עושה בעודנו רשע או תורה שהוא לומד אצ"ל שאינו מוסיף בקדושה אלא גם אדרבא מוסיף כח בהקליפה ועליו נאמר ולרשע אמר כו' מה לך לספר חוקי ובזה מוסיף חטא על פשע וגדול עונו מנשוא וכשחזר בתשובה מוציא אותם שנתן בקליפה ומכניסן ג"כ בקדושה ע"ז נאמר חיל בלע ויקיאנו ולזה נקרא תשובה שישוב דבר למקומו ושכרו כפול ומכופל שמכניע הקליפה ומוציא הקדושה מתוכו ונותן אל הקדושה. ובזה יובן מ"ש הזדונות נעשים לו כזכיות עכ"ל. ובזה פרשתי פרש"י בפ' נח. כי מלאה הארץ חמס. לא נחתם גזר דינם אלא על הגזל דלכאורה יפלא הדבר הלא כחיות השדה נחשבו ולמה הקפיד הש"י דוקא על הגזל. רק הרמז ג"כ על המצות שעשו גם המה נגזל מהם ונחטף להחיצונים. וזה ג"כ הפי' בפ' משפטים אל תשת ידך עם רשע להיות ע"ד חמס. ע"ד רומז לק"ש ע' וד' רבתי. ואם ח"ו האדם פוגם גם הק"ש שלו בבחי' חמס ונגזל לחיצונים ח"ו. וז"ש בפ' התשובה והי' כי יבואו עליך הדברים האלה כו' והשבות אל לבבך בכל הגוים אשר הדיחך ד' אלהיך שמה. פי' כי תשוב להבין בגלות המר הזה בכל הגוים אשר הדיחך כי עיקר כוחם הוא מה שבלעו הני"ק וזה ד' אלהיך שמה כביכול הוא ג"כ שמה במה שבלעו הני"ק ביניהם. וז"ש אח"כ ושב ד' אלהיך וכו' והשיב לא נאמר אלא ושב וקבץ כו' כי יוציא בלעם מפיהם והתיקון לזה כי תשמע כו' לשמור מצותיו וחקותיו כו' פי' מכאן והלאה תזהר לשמור מצותיו בבחי' שמירה מעולה מהחיצונים. וזהו התשובה האמיתית להוציא מהם הני"ק לבל יהא בהם עוד כח. וזה ג"כ הפי' בפ' וצדקה תהי' לנו כי נשמור לעשות כו'. וזה ג"כ מ"ש ושמרו דרך ד' לעשות משפט וצדקה בבחי' שמירה אזי יביא ד' על בנ"י החסד אשר דבר עליו. ובזה י"ל בפ' ק"ש ואהבת כו' והיו הדברי' האלה כו' על לבבך כו' כי זהו ההבטחה לבני ישראל אם ילכו בדרך הישר לקיים מצות ק"ש ואהבת כו' יהי' נשאר הרשימו מק"ש ומצות ומעש"ט על לבבך דבוק בהם ולא יהיו נגזלים ממך ורשומים על לבבך לזכר עולם. וז"פ ג"כ בהושענא. רשומים בשמך שואגים הושענא. עד"ז הם שואגים להיות רשומים בשמך. שיהיו בשמירה מעולה כל התורה ומצות להיות נשאר הרשימו בלבבם תמיד לזכר עולם אמן:
בהושענא המתחלת אדמה מארר וכו' רזון מקללה שבולת מצנמון וכו' כל התפלה זו היא מיוסדת על התבואה ועל הפירות שלא יתקלקלו. והיא הקפה השישית הרומז נגד יוסף בחי' צי"ע. שכל התבואות אשר אצרו המצריים היו נרקבים ושלו נשאר קיים. מפני כי מדתו הוא משומרי הברית שלא פגם ולא קלקל. לכן גם השפעה שלו לא נתקלקל כלל וזה שאנו מעוררים עתה זכותו להגן על הפירות ותבואות השנה שלא יתקלקלו ח"ו. וזה יש לרמז בדברי קדשו של רש"י ז"ל בפ' נח בפ' והקמותי את בריתי כו' ברית הי' צריך על הפירות שלא ירקבו. פי' מדת הברית בחי' צי"ע הי' צריך על הפירות שלא ירקבו כי נח הי' ג"כ משומרי הברית קודש:

להושענא רבה

הנראה לבאר שינוי הנוסחאות בסידורים בא' כתיב הושענא רבה בה'. ובא' כתיב הושענא רבא באל"ף. גם ביהא שמיה רבה יש שינוי נוסחאות בה' או בא'. אך הנה כבר ידוע שעיקר תיקון האדם ליחד שם הוי' ב"ה. כי הה' היא מרוחק בשם הוי' כמ"ש בפסוק הלד' תגמלו זאת הה' עומדת מרחוק מתיבת לשם. וז"פ בהפרידו בני אדם כי מעשה בנ"א הם גורמים הפירוד ע"י פגם החטאים. ובידם ג"כ לתקן ליחד אותיות השם. אך לעתיד אי"ה יהי' התיקון לגמרי ויתקרבו אותיות שם הוי'. וז"ש אומרים יהא שמי' רבה מברך וכו'. אך גם עתה בזמן הגלות יש בידינו ג"כ לתקן ע"י לימוד התורה כמ"ש ואין לנו שיור רק התורה הזאת. וז"ש חכז"ל הויות דאביי ורבא. ומבואר בספרי המקובלים שמו של רבא מרומז בתורה בר"ת "רכוש "בן "אחיו. שגם אז במלחמת אברהם עם המלכים ראה אברהם אבינו ע"ה נשמתו של רבא משוקע בתוך סדום. וגם תיבת אביי מרומז בפ' "אך "בך "ירוחם "יתום כי בזמן הגלות אנו כיתומים ואין אב. וזה הענין שיש בידינו גם עתה לקרב ולעשות היחוד בשם הוי' ע"י הלימוד נקרא הויו"ת דאבי"י ורב"א. והתורה מגינה ומציל ממלחמת היצר שהאדם בורח ממנו כמו שרוצח הוא נס לערי מקלט. וז"ש ונס אל אחת הערים וכו' וסמיך לי' וזאת התורה. שגם התורה היא מצלת מיד הרודף הוא היצר כמו הערי מקלט מיד הרודף. ולזה גם שני הנוסחאות עולים בקנה אחד הושענא רב"ה רומז לעתיד שיהי' היחוד בשלימות בשם הוי' ב"ה. אך גם עתה עכ"פ לא יבצר שיהי' כח בלימודנו התוה"ק שיהי' לנו מקום לברוח להנצל מיד היצה"ר הרודף אותנו. ולא יהי' לנו טרדות ועיכוב כלל רק מתוך שמחה והרחבה. ושיהי' לימודנו לרצון ליחד הדודים אמן. ובזה פרשנו מאמר בגמ' (ברכות דף ל"ה) אמר להו רבא לרבנן במטותא מינייכו ביומי ניסן וביומי תשרי לא תתחזון קמאי כי היכי דלא לטרדן במזונייכי כולא שתא. ולכאורה קשה האם הרבנן האלו עובדי אדמה היו בשדות וכרמים ומה כוונתו בזה. אמנם הנה הימים האלו ניסן ותשרי הם ימי הרצון והחסד בתחלת השנה בתשרי הי' תחלת בריאת העולם. ובניסן הי' הגאולה והישועה בימי צאתנו ממצרים. לכן בכל שנה ושנה בימים האלו בזמן הזה מתעורר הרצון הטוב ההוא בתשרי לקיום העולם ובניסן על הגאולה וישועה. והנה כתי' ואני תפלתי לך ד' עת רצון לומר כי בשעת עת רצון העיקר הוא להתאמץ רק בתפלה להמשיך רצונות טובות על ישראל והוא זמן התפלה ותחנונים והנה זמן תורה לחוד וזמן תפלה לחוד. לכן בימים הקדושים האלו צריך כל אדם להשתדל ולכוון בתפלתו יותר מתלמוד תורה ובזה מתעורר הרצון והרחמים העליונים להמשיך השפעות טובות על כל השנה וזה שאמר להם רבא לא תתחזון קמאי בימים האלו בלימוד התורה כך בתמידות רק השתדלו והרבו תחנה ובקשה להמשיך לכם רחמים וברכה על כל השנה דלא לטרדא במזונייכו כולא שתא וזה פי' ותנח התיבה בחודש השביעי ומבואר בזוהר הקדוש הרמז על חודש תשרי. יהא רעווא דתשרי על עמי'. וזה ותנח התיבה. לשון העובר לפני התיבה. הדיבורי תפלה יתקבלו לרצון להשפיע ברכה והצלחה אמן:
ושמחתם לפני ד' אלהיכם שבעת ימים. הנ"ל עפ"י מ"ש לעיל בפי' המשנה בסוכה פ"ג לולב הגזול והיבש פסול. לרמז על שמירת הברי"ק. כי בלתי זה כאשר ח"ו האדם פוגם בזה אזי החיצונים הם מתלבשים בתו"מ שלו וזה ענין מצוה הבאה בעבירה. וז"פ והיית רק עשוק ורצוץ כל הימים. פי' כל הימים שלו הם עשוקים ח"ו ביד החיצונים. וזה שאמר הכתוב ושמחתם. אותיות ושמ"ח ת"ם כידוע מדתו של יעקב אבינו איש ת"ם שלא פגם כלל כל ימיו. אזי מביא השמחה לפני ד'. שבעת ימים. הם ז' ימי הבנין כולם יהיו תמימים ויעלו לרצון כל המעשים טובים למעלה כנ"ל:
(בפ' וישלח) ויעקב נסע סכותה ויבן לו בית ולמקנהו עשה סכות. יש להתבונן בפסוק זה מאי אשמעינן קרא בזה שעשה סוכות למקנהו. אכן יש לרמז בזה ענין גדול. ונקדים המשנה במס' אבות קנה לעצמו קנה לו דברי תורה. דקדוק הלשון קנה לעצמו אין לו פירוש. אך י"ל עפ"י מ"ש בפ' ואתחנן בפ' מי יתן והי' לבבם זה להם כו' פי' עפ"י מ"ש בגמ' הצדיקים לבם ברשותם והרשעים בהיפך. כי אם האדם הולך בדרכי השם הוא ברשות היחיד יחידו של עולם ב"ה. וכשפונה ח"ו מדרכי השם הוא כמוציא מרה"י לרה"ר כי תאוות היצה"ר בעולם הזה המה מרובים. וזה מי יתן והי' לבבם זה להם שיהי' לבם ברשותם באחדות הבורא ב"ה. וז"פ המשנה קנה לעצמו קנה לו ד"ת. פי' שקנה לעצמו שיהי' לבו ברשותו ולא יטה מני אשורו אזי קנה לו ד"ת. גם התורה ומעש"ט המה שלו ואל יבוזו זרים יגיעו. כי אם ח"ו האדם פוגם אזי הסט"א הם חוטפים התו"מ שלו מטענת שעבוד' דר"נ דכתיב ונתן לאשר אשם לו. פי' אם אשם ח"ו בדבר רע אזי נותנים להם השפע מתורה ומצות. וכאשר קונה לעצמו אזי גם התורה ומצות מציל מידם. כמ"ש פדני מעושק אדם. ערוב עבדך לטוב אל יעשקוני זדים. כמובא במ"א וז"ש ובתורתו יהגה יומם ולילה. שיהי' התורה שלו. לא כן הרשעים כי אם כמוץ אשר תדפנו רוח. פי' הסט"א חוטף התו"מ שלו. וכבר בארנו כי מצות סוכה שהאדם יושב בצילא דמהמנותא הוא בבחי' מקיף כנשר יעיר קנו על גוזליו ירחף. פי' גם מה שנגזל בין החיצונים ינצל מידם. בפרט לאחר ימים האדירים האלה כמרומז בפ' ונ"ם אל אחת הערים האלה וחי. ונ"ס ר"ת ויעק"ב נס"ע סכות"ה. וז"פ הפ' שהתחלנו ויעקב נסע סכותה רמז על מצות שאנו מקיימים שהוא מכוחו של יעקב אבינו ע"ה שהוא המשיך עצם הקדושה לסוכה להיות בחי' אור המקיף כמ"ש ולמקנהו עשה סוכות כנ"ל וכשאדם זוכה לישב בסוכה נתעורר מדת של יעקב אבינו ע"ה וקדושתו שהמשיך למצות סוכה. וזה הרמז שאמרו בגמ' כל ישראל יוצאים בסוכה אחת רמז על הנ"ל כי יעקב אבינו ע"ה המשיך אור קדושתו לכל הנשמות הדורות הבאים אחריו להופיע עליהם קדושת הסוכה כנ"ל. כמו שאמרנו ע"פ זקן אהרן שיורד על פי מדותיו. כי גם מדתו של אהרן הוא המסייע לכל כה"ג הנכנס ביום כפורים וכוחו של אותו זקן הוא אהרן כמבואר במ"א. כן ג"כ המצות סוכה הוא מעורר כוחו של יעקב כמ"ש ויבא יעקב שלם. שלם בגופו שלם בממונו שלם בתורתו לרמז בזה כי מפני שהי' שלם בגופו בשמירת אב"ק שהוא השלימות הגמור. לכן הי' שלם בממונו שלא הלכו ח"ו ההשפעות לחיצונים. ושלם בתורתו כנ"ל קנה לעצמו קנה לו ד"ת. וזה שמסיים ויבן לו בית. כמ"ש בחכמה יבנה בית. וראשית חכמה יראת ד'. ולמקנהו עשה סוכות בבחי' אור המקיף להנצל מהחיצונים כנ"ל כן יופיע עלינו תמיד ממצות סוכה להיות שלם בגופו בבריאות הנכון. ושלם בממונו בהשפעות טובות כמ"ש ברמז המשנה על כל סוכה וסוכה אומרים לו הרי מים והרי מזון. ושלם בתורתו. להופיע עלינו רוח קדושה וטהרה בלימוד התורה בשלימות:
במשנה פ"ב דסוכה. מי שהי' ראשו ורובו בסוכה ושולחנו בתוך הבית וכו' הנראה לרמז בזה עפמ"ש כי ע"י שהי' יושב בסוכה הי' ממשיך השפעות טובות על כל השנה לתוך הבית שלא יחסר כלל. וזה ג"כ מ"ש מנא מיכלא חוץ לסוכה. פי' כח הסוכה להמשיך שפע פרנסה לכאו"א גם חוץ לסוכה כאשר יהי' בביתו כל השנה:
מצטער פטור מן הסוכה. הנ"ל כי מצות סוכה היא לנו מחסה ומגן לכל בנ"י להנצל מכל צרה ויגון. וז"פ מצטער פטור מן הסוכה. ע"י הסוכה יהי' פטור מכל צער וזה ג"כ חולין ומשמשיהן פטורין מן הסוכה. שיהיו נפטרין מכל חולי ומכאוב ויתרפאו רפואת הנפש ורפואת הגוף אמן:
ירושלים הרים סביב לה וד' סביב לעמו מעתה ועד עולם. הנה כבר בארנו בפנים ענין הסוכה להיות לאדם בחי' אור המקיף מן החיצונים שלא יהי' להם שום שליטה על בנ"י כי כן דרך הסט"א לאחוז בהחיצונית של בנ"א גם אצל הצדיקים הנשמרים מכל חטא ופגם ובפנימיותם כולם קדושים וטהורים. עכ"ז בדברים המותרים להם הנה סביב רשעים יתהלכון לאחוז בהם באפם מה. וז"ש בפ' בלק עתה ילחכו הקהל את כל סביבותינו כו' כי עד"ז היו יראים מדין ומואב שהם היו בבחי' הסט"א מפני בני ישראל שהיו ענני הכבוד מקיפים אותם לכן לא יהי' להם שום שליטה לאחוז בהם גם בסביבות החיצונית שלהם כי יש להם אור המקיף. וז"ש בתהלים סבוני גם סבבוני בשם ד' כי אמילם ועל דרך זה הוא ג"כ מצות סוכה להיות על בנ"י בחי' אור המקיף נגד החיצונים כמו שהיו ענני הכבוד במדבר. כי העמוד אש הי' הולך לפניהם והורג הנחשים ועקרבים הם הסט"א. ועוד היו צריכין ענני כבוד להיות בחי' אור המקיף על החיצונית. ועל רשעים גמורים אשר תוכם ג"כ רע גם אור המקיף אינו מועיל רק גם הצדיקים צריכין שמירה בבחי' אור המקיף. ולזה קודם התפלה אנו מתעטפין בטלית להיות בחי' אור המקיף כמ"ש והטלית יפרוש כנפיו עליהם. כנשר יעיר קנו כו' עשיתי משפט וצדק בל תניחני לעושקי. כמבואר במ"א. וזה הענין של מצות סוכה להיות עלינו בחי' אור המקיף בכל השנה מראשית השנה עד אחרית שנה כמ"ש וד' סביב לעמו מעתה ועד עולם:
ולמקנהו עשה סוכות כבר בארנו בפנים בפי' הפ' זה דמאי קמל"ן בזה. ועתה נבאר עפ"י המשנה במס' אבות פ"ו חמשה קנינים קנה הקב"ה בעולמו. תורה קנין אחד. שמים וארץ קנין אחד. אברהם קנין אחד וכו' והקשה המדרש שמואל דהול"ל תורה קנין אחד שמים וארץ קנין שני וכו'. אכן הפי' בזה להורות לנו דרך הנכון לעבודת הבורא ב"ה ולהיות לו קנין באחדותו ית"ש להיות האדם תמיד בבחי' זו לתת שבח והודי' להש"י ב"ה בזה גופא אשר ברא את אברהם אבינו ע"ה להיות לו נ"ר ממנו כי העשרה דורות מאדם עד נח כתיב וינחם ד' כי עשה את האדם בארץ וכן עשרה דורות מנח עד אברהם היו מכעיסין ובאים עד שבא א"א ע"ה וקבל שכר כולם כמ"ש ומצאת את לבבו נאמן לפניך. ועד"ז צריך האדם לברך הש"י על אשר ברא את אברהם אבינו ע"ה כמ"ש אתה הוא ד' האלהים אשר בחרת באברם. ובזה שמענו אומרים בשם הרב הקדוש מלובלין זלה"ה שהי' אומר שלקח פנאי לעצמו ט"ז שנים בכל יום שעה אחת לתת שבח והודי' להבורא ב"ה אשר ברא הצדיק הקדוש הרב בעל קדושת לוי זלה"ה. וזה הענין בברכה ראשונה בשמ"ע שתקנו אנשי כנה"ג או"א אלהי אברהם וכו' לתת שבח והודי' להש"י אשר ברא האבות הקדושים להיות לו נ"ר ותענוג תמידי בהיותם בעולם הזה ובעוה"ב בג"ע. וז"פ ובכן צדיקים יראו וישמחו שיש להם שמחה מה שרואים צדיקים כדי לתת שבח והודי' להש"י. וז"פ תורה קנין אחד. ע"י התורה יכול האדם להשיג קנין באחדותו ית"ש. אברהם קנין אחד. פי' ע"י שהאדם נותן הודי' להש"י אשר ברא את אברהם ג"כ יכול להשיג קנין באחדותו ית"ש. וז"פ המשנה שנו חכמים בלשון המשנה ברוך שבחר בהם ובמשנתם. שהי' קשה למסדר המשנה מה שמזכיר שם התנא האומר ההלכה ומאי נ"מ מזה מי שאמר ההלכה זו. ומתרץ ברוך שבחר בהם ובמשנתם. משום שעי"ז כשאדם לומד ומזכיר שם התנא הוא מברך הש"י שברא הצדיק התנא הזה ר"מ ור"י וכדומה לקבל נ"ר מהם. וזה כל האומר דבר בשם אומרו היינו שם התנא האומרו. מביא גאולה לעולם. כדרך שאמרו שפתותיו דובבות בקבר. כי ע"י שמזכיר הצדיק האומרו הוא נותן הודי' להש"י והוא מעורר החיות בעצמותיו המונחים בקבר. כמ"ש כל המכבד את התורה גופו מכובד על הבריות. כי ע"י התעוררת החיות שהי' בו מקודם הוא בחי' מ"נ לעורר למעלה למעלה רצון הקדום ולהוריד למטה לבני ישראל אשר הם חיים עודנה השפעות טובות וחסדים בזכות הצדיקים השוכנים בג"ע. וזה מביא גאולה לעולם [חסר סיום הפסוק שהתחיל]:
משנה במס' סוכה כל דבר שגדולו מן הארץ ואינו מקבל טומאה מסככים בו כו'. הנראה לרמז בזה עפ"י הידוע שהעיקר גדלות הבורא ב"ה הוא מן התחתונים האדם קרוץ מחומר העושה רצונו ית"ש. וז"ש בתורה כי ד' אלהיך בקרבך אל גדול ונורא. ר"ל שעיקר גדולת הבורא ב"ה הוא בקרבך הם בנ"י עושי רצונו ית"ש וזה ג"כ מ"ש בתהלים ברכי נפשי את ד' ד' אלהי גדלת מאד. וזה המעלה השיג משה רבינו בהיותו בשמים ממעל וראה את המלאכים ושרפים העומדים על משמרתם. ולזאת ברדתו אמר לישראל. הן לד' אלהיך השמים ושמי השמים רק באבותיך חשק ד'. וזה הרמז במשנה זו. כל דבר שגדולו מן הארץ. פי' שעיקר גדלותו ית"ש הוא מן הארץ בנ"י דרי מטה העושים רצונו ית"ש. אך זאת אנו מבקשים מהש"י שעכ"פ נהי' שמור מן החטא להיות כדבר שאינו מקבל טומאה. ומצות סוכה רמוז לזה להיות עלינו ועל כל ישראל בחי' אור המקיף שנהי' שמורי' מן החטא כל השנה מעתה ועד עולם. אמן:
בגמ' סוכה דף מ"ב. מדאגביה נפק בי'. הנראה לבאר בזה הענין שאנו קורין זה היום הושענא רבא. על דרך שאנו אומרים אמן יהא שמי' רבא כו' כי כל איש אשר נגע יראת ד' בלבבו צריך לשום עיקר מגמתו בתפלתו רק עבור כבוד הבורא ית"ש שיתגדל ויתקדש שמו הגדול ולא ישים על לבו מה שחסר לו בעניני עולם הזה. גם על מה שנוגע בעניני הנפש אשר לב יודע מרת נפשו שלא יצא ידי חובתו בעבדות הבורא ולא שב עדיין בתשובה שלימה לנכון וירא לנפשו מפחד הגיהנם ר"ל גם זה איננו העיקר המכוון רק מה שנוגע לכבוד הבורא ב"ה אשר שמו מחולל בין הגוים כידוע שאין שמו שלם ולא הכסא שלם עד אשר יבא מהרה משיח צדקנו ויחיש גאולתנו. וזה הפי' יה"א מונח עד שיבא אליהו יה"א אותיות י"ה משם הוי'. וא' מתיבת כס"א כמ"ש כי יד על כ"ס י"ה. וזה דאי' בזוהר הקדוש בר' שמעון בן יוחאי. בכה ר' שמעון ואמר ווי דגלותא אתמשך וכו' וגם מצינו שהקב"ה כביכול בוכה בכל יום. ועיקר הדבר תולה בנו מה שאנו מגדילים ומרוממים כבודו ית"ש כמ"ש הגאוה והגדולה לחי עולמים. וע"י שאנו מפארים ומרוממים כבודו ית"ש ממילא נופלים השונאים כמ"ש בשירת הים אשירה לד' כי גאה גאה סוס ורוכבו רמה בים. וגם דוד המלך ע"ה אמר מהולל אקרא ד' ומן אויבי אוושע. כי הקב"ה הוא בתכלית העניוות ואין לשער גודל הסבלנות שלו בזמן התכלית כמ"ש העוז והענווה לחי עולמים אף כי בידו העוז וממשלה לעשות בהם כרצונו אולם מגודל הענווה הוא סובל ומעלים עין מסוררים. והוא מצפה על ההתעוררת לתתא שאנו מפארים ומרוממים כבודו ית"ש אשר כל זאת יהי' עיקר מגמתינו. וז"ש בגמ' ייתי ולא אחמיני'. פי' אף כי האדם יודע מרת נפשו שלא יצא עדיין י"ח בתורה ומצות ובושה תכסה פניו כאשר יבא משיח צדקנו ומי יודע אם יזכה לראותו. עכ"ז צריך להיות עומד ומצפה שיבא במהרה בימינו. וז"ש אנא ד' הושיעה נא. פי' השם הוי' ב"ה במהרה יהי' בשלימות בזה הושיעה נא. אנא ר"ת "אליהו "נדב "אביהוא. שהעבדות שלהם הי' בדרך זה רק עבור כבודו ית"ש כמ"ש בקרבתם לפני ד' כו'. וז"ש שמחנו ד' אלהינו באליהו הנביא עבדך. פי' העבדות של אליהו שהי' הולך כל ימיו בעבדות הזה. לכן כתי' הנה אנכי שולח לכם את אליה הנביא לפני בא יום ד'. פי' קודם הגאולה יתן לנו בלבבנו העבדות של אליהו להיות כאו"א מבנ"י בבחי' זו כנ"ל ועי"ז יומשך הגאולה. וזה ענין ק"ש שמע ישראל כו' פי' רש"י ד' שהוא אלהינו עתה ולא אלהי העובדי כוכבים כי הם אינם מקבלים יחודו ואחדותו אבל לעתיד יהי' ד' אחד יכירו וידעו כל יושבי תבל. ועד"ז סובב והולך כל העבדות של אדם בעולם הזה ואהבת וכו' ושננתם לבניך כולם על כוונה הזאת לרוממות כבוד הבורא ב"ה וזה ג"כ הרמז בגמ' מדאגביה נפיק בי'. ע"י שאנו מרוממים ומגביהים כבודו ית"ש עי"ז מוציאים אותו כביכול מהגלות לקרב הגאולה. וז"ש במד"ר במצות הלולב כפות תמרים זה הקב"ה רמוז על הנ"ל. עוד י"ל מדאגביה נפיק בי' ע"י שאנו מגביהים כבודו ע"י ישועת ישראל מתרומם כבודו ית"ש המצפה לרומם קרן ישראל. ועי"ז ג"כ אנו מוציאים אותו כביכול מהגלות. וזה שנקרא הושענא רבא כנ"ל. מחמת שעתה עת רצון להתפלל על ישועת ד' במהרה אמן:
במס' סוכה פ"ד מיד התינוקות שומטין את לולביהון ואוכלין את אתרוגיהון. הנ"ל עפ"י מ"ש לעיל הפריש ז' אתרוגים לז' ימים כל אחד יוצא בה ואוכלה לאלתר. לפי הידוע כי ענין מצות ד' מינים הללו ובפרט האתרוג הוא התיקון לחטא אדה"ר כמ"ש ולקחתם לכם ביום הראשון כמבואר לעיל ע"ש. וידוע מ"ש הבעש"ט בפי' הפ' רעבים גם צמאים נפשם בהם תתעטף כי כל ענין אכילת האדם הוא להעלות הני"ק העטופים ומפוזרים בהמאכלים. וזה שאמר הכתוב רעבים גם צמאים נפשם בהם תתעטף. ר"ל למה ברא הקב"ה האדם באופן הזה שיהי' רעב וצמא. התירוץ בזה כי נפשם בהם תתעטף. הם הני"ק הנפזרים ומעוטפים בהמאכלים מבקשים תפקידם ומשתוקקים להיות להם עלי' למקור מחצבתם. לכן מוכרח האדם להיות רעב וגם צמא כדי להעלות אותם. וז"ש קיים אברהם אבינו אפי' עירובי תבשילין. פי' שהי' מקיים להעלות התערובות אשר בהתבשילין הם הני"ק. וז"פ עושה משפט לעשוקים נותן לחם לרעבים. וזה הענין דכתי' באדה"ר ביום אכלך ממנו וכו'. לכן עתה בעת עשיית המצות בהאתרוג וד' מינים. מיד התינוקות שומטים את לולביהון ואוכלים אתרוגיהון כי ע"י האכילה בקדושה יגמר התיקון מהפגם עץ הדעת כנ"ל:
בסוכות תשבו שבעת ימים. כבר בארנו שתשבו לשון תשובה כי עיקר השגת התשובה היא בסוכה עולם הבינה אם לבינה תקרא. וז"ש יעקב אבינו כי ירא אנכי אותו פן יבא והכני אם על בנים. שהי' ירא פן יתגבר עליו היצה"ר לבלבל אותו מהתשובה בתואנות שוא ומדוחים. וזה הרמז בזוהר הקדוש בענין שלוח הקן. וזה שסמכו אנשי כנה"ג ברכת השיבנו לברכת אתה חונן לאדם דעת. כי ענין התשובה העיקר צריך לבא לבחי' הדעת לנכון כי אם אין דעת הבדלה מנין. פי' שאינו יודע להבחין בין טוב לרע וכל דרך איש ישר בעיניו. ולזה בהקפות שמ"ע תקנו לומר אתה הראת לדעת. כי בשמיני עצרת הוא גמר התיקון מפגם הדעת של אדה"ר כמבואר במ"א. וז"פ והודעת להם את הדרך ילכו בה. פי' כי גם בדרכי השם אשר הוא הולך צריך ג"כ להקדים ענין התשובה לתקן מעלליו בכוונה הראוי'. וז"פ נחפשה דרכינו ונחקורה ונשובה. פי' גם בדרכינו הישרים צריכים חפוש וחקירה אם הם בכוונה הרצויה ונכונה בלי שום פניות וגיאות ח"ו. וז"ש בתפלת נעילה כי לא תחפוץ במות הרשע כי אם בשובו מדרכו וחי'. פי' גם מדרכו הטוב צריך תשובה נכונה לעשות בכוונה הרצוי':
בסוכות תשבו שבעת ימים. פי' ע"י התשובה תשובו למדריגה הראשונה כמו שהי' בשבעת ימי בראשית. צדקתם תצהיר כאור שבעת הימים. כי בטובו מחדש בכל יום תמיד מעשה בראשית. והוא ע"י הצי"ע כמ"ש אור חדש על ציון תאיר. ציון בגימ' יוסף בחי' צי"ע. וז"ש גנזו לצדיקים לע"ל. פי' שהאור של זי"ב נגנז עבור הצדיקים העתידים לבא. אך אנו מתפללים ונזכה כולנו מהרה לאורו. שיהי' כאו"א זוכה להיות בבחי' צי"ע ולהנות מן השפע היורד ע"י הצי"ע. וע"י הסוכה יכולים לעורר האור הגנוז משבעת ימי בראשית כנ"ל:
לרב תרבה נחלתו ולמעט תמעיט נחלתו. יש לרמז בזה הענין מ"ש בפ' ולקחתם לכם ביום הראשון פרי עץ הדר וכו' וערבי נחל. נח"ל ר"ת "נוצר "חסד "לאלפים ומבואר בכתבי האריז"ל שהוא שם גדול ונורא. והפי' נוצר חסד לאלפים הם בנ"י הלומדים התורה לשמה לשון אלו"ף בינה. וכאשר החסדים הולכים ע"י שם נחל אזי ממילא הם יורדים רק לכנ"י לבד ואין בהם שום מגע נכרי כלל. וזה והערב נא כו' את דברי תורתך שיהי' מעורב בדברי תורתך כמבואר במ"א. והוא ג"כ לשון עריבות ומתיקות שיהי' כח בלימודנו לעורר למטה מתיקות בדברי תורה וזה ג"כ הפי' וערבי נח"ל שיהי' מעורב בשם נח"ל הנ"ל היו"ד משם הוי'. ויום האחרון זה נקרא יום הערבה הוא הה' משם הוי'. רמז לשם י"ה לכן נקרא הושענא רבה כי מתעורר רחמים גדולים. וזה שאמרו בגמ' לאו דוקא שגדילים בנחל. כי מה שנכתב בתורה וערבי נח"ל הרמז הוא לשם הקדוש נח"ל שיהי' מעורב על ידי האתערותא דלתתא ממצות הלולב ומיניו וז"פ הפ' שהתחלנו לרב תרבו נחלתו. לר"ב עולה בגימ' ד' שמות ע"ב ס"ג מ"ה ב"ן והוא הכולל כל הד' שמות הקדושים כמ"ש כד אנת תסתלק מיני' אשתארו כולהו כגופא בלא נשמתא. וזה לר"ב תרבה נחלתו ע"י שם נח"ל יתרבו ההשפעות לבני ישראל ולמעט תמעיט נחלתו. פי' למעט ההשפעות מעכו"ם אשר לא מזרע ישראל המה כמו שרמזו חכז"ל שמתמעטים והולכים כפרי החג. וז"ש כי אתם המעט מכל העמים. שיש בידכם להמעיט ההשפעה מסט"א רק לזרע ישראל קדושו:
(במס' סוכה פ"ג) והיכן היו מנענעים בהודו לד' תחלה וסוף וכו'. הנראה לרמז בזה דרך הצדיקים הגדולים אשר בעבודתם הם מעוררים החסדים הראשונים כמ"ש אי' חסדיך הראשונים. וכמ"ש עולם חסד יבנה. וזה הרמז מה שאמרו בגמ' במס' ביצה מכאן אני נוטל. כאן עם הכולל עולה ע"ב כמנין חסד. פי' שהיו מעוררים החסדים שהי' קודם בריאת העולם רעווא דרעווין. וזה ג"כ שרמזו חכז"ל במשנה זו והיכן היו מנענעי' בהודו לד' תחלה וסוף. פי' שהיו מעוררים החסדים שהיו מתחלה קודם ברי"ע שראשית כוונת הבריאה הי' בשביל ישראל כמ"ש וירא ראשית לו ואי' במד"ר בראשית ברא בשביל משה שנקרא ראשית שנאמר וירא ראשית לו. פי' שמשה רבינו עליו השלום הסתכל על תכלית וראשית כוונת הבריאה הוא עבור בנ"י והבחי' חסד זה הוא למעלה מבחי' החסד שנברא בו העולם. וזה הפי' תחלה וסוף. נעוץ סופו בתחלתו. כי גם לעתיד במהרה אי"ה כאשר יהי' הגאולה שלימה יהי' ג"כ עיקר החסד עבור בנ"י כמ"ש הן גאלתי אתכם אחרית כראשית. כי בנ"י הם המעוררים הקדושה למעלה כמ"ש שמו קדוש ישראל. כדאי' במד"ר שבבריאת העולם שאל הקב"ה לאדה"ר מה שמי ואמר לו לך נאה וכו' וזה כוונת ופי' שמע ישראל ד' אלהינו ד' אחד. פי' מה שהוא ד' אלהינו שאנו מקבלים אלקותו ית"ש ד' אחד. זה עיקר שמו ואחדותו ית"ש כמ"ש ושמנו קראת בשמך ולזה עיקר שמו קדוש ישראל: (ויתר הדבר מובא לעיל בשער התפלה ע"ש בד"ה ביום ההוא)

לשמיני עצרת

(בפ' אמור) שבעת ימים יהי' תחת אמו ומיום השמיני והלאה ירצה לקרבן אשה לד' הנ"ל עפ"י מ"ש לעיל בפי' הכתוב ויבן לו בית ולמקנהו עשה סוכות. ויבן רומז לעולם הבינה הוא רמז לתשובה עלאה אם הבנים שמחה. בית רומז לחכמה בחכמה יבנה בית. ולמקנהו עשה סוכות רמז לימי התשובה אנו יושבים בצל הסוכה אחר התשובה. ומיום השמיני והלאה ירצה לקרבן אשה לד' שיהי' היחוד קוב"ה ושכינתי'. כי לפי ערך התשובה לנכון בימים העברו בימי הדין כן תגדל היחוד ואהבה ביום השמיני עצרת. וז"ש צרופה אמרתך מאד ועבדך אהבה. לשון מצרף לכסף שהוא כור הבחינה אם עלו לרצון המצות ומעש"ט אשר עושה האדם בדו"ר לעשות פרי למעלה ושרש למטה אם יבא האדם אח"כ לבחי' האהבה וז"פ הפ' בק"ש והי' אם שמוע תשמעו אל מצותי אשר אנכי מצוה אתכם היום לאהבה. תשמעו אל עצמיכם ותסתכלו במעשיכם אם הגעתם למדרגת האהבה השלימה כנ"ל. גם כל המצות המה מסוגלים כל אחד להביא את האדם לתכלית המכוון מזה. כגון מצות ציצית למען תזכרו וכו' ומצות תפילין למען תהי' תורת ד' בפיך. ואם האדם מסתכל בעצמו לאחר מצות תפילין שאיננו משתוקק כלל ללימוד התורה ממילא מוכרח שלא עשה המצות תפילין כתקנה. וגם שמיני עצרת היא הבחינה על ימי התשובה העברו אם עשה תשובה בשלימות כראוי ונכון אזי כשהגיע יום שמיני עצרת זוכה לאהבה ולשמחה האמיתית כמ"ש צרופה אמרתך מאד ועבדך אהבה:
עוד בד"א ירצה לקרבן אשה לד'. יבואר עפ"י הפ' לדוד אליך ד' נפשי אשא ד' אל אבושה כו' חטאות נעורי ופשעי אל תזכור. לפי הידוע כי המזמור זה הוא עפ"י נוסח ספרד בנפילת אפיים. כידוע שדוד המלך ע"ה הי' כל ימיו במסירות נפש כמ"ש אליך ד' נפשי אשא שהי' מוכן תמיד במס"נ. ואעפ"כ הי' מתפלל ד' אל אבושה. פי' אף אם תלך ממנו הנשמה למקור חוצבה ולא תהי' מתוקנת כראוי בהאיך אנפא יעול לאכול נהמא דכסופא רק יראה לתקן הכל כראוי בעודו בחיים חיותו. ובזה המשך כל המזמור חטאות נעורי ופשעי אל תזכור כו'. וזה ג"כ פי' הפ' שבעת ימים יהי' תחת אמו הם ז' ימי הסוכות בתשובה שלימה אם לבינה תקרא כמבואר לעיל. ואז ומיום השמיני והלאה ירצה לקרבן אשה להיות מוכשר וכלי הראוי למסירות נפש כדי להתקרב אל ד' ולעשות היחוד ודביקות בשם הוי' ב"ה כמ"ש ואתם הדביקים בד' אלהיכם. כי בזמן הגלות הפירוד בין י"ה לו"ה כמ"ש בהפרידו בני אדם. לכן מצינו בר"ע שהי' אחר החורבן ואז הי' הפירוד מאד ביתר שאת. לזה אמר שכל ימיו הי' מצטער כו'. וכן כל עשרה הרוגי מלכות אף אם אמנם היו כמה אלפים מבנ"י שמסרו נפשם על קדושת השם. אולם הם העשרה המובחרים שעמדו על נפשם למסירות נפש עבור ספירת המלכות שנפלה אז וע"י המסירות נפש עשו היחוד למעלה כידוע לי"ח:
וענתה השירה הזאת לפניו לעד בבנ"י כי לא תשכח מפי זרעו. הנ"ל לרמז בזה עפ"י מ"ש בפ' וישלח בפ' ואעשה שם מזבח לאל העונה אותי ביום צרתי כו'. לרמז בזה גודל חסדי ד' אשר בכל התוכחות והיסורים עודנו לא עזב חסדו ואמיתו מבית ישראל. וז"פ שמעה ותשמח ציון ותגלנה בנות יהודה למען משפטיך ד' כי אתה ד' עליון כו' מאד נעלית על כל אלהים. פי' מדת הרחמים הוא הגובר על מדת הדין. וזה אתה ד' הוא מדה"ר הוא הגובר ונעלה על מדה"ד. לכן גם בשעת הדין החסד גובר להיות היחוד למעלה וז"פ העונה אותי ביום צרתי לשון עונה והיחוד הוא גם בעת צרה כנ"ל. ולזה בפ' ק"ש מצינו רמז בזה דכתיב והי' אם שמוע וכו' השמרו לכם כו' וחרה כו' עד תיבת ושמתם נרמז בו למעלה צירוף שם ע"ב כמבואר בסידור האר"י ז"ל. וז"פ ושמתם את דברי אלה על לבבכם. דיבור הוא לשון קשות ולמעלה מהם הוא רצון הטוב וחסד עליון הגובר על מדה"ד כנ"ל. וז"פ וענתה השירה הזאת לפניו כו' פי' גם בדברי התוכחות הכתובים בפ' האזינו בהם גופא מרומז החסד עליון ולא עזב חסדו שיהי' היחוד עמנו בזמנים ומועדים ובשעת ק"ש בכל יום. וזה הרמז בתיבת וענתה עונ"ת ו"ה שיהי' היחוד בשם הוי' ב"ה גם בזמן הגלות ויסורין. וכן מצינו בקדושי אשה אם מתנה עמה ע"מ שאין לך עלי שאר כסות ועונה אפי' לר"י בדבר שבממון תנאו קיים אבל בעונה שהוא צערא דגופא תנאו בטל. לכן קדושות המועדים עודנו עמנו וקדושה ראשונה קדשה לשעתה וקדשה לע"ל. וזה וענתה השירה הזאת לפניו זאת היא השכינה כמ"ש אמת ואמונה כל זאת ספירת יסו"ד ומלכו"ת יחוד קוב"ה ושכינתי'. שיהי' היחוד עונת ו"ה זאת לפניו שיהי' היחוד פב"פ. לעד בבני ישראל ע"ד הוא ק"ש ע' וד' רבתי. שיהי' היחוד בשעת ק"ש בכל יום. כאשר בארנו בפ' ויתנצלו בנ"י את עדים מהר חורב ע"ד י"ם יסו"מ. וזה הרמז במשנה הקורא ק"ש בעונתה גם בגמרא מצינו לשון עונת ק"ש רומז ליחוד הנ"ל שאז זמן היחוד עם בנ"י גם בגלות כמ"ש לאל העונה אותי ביום צרתי לא עזב חסדו ואמתו ע"י היחודים של בנ"י כנ"ל:
בכסה ליום חגנו. ואמרו חכז"ל איזה חג שהלבנה מתכסה בו זה תשרי בר"ה. כבר בארנו עפ"י מ"ש ואתה ברחמיך הרבים עמדת להם בעת צרתם. כי בעת אשר בנ"י הם בצרה ח"ו הש"י ברחמיו מעמיד אותם בעולם הנסתר בפנימיות אשר אין בו מגע נכרי ואין שטן ואין פגע רע ח"ו. לכן ביום ר"ה שהוא יום הדין הלבנה מתכסית להכניס הכנ"י בעולם עליון הנסתר ושם היחוד עמנו פא"פ. ולזה תקנו לומר הפסוקים הללו אחר התקיעות. אשרי העם יודעי תרועה ד' באור פניך יהלכון באור פניך הוא היחוד עליון פב"פ. בשמך יגילון כל היום ובצדקתך ירומו פי' מרים אותם בעולם העליון שלא ישלטו בם זרים. כי תפארת עוזמו אתה וברצונך תרום קרננו פי' שמכנים אותנו ברצון הקדום רעווא דרעווין ועי"ז תרום קרננו. ובזה פרשתי באיכה בפ' זכרה ירושלים ימי עניה ומרודיה כל מחמדי' שהי' לה בימי קדם בנפול עמה ביד צר ואין עוזר לה. זכרה זכ"ר ה' רמז ליחוד הנ"ל בימי עני' ג"כ היחוד למעלה מימי קדם הרצון הקדום ועי"ז יורד השפע לכנ"י. כי אין עוזר לה. לשון עזר כנגדו הוא היחוד עתה בזמן הגלות הוא רק ע"י התעוררת ימי קדם והבן. וכזה פרשנו בפ' וישב אצל תמר דכתיב ותסר את בגדי אלמנותה כו' תמר רמז לשכינה הקדושה בזמן הגלות היא כאלמנה. לכן בזמן הגלות היא מעוררת היחוד עליון מימי קדם כדי להשפיע כ"ט לבני ישראל להיות להם קיום בגלות לכן הלכה אל חמי'. כי הזיווג הי' צריך להיות כדרך כל הארץ ליבם אשת אחיו והיא הלכה אל חמי' לרמז בזה על יחוד העליון מימי קדם בעולם נסתר אשר גם בזמן הגלות לא יבצר. וזה ג"כ הרמז על יום שמיני עצרת דכתיב בתורה ביום הראשון שבתון וביום השמיני שבתון לרמז בזה יום הראשון הוא ר"ה כמ"ש זה היום תחלת מעשיך זכרון ליום ראשון ובו נידון אדה"ר וגמר התיקון הי' ביום שמיני עצרת כמבואר לעיל. לזה סמיכות וכפילות הדברים ביום הראשון שבתון וביום השמיני שבתון לרמז על היחוד הנ"ל:
והשיאנו ד' אלהינו את ברכת מועדיך כו'. כבר בארנו בפני' שהוא לשון נשואין שיהי' הקדושה שורה עמנו מזמן המועד הזה עד מועד הבע"ל ולא יפסוק כמו קדושי אשה דאי' בגמ' האומר לאשה היום את אשתי ולמחר אי את אשתי קדושת הגוף לא פקעה בכדי. וכן מצינו בגמ' תמורה דף י"א האומר רגלה של זו עולה כולה עולה ופליגי בזה ר"מ ור' יוסי ור"ש. אך במקדיש דבר שהנשמה תלוי בו הכל מודים שכולו קדוש עיי' ברמב"ם. נראה לרמז בזה אם האדם הולך בבחי' זו להיות במסירות נפש כי רק זה עיקר קדושת בנ"י כמ"ש ונקדשתי בתוך בנ"י. א"כ כשעושה המצוה באבר אחד ממילא פשטה הקדושה בכל הגוף. והענין בזה כי הנפש הוא חלק אלקי ממעל אך הגוף הוא מסך המבדיל. וכאשר האדם הולך במסירות נפש וכל העומד לשרוף כשרוף דמי אפי' הדבר עודנו בעינו הוא כמו שאינו כלל בעולם וכתותי מכתת שיעורי' דהגוף ואז תאיר הנפש בלי שום מסך המבדיל. וז"ש דוד המלך ע"ה שמח נפש עבדך כי אליך ד' נפשי אשא. כי עיקר שמחת הנפש לחזור למקורו ולשרשו ולהיות בטל במציאות בדביקות העליון. לכן ממילא כאשר עושה המצוה באיזה אבר אחד הוי כמו המקדיש אבר שהנשמה תלוי' בו ופשטא הקדושה בכולא. ולזה אנו מברכין בכל מצוה ומצוה אשר קדשנו במצותיו לשון רבים אפי' כי עתה אינו עושה רק מצוה אחת הקדושה פשטא בכולא בכל רמ"ח איבריו ושס"ה גידיו. וז"ש אומרים בכל מצוה כאלו קיימתי' בכל פרטי' ותרי"ג מצות התלוים בה כי פשטא הקדושה בכולא וכנ"ל. וזה ג"כ שאנו מתפללים בכל המועדים והשיאנו כו' שוהי' בבחי' נשואין שלא יופסק הקדושה כמו קדושי אשה שלא פקעה בכדי כן יהי' נשאר הרשימו דקדושה כנ"ל:
לכל תכלה ראיתי קץ רחבה מצותך מאד. מה אהבתי תורתך כל היום היא שיחתי הנ"ל עפ"י מ"ש בתהלים שברתי לישועתך ד' ומצותיך עשיתי. כי דוד המע"ה כשהי' עושה המצוה הי' עיקר כוונתו לכבוד הבורא שיתגדל ויתקדש שמי' רבא כו' וז"ש כלתה לישועתך ד' לשון כלות הנפש שמסר נפשו עבור כבודו ית"ש. וזה לישועתך ד'. כי זהו ישועת ד' כמ"ש והוצאתי אתכם הכתיב גאולה לעצמו כי בזמן הגלות כביכול הוא אסור בזיקים. וכבר בארנו בפי' כל המתאבל על ירושלים זוכה ורואה בנחמתה. פי' רואה תיכף עתה בנחמה. כמ"ש בעמק המלך המעשה מר' אברהם הלוי ע"ש. וז"ש לכל תכלה ראיתי קץ. פי' ע"י כלות הנפש שהי' ברצונו למסור נפשו וכל מגמתו לראות בנחמת ציון והי' מצטער תמיד על גלות השכינה. לכן הי' רואה תיכף קץ הגאולה. ועוד גם זאת ראיתי כי רחבה מצותיך מאד. לפי מה שבארנו כי אם האדם עושה המצוה במסירות נפש אזי פשטא הקדושה בכולא ובכל מצוה כל תרי"ג מצות תלוים בה ורחבה היא מאד. לכן מה אהבתי תורתך כל היום היא שיחתי כנ"ל:
אשרי איש ירא את ד' במצותיו חפץ מאד. פי' כי מר"ה עד יום שמיני עצרת האדם הוא מתירא מאימת הדין. ועתה ביום השמיני עצרת מתעורר בכל אדם מדת האהבה. ועינינו הרואות כי במצותיו חפץ מאד. והעיקר הוא קיום המצות. הרמב"ן פ' אמור כתב בפ' ולקחתם לכם ביום הראשון פרי עץ הדר הדר באילנו כו' אבל בשמיני אינו צריך כי הוא עצמו הדר וכו' להבין דבריו אשר קשה להולמן. הנראה לרמז בזה כי ביום הראשון צריך האדם לעשות הכנה באתערותא דלתתא כמ"ש ולקחתם לכם. אך כאשר יוגמר ז' הימים. אז מתעורר למעלה כביכול הוא בעצמו הדר. הוד והדר פעלו. הדר הוא לכל חסידיו. וזהו הרמז בגמ' פרי עץ הדר זהו אתרוג הדר באילנו משנה לשנה. לפי מה שאמרו חכז"ל האדם נמשל לעץ השדה. וזה הדר באילנו הקב"ה מאציל מקדושתו ושורה על האדם משנה לשנה. כמ"שא עיני ד' אלהיך בה מראשית השנה עד אחרית שנה והבן:
מראשית השנה עד אחרית שנה. וסמוך לי' והי' אם שמוע תשמעו כו' הנראה לרמז בזה על ענין יום שמחת תורה שנקבע אחר ימי חג הסוכות וימים הנוראים. ומפני מה נקרא שמו שמחת תורה. מפני כי החודש הזה הוא ירח האיתנים דתקיפו במצות כי רבים המה המצות שנעשים בו שופר וצום העשור ולולב ומיניו וישיבת סוכה. ולאחר כי עברו הימים האלה אם ירצה האדם לקיים מצות האלו אינו מועיל בזה כלום וא"כ כל אדם יפול בדעתו כי חלף ועבר ממנו נועם המצות היקרים האלה. בזה מורה לנו ביום שמחת התורה כי התורה הוא למעלה מן הזמן. כי בכל המועדים אנו אומרים מקדש ישראל והזמנים כי בנ"י הם המקדשים הזמנים ומועדים. אבל התורה היא נצחיות ותמיד בכל עת ועונה אשר הוא לומד בהלכות שופר ולולב הוא חשוב בעיני הבורא כאלו עשה המצוה בפועל ממש. כמ"ש ונשלמה פרים שפתינו כי מי שהוא עוסק בהלכות עבודת י"כ הרי הוא כאלו הקריב הקרבנות היום. וכן הוא בכל המצות. לזאת נכון הדבר לקרוא שמו שמחת תורה כי אין לנו שיור רק התורה הזאת והיא כלולה מכל המצות. וזה הענין ג"כ מ"ש מראשית השנה עד אחרית שנה רמז שמצות תקיעת שופר בר"ה היא הגורמת לכל המצות של כל השנה כמ"ש להלן והי' אם שמוע תשמעו. כי מצות תקיעת שופר היא סגולה להביא את האדם לבחי' השמיעה ולקבל עליו עול התורה ומלכות שמים. וז"ש לא שמיע לא סבירא לי. והשמיעה הוא בחי' הקבלה והוא העיקר. ושמחת קבלת התורה הוא תמידית בכל השנה:
בשם הרב הקדוש מוהר"מ מאפטא זלה"ה בפ' ד' עוז לעמו יתן כו' פי' שהקדוש ברוך הוא נותן עוז לשון עזות שיערב לבם לגשת אליו אל הרנה ואל התפלה. האמנם כי הלב יודע מרת נפשו כי שפל מצבו. הם מתחזקים ובוטחים בישועתו. כי לא בזה ולא שקץ ענות עני: ביום השמיני עצרת תהי' לכם כו'. הנראה לבאר עפ"י מ"ש בפ' לך לך בפ' והי' ברכה פרש"י הברכות יהיו מסורי' בידך עד עכשיו כו' ברכתי לאדם ונח ומעכשיו אתה תברך את אשר תחפץ. הפי' בזה כי כאשר הברכות הולכים ע"י הצדיק הוא מצמצם ההשפעה לבל יבוזו זרים רק הוא הצבור להוריד השפע בדרך ישר לבני ישראל לבד. וזה הענין הי' רק אצל א"א ע"ה כי הראשון הי' אברהם דכתיב בו כי ביצחק יקרא לך זרע ולא ישמעאל שהי' ג"כ בנו ולא עליו חל הברכה. וגם ביצחק ולא כל יצחק להוציא את עשו רק על יעקב אבינו חל שלשלת הברכה של אברהם אבינו ע"ה. וזה כוונת רש"י עד עכשיו ברכתי לאדם ונח כמ"ש ויברך אלהים את נח והי' השפע יורד ג"כ לבני חם ויפת עוברי רצונו. ומעכשיו אתה תברך את אשר תחפוץ שתרד רק לבני ישראל זרע קודש ויהיו בבחי' חותם בתוך חותם מפני מגע נכרי. וזה ענין תפלת נעילה נע"ל י"ה שכל ההשפעות היורדים ביום הקדוש ומעשרת ימי התשובה בבחי' חותם בתוך חותם לנעול הפתח לבל יבוזו זרים. ובזה יש לרמז בדברי רז"ל מ"ש מפני מה נתעקרו האמהות מפני שהקב"ה מתאוה לתפלתן של צדיקים. ולכאורה תמוה הלא גם אם האדם זוכה לבנים לא יבצר ויחדול מלהתפלל עליהם תמיד על כל צרכיהם לגדלם לאוי"ט. ואם יקרה להם ח"ו שום מיחוש הלא ישפוך שיחו לפני בעל הרחמים לראות בטובתם ובשמחתם. ומפני מה הוצרכו דוקא להיות עקרות אך הרמז בזה עפ"י הנ"ל האמהות רומזים לשכינה הקדושה בכל דור ודור כי היא בחי' מקבל מבחי' יסוד צדיק לכן הקב"ה מתאוה לתפלתן של צדיקים שירד השפע ע"י הצי"ע למען לא יבוזו זרים. וזה ענין סמיכת הפסוקי' כי עצור עצר ד' כו' לבית אבימלך ואח"כ כתיב וד' פקד את שרה. ע"י שנעצר השפע מבית אבימלך עי"ז נפקדה שרה הרומז לשכינה כדי שתוריד השפע למקום הראוי לה בבחי' חותם בתוך חותם מסט"א. וזה יש לרמז בדברי המדרש תנחומא בפ' וזאת הברכה. וכן כל צדיק וצדיק וכל מי שהעולם קובעים בו ברכה הקב"ה חותם על ידו. וזה ג"כ ענין מ"ש הברכות מסורות בידך לברך את אשר תחפוץ שיהיו בבחי' חותם בתוך חותם לבל יבוזו זרים. וזה ג"כ ענין שמיני עצרת. ביום השמיני עצרת תהי' לכם. לכם ולא לעכו"ם. בבחי' עצרת וצמצום מסט"א ושליטת הזרים רק לבני ישראל זרע קודש תרד השפע מאוצרו הטוב בשפע ברכה והצלחה כמו שמסיים כל מלאכת עבודה לא תעשו. שיהי' להם פרנסה בריווח בנקל ובהרחבה:
ובזה פרשתי בפ' וידבר משה את מועדי ד' אל בנ"י. מועדי ד' הוא היחוד למעלה כמ"ש וקראת לשבת עונג לקדוש ד' מכובד שיהי' העונג מקדוש ד' הוא היחוד שלמעלה. כמ"ש שוש אשיש בד'. ע"י השמחה שלמעלה תרד השפע למטה. וזה וידבר משה לשון הנהגה ע"י מועדי ד' הוא היחוד שלמעלה תרד השפע אל בני ישראל:
שלש פעמים בשנה יראה כל זכורך את פני האדון כו'. אי' בזוהר הקדוש את פני האדון זה ר"ש בן יוחאי. הענין בזה עפ"י מ"ש שמצות עלית הרגל הי' כדי להעלות התורה והמצות שנעשו בלא דחילו ורחימו ולא פרחו לעילא ונשארו למטה בבחי' הרגלים בלי תיקון כראוי וע"י עליית הרגל הי' תועלת להם להעלותם למעלה שיהיו בבחי' זכרות להשפיע למטה כל טוב לבנ"י. וז"ש בשלש פעמי רגלינו בחי' רגלים שנשארו למטה. והענין הוא ע"פ מ"ש זה שמי ל"ת וזה זכרי הם מ"ע. ולכך נקרא מ"ע זכרי כי בהעלות המ"ע למעלה פ"א לפני ד' אז נזכרת לעולם כי אין שכחה לפני כסא כבודך. והוא בבחי' דכר להוריד השפע לעולם. ומצות ל"ת היא בחי' שמירה לבל ילך ח"ו ההשפעה להחיצונים ע"י פגם האדם ממילא עוצר ח"ו השפע מלהוריד למטה. וזה הענין יראה כל זכורך הם כל ההשפעות ע"י מצות עליית הרגל כדרך שבא לראות כך בא ליראות בבהמ"ק וגורם היחוד למעלה ולהוריד השפע טובה וברכה לכנ"י. וזה דאי' בזוהר הקדוש את פני האדון זה רשב"י. כי גם ע"י ההתקשרות לצדיק הדור יכול ג"כ להיות עלי' לכל התו"מ שלא נעשו בדו"ר ולא פרחו לעילא וע"י ההתחברות עמו יעלה אותם למעלה. וזה הענין שאמרו רז"ל חייב אדם להקביל פני רבו ברגל. בחי' הרגליים יהי' להם ג"כ עליי' ולמפרע הוא גובה להגביה למעלה כל התו"מ שנשארו למטה. והוא בבחי' שמירה מעולה להבא להיות נשמר מעתה מכל רע ח"ו וזה שאנו אומרים יעלה ויבא וכו' זכרוננו ופקדוננו בחי' משפיע ובחי' מקבל. וכן ומפני חטאינו גלינו מארצנו וכו' יה"ר שתעלנו בשמחה לארצנו. כי אמנם אף בזמה"ז שבהמ"ק הוא חרב מ"מ הבהמ"ק שלמעלה עומד בתיקונו והצדיקים עומדים שם עם מעשיהם הטובים וכמ"ש ז"ל שמעתי שמקריבין אעפ"י שאין בית למטה אבל למעלה יש. והנה אם יזכה האדם יעלו מצותיו דרך הקודש בבהמ"ק שלמעלה וזהו נקרא ארצנו ארץ ישראל שלמעלה. וז"ש אומרים יה"ר שתעלנו גם עתה בשמחה לארצנו. כי זהו שגלינו מארצנו שלמעלה בזמה"ז ואין יכולים לעלות עם המצות הוא מפני חטאינו. וזה ושם נעלה ונראה בבהמ"ק שלמעלה נעלה גם אנחנו עם המצות. כמ"ש דבקתי בעדותיך לעלות ולראות פני ד'. וזה הנקרא בחי' עולי רגלים. וז"ש יגיענו למועדים ולרגלים אחרים כו' מה לשון אחרים. הכוונה על אותן המצות שהם בחי' אחרים שלא זכו לעלות לפני ד'. ובזה נראה להמשיך פי' המשנה במס' סוכה. אמר ר' עקיבא צופה הייתי בר"ג ור' יהושע שכל העם היו מנענעין את לולביהון והם לא נענעו אלא באנא ד' הושיעה נא. לכאורה אינו מובן הלשון צופה הייתי הול"ל ראיתי בר"ג ור"י אך לשון צופה הוא לשון נבואה כמ"ש קול צופיך נשאו. וכן מן הרמתים צופים הענין בזה ע"פ מ"ש בירושלמי על יונה בן אמיתי שזכה לנבואה בשעה שהי' אצל שמחת בית השואבה כמ"ש משם היו שואבים רוה"ק. וז"ש ר"ע צופה הייתי ברע"ק כי הוא הי' אחר החורבן ולא זכה לראות בשמחת בית השואבה בבהמ"ק רק מה שראה פני ר"ג ור"י הי' זוכה לבחי' נבואה. וכן הוא באמת מעלת הצדיק הדור אשר כל הנלווים אליו יכולים ג"כ לשאוב ממקור מעייני הישועה וכל הנוגע בהם יקדש. והוא ק"ו אם הקדושה שורה בבהמ"ק על העצים והאבנים מכ"ש על הצדיק אשר הוא מקדש כל גופו בקדושה וטהרה. ועוד גם זאת ראה ר"ע והבין במעלות הצדיקים הללו ר"ג ור' יהושע שכל העם היו מנענעים את לולביהון פי' שהיו כוונתם במצות לולב להוריד להם השפע עבור עצמם. אך הם לא היו מנענעין אלא באנא ד' הושיעה נא. פי' שלא השגיחו על צרכיהם רק על מה שנוגע לכבוד הבורא ב"ה והיו מצפים ומיחלים לישועתו כמ"ש ברמז ר"ת אנא. "אליהו "נדב "אביהוא. כי רק זהו הי' כל עבודתם מיחלים ומצפים לאוקמי שכינתא מעפרא להיות גאולה שלימה במהרה. כמ"ש שמחנו ד' אלהינו באליהו הנביא עבדך פי' העבדות של אליהו הנביא להיות עומד ומצפה לישועת ד' וימלא כבודו את כל הארץ אמן:
שבעת ימים ימלא את ידכם. ובסיום פ' המועדות כתיב ג"כ איש כמתנת ידו כברכת ד' אלהיך אשר נתן לך. הנראה לבאר עפ"י מ"ש פותח את ידך יוד"ך רומז לעולם החכמה. והחכמה תחי' את בעלי'. חכמה רומז לפתח כמ"ש פי' פתחה בחכמה. וכל ההשפעות יורדים מעולם החכמה כי למעלה מזה הוא בחי' קמץ כידוע לי"ח. וז"פ שבעת ימים ימלא את ידכם הוא היו"ד כי מקודם הוא בחי' יד בלא וי"ו. וי"ו רומז לבחי' צי"ע בווין תתקטר כיל"ח. וכאשר תמלא הוי"ו בתוך אותיות י"ד הוא יו"ד ואז היד הוא מקור הברכות וז"ש וישא אהרן את ידיו אל העם ויברכם. וז"ש איש כמתנת ידו כברכת ד' אלהיך אשר נתן לך. כמ"ש הברכות יהיו מסורים בידך והי' ברכה. פי' אתה בעצמך תהי' ברכה. וזה ענין ההנהגה כשאדם רואה את חבירו נותן לו שלום ביד. כי כל איש אשר מברך לרעהו ומבקש לראות טובתו הברכות מסורים בידו להשפיע לרעהו מידו ומברכתם יתברכו ממקור הברכות מברכת ד' אלהיך אשר נתן לך:
עצרת תהי' לכם. לכ"ם עולה צ'. הרומז בזה כי אם ההשפעות יורדים ע"י הצי"ע שהוא מסטרא דקדושה עי"ז יהי' הפרנסה בניקל. כי מלאכת עבודה לא תעשו ולא תהי' בעמל ויגיעה רבה. ארץ אשר לא במסכנות תאכל בה לחם. שלא יהי' במסכנות וטרדות הנפש רק בנחת והרחבה אמן:
הסכת ושמע ישראל היום נהיית לעם. הנראה לרמז בזה גודל מעלת חג הסוכות. אשר כבר בארנו כי הוא עת וזמן המוכן לתשובה עלאה רומז לאם עולם הבינה וז"ש בסוכות תשבו לשון תשובה. וממילא נשאר הרשימו ממצות סוכה על כל השנה שיהי' ביכולתו ליחד שמו ית' בק"ש ולקבל עליו עול מלכות שמים באמת. וז"פ הסכת ה' סכת. ושמע ישראל היום נהיית לעם וכו' להיות בק"ש במחשבה נכונה כנ"ל. וזה י"ל שמע ישראל אתה עובר היום את הירדן. ע"י הק"ש כראוי מבטל כל הדינין וזה אתה עובר את היר"ד די"ן ולהמתיק כל הדינין להפוך לטובה ולרחמים על בנ"י אמן:
ביום השמיני עצרת תהי' לכם כל מלאכת עבודה לא תעשו. הנ"ל עפ"י דברי הזוהר הקדוש ותנח התיבה בחודש השביעי רומז על חודש תשרי אשר כל התפלות מכל השנה יעלו לרצון עם התפלות שאנו מתפללים בחודש הזה. וז"ש כל הקולות כשירים בשופר. כי זה כח השופר להעלות הכל למעלה וכל החודש תשרי נקרא חודש שופר כמ"ש תקעו בחודש שופר ובפרט ביום שמיני עצרת הוא עיקר היחוד למעלה בכל העולמות. וז"פ ויזכור אלהים את נח ואת כל החי' כו' אשר אתו בתיב"ה. תיב"ה רומז לדיבורי התפלה המה נזכרים למעלה לרצון בחודש השביעי כנ"ל וכבר בארנו בענין השופר ש"ו גימט' דב"ש כמו שהדבש מהפך מה שנפל לתוכו להיות האיסור נהפך להיתר כן השופר מהפך פ"ר דינין להמתיקם ברחמים וזה ג"כ הרמז ביום השמיני עצרת תהי' לכם. לרמז על כל התפלות הנעצרים בכל השנה ולא עלו למעלה גם המה יעלו עתה לרחמים ולרצון למעלה ואז ממילא תהי' לכם שפע ברכה ורחמים אמן:
אי' בזוהר הקדוש פ' חיי שרה דף קכ"ז ע"ב. ר' אליעזר אמר בשעתא דעאל אברהם בהאי מערתא היך עאל בגין דהוה רהיט אבתרי' דהאי עגלא דכתיב ואל הבקר רץ אברהם וההיא בן בקר ערק עד ההוא מערתא ועאל אברהם בההיא מערתא וחמא מאי דחמא וכו' וחמא ליה לאברהם וחייך ע"ש. הענין בזה כי כאשר ראה אדה"ר את א"א ע"ה הי' שמח בו. מפני כי הוא התחיל לתקן את הפגם של עה"ד מאדה"ר כמבואר בספרים. וזהו הרמז בפ' המכסה אני מאברהם אשר אני עושה. המכס"ה עולה בגימ' ק"ל. ב' פעמים אדנ"י. רמז על ק"ל שנה של אדה"ר שנפלו הני"ק מפוזר ומפורד והוא שגרם גלות מצרים כידוע לי"ח מבחי' פגם הדעת. וז"פ המכסה אני מאברהם אשר אני עושה כי אדה"ר הי' יציר כפיו של הקב"ה בעצמו ומאברהם אבינו התחיל התיקון בבחי' הדעת. וז"ש כי ידעתי"ו למען אשר יצוה את בניו ואת ביתו אחריו. וז"ש ואברהם היו יהי'. כי הוא התחיל בתיקון הדעת והוא יהי' תמיד לעזר ולסיוע לדורות הבאים אחריו לכל הבא לטהר לתקן בחי' הדעת. ולזה סמיכת של הברכות בשמ"ע אתה קדוש ושמך קדוש כו' ואח"כ מתחיל הברכה אתה חונן לאדם דעת. כי ע"י המסירות נפש וקדושת ישראל המה מתקנים בחי' הדעת של אדם הראשון כנ"ל:
והנה ידוע כי כל המצות הנהוגים בחודש הזה מר"ה עד יום שמיני עצרת הם הכל לתיקון פגם אדה"ר שהי' ביום ר"ה כמ"ש זה היום תחלת מעשיך זכרון ליום ראשון וידוע כי ענין תקיעת שופר בר"ה הוא ג"כ לתקון הנ"ל כמ"ש ביום ההוא יתקע בשופר גדול ובאו האובדים בארץ אשור והנדחים בארץ מצרים והשתחוו לד' בהר הקודש בירושלים. כמבואר במ"א. וגם מצות לולב עולה עד הדעת רמוז לתיקון הנ"ל לכן אחר גמר כל התיקונים הנעשים בחודש הזה הוא שמיני עצרת. כמ"ש שבעת ימים יהי' תחת אמו רמז לתשובה עלאה. ומיום השמיני והלאה ירצה לקרבן אשה לד' אז הוא גמר היחוד קב"ה ושכינתי'. ולזה אנו אומרים בהקפות אתה הראת לדעת לרמז על תיקון בחי' הדעת כנ"ל. וז"פ ביום השמיני עצרת תהי' לכם. פי' כל הני"ק אשר נעצרו ונתעכבו עד כה מחמת פגם הנ"ל וירדו לעומק הקליפות. גם המה יצאו חפשים וישובו למקורם לגבול הקדושה אמן כי"ר:
איתא בגמרא שמיני רגל בפני עצמו. הנראה לרמז בזה. כי הארבעה שמות ע"ב ס"ג מ"ה ב"ן עולה רל"ב ועם הכולל עולה גימ' רג"ל וז"פ לר"ב תרבה נחלתו. למשוך הכח לד' שמות הנ"ל מנחל העליון. וז"פ בפ' וישלח שאמר יעקב ואני אתנהלה לאטי לרגל המלאכה ולרגל הילדים עד אשר אבא אל אדוני שעירה. רמז לו בזה שהתיקון הגמור אינו יכול להיות כ"כ במהירות בפ"א רק לאט לאט לרגל המלאכה. פי' ע"י המצות ומעש"ט שנבראו מהם מלאכים. ולרגל הילדים כו' עד אשר יהי' התיקון בארבעה שמות העולים כמנין רגל כנ"ל. וזה ג"כ הרמז במצות לולב דכתיב ולקחתם לכם כו' פרי עץ הדר וכו' וערבי נחל. וערב"י בגימ' רפ"ח רומז לרפ"ח ניצוצות ויוסף העלה במצרים כמנין ר"ב כמ"ש לשבור ב"ר. ועוד נשאר כמנין אלהים גימט' פ"ו. וע"י מצות הארבעה מינים שבלולב נתמלאו רל"ב שמות כמנין רג"ל. וזה הרמז בגמ' שמיני רגל בפני עצמו הוא כי ע"י התיקון בארבע מינים הנ"ל כאשר מגיע יום שמיני עצרת נתמלאו הארבעה שמות הנ"ל ומאירים למעלה. רג"ל למעלה בפני עצמו לעורר למעלה היחוד פב"פ. ובני ישראל מקבלים ההשפעות טובות מעולם העליון לטובה ולברכה אמן:
יהי רצון שנזכה לישב בסוכת עורו של לויתן כו' הנ"ל לרמז בזה גודל מעלת דיבוק חכמים וצדיקים שבדור כי המה בחי' אור המקיף ומגן לכל החוסים בם. יפרוש כנפיו עליהם לסוכך חותם. וז"פ לויתן זה יצרת לשחק בו כולם אליך ישברון לתת אכלם בעתו. לויתן זה הצי"ע שהוא דבוק בהש"י כמ"ש הפעם ילוה אישי. יצרת לשחק בו כי הוא כל שעשועי הבורא ב"ה כמ"ש ישמח ד' במעשיו. לכן הוא צנור ההשפעה המקבל השפע מלמעלה ומורידו לבני ישראל כמ"ש ושמו את שמי על בנ"י ואני אברכם לכהנים. וזה שמסיים כולם אליך ישברון לתת אכלם בעתו ע"י הצי"ע. וזה הרמז יה"ר שנזכה לישב בסוכת עורו של לויתן. להיות תחת צילא דמהמנותא של הצדיק כנ"ל. וז"ש ופרוס עלינו סוכת שלומך. הוא הצדיק שנקרא ברית שלום:
<b>בענין ההקפות עם הס"ת</b>
הנ"ל עפ"י מ"ש בפי' הפ' בפ' שופטים. וכתב לו את משנה התורה הזאת והיתה עמו וקרא בו כל ימי חייו למען ילמד ליראה כו'. דלכאורה הוא כפילת הדברים שכבר כתיב וקרא בו כו' וחזר ואמר למען ילמד ליראה כו'. הענין בזה עפ"י מה שאמרו חכז"ל ששים רבוא אותיות בתורה הם כנגד ששים רבוא נשמות מבנ"י והם המאירים האותיות בתורה. וז"פ כי לא דבר רק הוא מכם פי' כל אותיות התורה רק הוא מכם ע"י הס"ר נשמות מבנ"י הם המאירים אותיות התורה. וזה ג"כ הפי' וקרא בו כל ימי חייו. לפ"מ דאי' בגמ' (ע"ז דף ב') לעתיד יקח הקב"ה ס"ת בחיקו ואומר מי שעסק בה יטול שכרו. כי כל המצות ומעש"ט אשר עושה האדם בעולם הזה וכל המחשבות טובות כולם מאירים האותיות בתורה ולזה יטול הקב"ה הס"ת בחיקו וכאו"א מבנ"י אשר האיר האות בתורה יטול שכרו. וז"ש וקרא בו כל ימי חייו שיהי' נקרא בתורה כל ימי חייו מה שעשה האדם בעולם הזה תורה ומצות יהי' נקרא וכתוב בתורה כנ"ל. וז"ש נר מצוה ותורה אור. ע"י המצוה תאיר האות בתורה. ואז תאיר התורה בהם בהנשמות מבנ"י לסייע אותם ליראת שמים. כי ע"י האתערותא דלתתא מתעורר למעלה ביתר שאת לסייע לכל הבא לטהר כמ"ש תנו עוז לאלהים וכו' הוא נותן עוז ותעצומות לעם. וז"ש ואלה שמות בנ"י. ששים רבוא אותיות בתורה הם המאירים ע"י הארת אור התורה בהם כי בלתי התורה הם כגוף בלא נשמה. רק התורה היא המאירה בהם. וז"ש ונשמח בדברי תורתך ובמצותיך לעולם ועד. כי ע"י התעוררת האדם בתו"מ להאיר האותיות בתורה נגד זה התורה היא מאירה בהם להביא השמחה בלבבם. וזה מ"ש ביעקב ומשמחתך ששמחת בו. הוא ג"כ ב' אופנים כי יעקב הביא התעוררת השמחה בו כביכול בהבורא ב"ה. ועי"ז הי' התעוררת מלמעלה להביא השמחה ביעקב אבינו ע"ה כמבואר במ"א. וז"פ מ"ש כי באור פניך נתת לנו ד' אלהינו תורת חיים וכו' כי ע"י האותיות שבתורה שמאירים ע"י נשמות מבנ"י נתת לנו תורת חיים. כי התורה היא מנשמות בנ"י אשר הם חיים עודנה ועושים תו"מ כנ"ל. וזה ענין סמיכת הפסוקים בפ' האזינו ויכל משה לדבר את כל הדברים האלה אל כל ישראל ויאמר אליהם שימו לבבכם לכל הדברים אשר אנכי מעיד בכם היום אשר תצום את בניכם לשמור ולעשות כל דברי התורה הזאת כי לא דבר רק הוא מכם כי הוא חייכם ובדבר הזה תאריכו ימים על האדמה אשר אתם עוברים את הירדן שמה לרשתה. יש לרמז בזה מה שכתבנו כי התורה היא מכללות בנ"י הם העושים את התורה כנ"ל. וזהו שאמר להם משה רבינו ע"ה שימו לבבכם לכל הדברים אשר אנכי מעיד בכם היום. פי' שהוא העיד בהם באותו הדור כי האותיות התורה הם מהנשמות של אותו הדור דעה מהם נעשה התורה בדור ההוא. אך זאת התרה בהם אשר תצום את בניכם גם לדורות הבאים אחריהם לשמור ולעשות כל דברי התורה הזאת. שגם הם יהיו בבחי' זאת שהתורה תאיר מהם מהנשמות שיהיו באותו הדור. כי לא דבר רק הוא מכם. התורה היא רק מכם. ובדבר הזה תאריכו ימים על האדמה כו' פי' כי כאשר תעשו התו"מ בדרך הזה להאיר מכם אותיות התורה. אזי ההכרח יהי' שתהיו שרוים בארץ ישראל כדי שתוכלו לקיים גם המצות התלוים בארץ כדי שלא יחסר ממנין תרי"ג מצות כי בזמן הגלות לא נשאר לנו רק מעט ממנין המצות. ואיך תאירו האותיות בתורה. אם לא רק כאשר תהיו שרוים בארץ כנ"ל:
ובזה מיושב קושי' הרמב"ן ז"ל בסיום התורה ולא קם נביא עוד כמשה כו' לכל האותות והמופתים כו' אשר עשה משה לעיני כל ישראל. והקשה הרמב"ן הלא גם אליהו הנביא עשה כמה מופתים לישראל. רק הפי' בזה כי מעלות משה רבינו ע"ה הי' בזה שהראה להם בממש האותיות שבתורה אשר מאירים מהם כל חלק הנשמות המאירים בתורה כנ"ל. וזה שמסיים לעיני כל ישראל, להראותם עין בעין. וזה הרמז בפ' התשובה. כי תשמע בקול ד' אלהיך לשמור מצותיו הכתובה בספר התורה הזאת כי תשוב אל ד' אלהיך בכל לבבך ובכל נפשך. עפ"י הנ"ל כי ע"י המצות שבנ"י עושים הוא הכתוב בספר התורה הזאת. ואז התורה תחזור להאיר בהם. ואז ממילא תסייע אותם להחזירם בתשובה שלימה. כמ"ש במ"א על פסוק תורת ד' תמימה משיבת נפש. פי' כדי שלא תחסר האות בתורה. התורה מביא את האדם לחזור בתשובה שלימה. וזה ג"כ הפי' בפ' נצבים. הנסתרות לד' אלהינו והנגלות לנו ולבנינו לעשות את כל דברי התורה הזאת. שהתורה נעשית ע"י פעולת המצות מבנ"י כנ"ל:
ונחזור לביאור הפ' שהתחלנו. וקרא בו כל ימי חייו. כאשר יהי' במדרגה הזאת שיהי' נקראת התורה מימי חייו שהאיר האותיות בתורה. אזי התורה תסייע אותו למען ילמד ליראה. שכל מה שילמוד יותר יהי' יראת ד' על פניו ביתר שאת. כי מדרך העולם שקודם הלימוד לבבו נשבר ושפל בעצמו מביטול לימודו ולאחר הלימוד מכניס היצר גבהות בלבבו. לא כן דרך האמת רק כמ"ש אשרי האיש ירא את ד' במצותיו חפץ מאד. כל מה שיעשה תו"מ יהי' לבו חפץ להשיג יותר יראת שמים על פניו תמיד כנ"ל. לבלתי רום לבבו מאחיו כפי מה שבארנו בפנים. שהלימוד צריך להיות באופן להביא שפע טוב לעולם וכל אחד מבנ"י יהי' נדמה לו כאחיו ולא ירום לבבו להעלים עין ממנו ויחדול להתפלל בעדו. לזאת תיכף אחר ברכת התורה אומרים יברכך כו' כי הלימוד הנכון צריך להיות בב' אופנים. הא' לאוקמי שכינתא מעפרא. ולהביא שפע טוב לעולם. וזה הרמז ברוך אתה ד' למדני חוקיך הוא האופן האחד להיות מצפה לרוממות האל ית"ש באופן הזה למדני חוקיך. ואופן השני טוב אתה ומטיב למדני חוקיך שיהי' הלימוד בבחי' טוב ומטיב לאחריני בהשפעות טובות. כי כן הי' כוונת הבריאה להטיב לברואיו כמ"ש חסדך ד' מלאה הארץ חוקיך למדני. שיהי' הלימוד להשפיע חסדים וטובות לעולם. וז"פ בגמ' (קדושין דף מ') אמרו לצדיק כי טוב וכו' וכי יש צדיק שהוא טוב ויש צדיק שאינו טוב. אלא טוב לשמים ולבריות הוא צדיק טוב. וטוב לשמים ורע לבריות הוא צדיק שאינו טוב. וקשה אם הוא ח"ו רע לבריות איך הוא נקרא בשם צדיק. אך הפי' הוא כנ"ל אם הוא בבחי' צדיק טוב לבריות להשפיע טובות לעולם הוא נקרא כי טוב וההיפך הוא אם איננו בבחי' זו שיהי' לימודו בדרך הזה הוא נקרא שאינו טוב וז"ש ונזכה לראות בנים וב"ב עוסקים בתורה ובמצות על ישראל שלום. פי' שיהי' כוונתם בלימודם ובעשיות המצות שיהי' על ישראל שלום. וזה שמסיים למען יאריך ימים על ממלכתו הוא ובניו בקרב כל ישראל. להשפיע חסדים מעולם הארוך. הוא רומז לכתר. ובניו הם ז' ספירות בקרב ישראל. שירדו ההשפעות לבני ישראל לבד:
ונחזור לעניננו. ענין ההקפות בשמחת תורה. כי אחר גמר כל התיקונים אשר נעשו בחודש הזה ירח האיתנים מר"ה עד היום הזה בתקיעת שופר וסוכה וארבע מינים הנה בנ"י האירו האותיות בתורה ע"י המצות אשר נעשו להביא השמחה בתורה הקדושה ולזה בכל ז' ימי הסוכות אנו מקיפין הס"ת עם הלולב וד' מינים כדי להאיר האותיות בתורה. וביום שמחת תורה מקיפין התיבה עם הס"ת כדי שהתורה תאיר בהנשמות של בנ"י. כי כן הדרך האמת הארון נושא את נושאיו. כאשר בנ"י עושים התיקונים בהתורה אזי התורה תאיר בהם בלבבות בנ"י להיות להם לעזר ולסייע על כל השנה ללמוד תורה לשמה ביראת שמים ושמחת עולם על ראשם אמן:
ויהושע בן נון מלא רוח חכמה כי סמך משה את ידיו עליו. הנראה לרמז בזה ענין הסמיכה שמצינו במשנה וגמרא מה טיבה. כי הוא דבר הנוהג בכל הדורות מימות משה עד סוף כל הדורות. כי כן הוא בכל הצדיקי הדור צריך להיות להם סמיכה. מפני כי מקור הברכות הוא שנמסר לאברהם אבינו ע"ה כמ"ש והי' ברכה הברכות יהיו מסורים בידך. ודגל התורה הוא משה רבינו ע"ה וכל איש הזוכה ללמוד תורה לשמה מתעורר בו כוחו של משה. כמ"ש ברמז לשמ"ה אותיות למשה. וז"ש ויהי בנסוע הארון ויאמר משה. וכתבנו במ"א כי כל איש מבנ"י השומר גופו מכל רע נעשה הגוף כמו ארון לתורה וז"ש בגמ' מצילין תיק הספר עם הספר רמז לגוף של האדם שהוא הנרתק לנשמה. וז"ש ביוסף הצדיק ויישם בארון במצרים. וכתיב ויקח משה את עצמות יוסף עמו כי על ידו וזכותו היו בנ"י נשמרים במצרים ובזכותו יצאו משם. וז"ש בספר יהושע ואת עצמות יוסף אשר העלו בנ"י ממצרים. פי' העצמות של יוסף הם העלו את בנ"י ממצרים כי בזכותו יצאו ממצרים. וכן הוא הכח בצדיקי הדור להאיר נשמות של בנ"י ולגמור תיקונם. כמו ששמענו מאת הרב הקדוש מראדשיץ זלה"ה שהי' מרגלא בפומי' המעשה מהרב הקדוש ר' חייקא המדורא זלה"ה שעשה בעצמו כמה סגופים להתענות משבת לשבת כמה פעמים ואלף לילות הי' ניעור משנתו ללמוד כל הלילה ועכ"ז לא נגמר תיקונו עד אשר בא להרב הקדוש מוהד"ב ממעזריטש זלה"ה על שבת כידוע. וזה הענין כח הסמיכה ביד הצדיקים הוא ממשה רבינו כמ"ש ויהושע בן נון מלא רוח חכמה מחמת כי סמך משה את ידיו עליו. כי הכל תולה בזכות הצי"ע. וז"ש אצל מלאכת המשכן וירא משה את כל המלאכה ויברך אותם משה. המלאכ"ה אותיות המלא"ך רמז על המלאכים שנבראו מן המצות של בנ"י כאשר ראה משה את המלאכה העלה הכל למעלה. וזה שפרש"י שאמר יה"ר שתשרה שכינה במעשי ידיכם. הוא בב' אופנים שהי' מברך אותם בזה שיעשו המצות בכוונה הראוי' לאוקמי שכינתא מעפרא וזה שתשרה שכינה במעש"י לשון מתיר אסורי'. כי הוא כביכול אסור בזיקים עמו אנכי בצרה. וכאשר יהי' הגאולה ב"ב גם השכינה תוושע כמ"ש ושב ד' אלהיך את שבותך. ועוד הפי' לפי פשוטו שמשה רבינו הי' מברך אותם שיהי' השראת השכינה במעש"י להוריד לכם השפעות טובות ופרנסה בריווח ובניקל אמן: ולכל המורא הגדול אשר עשה משה לעיני כל ישראל. הנראה לרמז בזה עפ"י דברי התקוני זוהר תקון שתין ותשע. אר"ש חבריא בוודאי קוב"ה אסתכם עמנא עלאין ותתאין בהאי חבורא וכו' "ממכון "שבתו "השגיח. אשרי העם שככ"ה לו זה משה. דור הולך ודור בא ולית דור פחות מששים רבוא ועלי' אתמר דבר צוה לאלף דור ואתפשטותא בכל דרא בכל צדיק וחכם דמתעסק באורייתא וכו' ע"ש. וז"פ אשר עשה משה לעיני כל ישראל הצדיקים נקראים עיני העדה. והוא מתפשט בכוחו לכל צדיק. והכל מכוחו של משה. ובזה פרשתי וזאת הברכה אשר ברך משה איש האלהים את בנ"י. כבר בארנו כי מתחלת בריאת העולם הי' רצונו ית"ש שיהי' צדיק בעולם הזה להיות מושל ביראת ד' אשר על פיו ישק כל עמו וכל ההשפעות ירדו על ידו כמ"ש אלה תולדות השמים והארץ בהברא"ם באברה"ם. וז"ש במדרש מגלת אסתר ששאל משה רבינו לאליהו אם יש למטה צדיק והשיב לו שיש למטה מרדכי הצדיק. ותמוה הלא כמה וכמה צדיקים היושבים בג"ע האבות הקדושים וכדומה. רק עיקר רצונו ית"ש שיהי' למטה בעולם הזה בחיים צדיק מושל כו' כמ"ש ובחרת בחיים. פי' הצדיק שעודנו בחיים חיותו לעורר רחמים וחסדים על כל העולם. וזה הי' טעות השבטים ביוסף הצדיק דכתיב הלכו לרעות את עצמם פי' שאמרו שאינם צריכים ליוסף להיות מושל בהם כמ"ש המשול תמשול בנו. אך האמת אינו כן כי בכל דור ודור עיקר ההנהגה ע"י הצי"ע. וז"ש בתהלים חנון ורחום וצדיק. פי' האמנם כי הבורא ב"ה הוא רחום וחנון אעפ"כ צריך ג"כ לצדיק להיות מושל ביראת ד'. וז"ש חנון ד' וצדיק ואלהינו מרחם פי' שיהי' צדיק כזה להפוך מדה"ד לרחמים וזה הרמז וזאת הברכה אשר ברך משה. פי' שהי' מברך לבני ישראל בזה שיהי' להם בכל דור צדיק יס"ע. איש אלקים את בנ"י שיהי' צדיק מושל על מדת אלקים כביכול. הקב"ה גוזר וצדיק מבטל. וז"ש כל האומר ויכולו כו' נעשה שותף להקב"ה במע"ב כי הצדיק הוא המושל ביראת אלקים. וכמו שהשותף יכול למחות בחבירו שלא יעשה דבר נגד רצונו כן ג"כ הצדיק יכול למחות ולבטל כל גזירות רעות ולהשפיע טובות וחסדים. אמן:
אתה הראת לדעת כי ד' הוא האלהים אין עוד מלבדו. ידוע מספרי המקובלים כי האדם כלול בו כל עשר ספירות. גם כל אבר ושער רומז לענינים עמוקים אין לשער עומק הנסתרות אולם בשני הספירות הראשונים שהם חכמה ובינה הם בתכלית הטוב. אך בבחי' הדעת יש בו תערובות טוב ורע וכמ"ש אצל אדה"ר מעץ הדעת טוב ורע וכו'. אך משה רבינו ע"ה שהי' כולו טוב כמ"ש ותרא אותו כי טוב הוא. והי' מביא בחי' הדעת לטובה בכלל ישראל. וכמ"ש ויקהל משה את כל עד"ת בנ"י אותיות דע"ת שהוא הי' כולל הדעת מכל ישראל. וז"ש להם ולא נתן לכם לב לדעת עד היום הזה. כי עיקר הדעת הוא במוח אך האדם צריך להביא הדעת ללב. וז"ש אתה הראית לדעת. ר"ל הקב"ה יסייע אותנו לבחי' הדעת ע"י המצות לולב ומיניו שאנו מקיימים כי הלולב ג"כ רומז לדעת. ואנו מחכים לבא לבחי' הדעת רק לטובה בלי שום תערובות רע כלל. אין עוד מלבדו. פי' שיהי' כל כוונתינו רק למלאות רצונו לבד כמ"ש בלתי לד' לבדו. ובאתערותא דלתתא יתער ג"כ לעילא שיהיו ההשפעות יורדים למטה רק לבנ"י. וזה הרמז בפ' אך הדבר אשר יעשה לכל נפש הוא לבדו יעשה לכם. פי' אם האדם עושה כל מעשיו לש"ש לקיום הנפש לבד. אז הוא לבדו מעורר עולם הנסתר שנקרא הוא שכולו רחמים וחסדים יעשה לכם. ישפיע לכם לבד רחמים וחסדים. ולא ישלטו בהם זרים:
ה' עוז לעמו יתן ד' יברך את עמו בשלום. ויהיו נא אמרינו לרצון לפני אדון כל. הסמיכות של ב' הפסוקים הללו. נקדים לפרש הפסוק בתהלים. יפיפית מבני אדם הוצק חן בשפתותיך. חגור חרבך על ירך גבור הודך והדרך. עוד נקדים לפרש הפסוק. כל ארחות ד' חסד ואמת לנוצרי בריתו ועדותיו. דהנה ידוע שברית הלשון וברית המעור מכוונים זה כנגד זה כמבואר בספרים הקדושים דאם האדם איננו שומר את הדיבור אז ממילא בא לידי פגם הברית ח"ו כמ"ש בס' ראשית חכמה ובס' תומר דבורה על פסוק אל תתן את פיך לחטיא את בשרך. בשרך היינו הברית קודש כמ"ש ועל בריתך שחתמת בבשרנו ע"ש. ומכ"ש אם ח"ו האדם חוטא בברית פשיטא שאין תפלתו נשמעת ואין תורתו עולה למעלה. ובזה פרשתי המשנה אל תרבה שיחה עם האשה כו' מכאן אמרו המרבה שיחה כו' ובוטל מדברי תורה היינו שמבטלים דברי תורה שלו שלמד ושילמוד הכל הולך לסט"א וכעין שאמרו מדאורייתא בביטול בעלמא סגי ולהוי כעפרא כו' אמרו פ"ה גימט' מיל"ה ובזוהר הקדוש "מי "יעלה "לנו "השמימה ר"ת מילה. דהיינו אם האדם שומר את הברית אז תפלתו עולה השמימה. ובזה פרשתי והי' עקב תשמעון. עקב הוא שמירת הברית כידוע. ושמר ד' אלהיך לך את הברית לא יהי' בך עקר ועקרה ודרשו רז"ל לא תהי' תפלתך עקורה היינו ע"י שמירת הברית לא תהי' תפלתך עקורה ותהי' נשמעת למעלה. ובז"פ נצור לשונך מרע ושפתיך מדבר מרמה. כפל הלשון לשונך ושפתיך. רמוז על שמירת הלשון וברי"ק. וכ"ז שהאדם אינו נשמר משמירת הברית ושמירת הפה אין המצות ומעש"ט שלו הולכים למעלה רק לסט"א ח"ו. ולזה אמר מי האיש החפץ חיים כו' נצור לשונך מרע. ולזה אמר כל ארחות ד' חסד ואמת לנוצרי בריתו ועדותיו. דהיינו שהחסדים הולכים רק לבני ישראל שהם נוצרי בריתו ועדותיו. ונבוא לביאור הפסוקים הללו. יפיפית מבני אדם הוצק חן בשפתותיך. הנה ידוע שלא נכתב לשון חן רק לשומרי בריתו כגון אצל נח כתיב ונח מצא חן בעיני ד'. שכל דורו לא היו שומרים את הברית ונח שמר בריתו. ואצל יוסף כתיב ג"כ לשון חן וימצא חן בעיניו. ויתן חנו בעיני שר בית הסוהר. וזהו חן וכבוד יתן ד' לא ימנע טוב להולכים בתמים. תמים הוא מי ששומר הברית כידוע בזוה"ק. ויעקב איש תם נח צדיק תמים. ולזה יתן להם חן ולא ימנע טוב שיסוד העליון נקרא טוב כידוע. ולזה אמר הוצק חן בשפתותיך. היינו שהתפלות יתקבלו למעלה. וגם מצא חן בעיני ד' וע"ז אמר מהיכן האדם זוכה לזה. חגור חרבך על ירך גבור הודך והדרך היינו שמירת היסוד כמבואר בזוהר הקדוש (פ' וארא דף כ"ו). שפסוק הזה מרמז על שמירת הברית. ולזה אמר ד' עוז לעמו יתן הוא ספירת היסוד כמבואר בכוונת האר"י ז"ל ד' יברך את עמו בשלום. שלום הוא ג"כ יסוד כמ"ש במקום אחר מזה. ולזה אמר ויהיו נא אמרינו לרצון לפני אדון כל. אדון הוא ספירת המלכות כידוע כל הוא ספירת היסו"ד כמבואר בכתבי האר"י ז"ל על ואתה מושל בכל ע"ש. אדו"ן כ"ל הוא יחוד הוי' אדנ"י וק"ל. ולזה אנו אומרים בברכת המזון. במרום ילמדו עליו ועלינו זכות שתהא למשמרת שלום. היינו שמירת הברית הוא יסו"ד ונמצא חן ושכל טוב וכו' שלאחר שמירת היסוד נמצא חן בעיני אלהים ואדם כמו שמצינו ביוסף הצדיק וק"ל: <small>(מכי"ק)</small>
יהי ד' אלהינו עמנו כאשר הי' עם אבותינו אל יעזבנו ואל יטשנו. יש להעיר ולהתבונן בדבר זה שאנו אומרים בשמ"ע כפילות הדברים אלהינו ואלהי אבותינו אלהי אברהם הלא כבר אמר אלהי אבותינו. אולם כבר פרשנו במ"א כי הוא ב' ענינים אבות הוא לשון רצון כמ"ש ולא אבה. וכמ"ש בגלל אבות שעשו רצונך. רמז על הרצון העליון קודם בריאת העולם האבות היו כלולים בעצמיותו כביכול. וזה בעבור אבותינו שבטחו בך לשון דביקות כמ"ש וטח את הבית והוא מדרגה העליונה שהי' ברצונו ית"ש קודם ברי"ע וכל אדם מבנ"י יש לו חלק ממעל כמ"ש חלקי ד' אמרה נפשי. ובזה פרשתי הפ' ויגש אליו יהודה ויאמר בי אדוני פי' האדם רוצה לגשת אל הרנה ותפלה האמנם כי יודע מרת נפשו ושפל מצבו. אעפ"כ לא יפול בדעתו ויתחזק בעצמו כי בכל אדם יש בו חלק אלקי ואל זה אני מתפלל כמ"ש בי אדוני. ר"ל חלק האדנות והאלקות שיש בו הוא הגשה לתפלה אכן יש עוד מדרגה גדולה מזו אם האדם מעורר תכלית הרצון העליון שהי' קודם בריאת העולם שהיו כל הנשמות מבנ"י כלולים בעצמיותו ית"ש. כמ"ש ויפח באפיו נשמת חיים. וכמ"ש נעשה אדם בצלמנו כדמותנו כמ"ש בספרים מאן דנפח מעצמו נפח. וקודם ברי"ע היו כל הנשמות כלולים בא"ס ב"ה. אך הבורא ב"ה הי' צריך לצמצם א"ע שיהי' בריאת עולם. וזה ענין שמיני עצרת. שפרש"י משל למלך שעשה סעודה כו' קשה עלי פרידתכם פי' לשון ההפרדה שייך לפי ערך עצמיות הא"ס ב"ה שהיו כולם כלולים באחדותו א"ס ב"ה עד שהי' צריך הא"ס ב"ה לצמצם א"ע שיהי' באפשרי ברי"ע. שקודם הבריאה היו כולם כלולים בו ולא הי' שום בחירה. לכן הי' צריך בחי' הצמצום כדי שיהי' האדם בעל בחירה לעשות כרצונו וממילא זה בחי' פירוד לפי ערך העצמיות א"ס שהי' מקודם וז"ש עצרת לשון כניסה להכניס הכל כמו קודם הבריאה כנ"ל. וזהו עשו סעודה קטנה שנשמח בו אני ואתם יום אחד פי' כמו קודם הבריאה שהיו כולם כלולים באחדות גמור כלולים בא"ס ית"ש. וזה שאנו מתפללים ע"ז בשמ"ע יהי ד' אלהינו עמנו כאשר הי' עם אבותינו היינו כלולים ברצון הקדום שהי' קודם בריאת עולם:
מעונה אלהי קדם ומתחת זרועות עולם. הנ"ל ע"ד מה שבארנו בפי' הפ' אשר נשבעת לאבותינו מימי קדם. אבותינו לשון רצון הקדום לברי"ע רעווא דרעווין. שקודם בריאת העולם היו כל הנשמות בנ"י כלולים באחדותו ית"ש בבחי' א"ס שהי' מאיר בכל העולמות. ובשעת הבריאה הי' מצמצם לעשות רשימו לברי"ע. וז"ש יציאת צדיק מן המקום עושה רושם. וז"פ כל דבר שהי' בכלל ויצא מן הכלל ללמד לא ללמד על עצמו יצא אלא ללמד על הכלל כולו יצא פי' הנשמה שהי' בכלל באחדות א"ס ויצא מן הכלל כי נפרד ממנו בבחי' הצמצום כנ"ל כמ"ש בהפרידו בני אדם. ללמד על הכלל כולו יצא שצריך להיות חוזר לכלל הראשון להיות נכלל באחדותו ית"ש. ולזה אומרים בשמ"ע אלהינו ואלהי אבותינו לרמז על הרצון הקדום כנ"ל אלהי אברהם וכו' שהם נגד התחלת ז' ימי הבנין וכו' וז"פ יהי ד' אלהינו עמנו כאשר הי' עם אבותינו להיותנו זוכים ליכלל ברצון הקדום שהיו כל הנשמות כלולים בא"ס ב"ה. ואז ממילא לא יהי' בנו שום רצון אחר רק לעבודתו ית"ש [וז"פ ורוח אלהים מרחפת על פני המים ויאמר אלהים יהי אור ויהי אור. ירצה באם בחי' הרוח שלו הוא רק מרחפת בגוף ואין לו התקשרות בתאוות עולם הזה אזי בודאי יהי אור] ובזה פרשנו דברי רש"י בפ' וארא אל האבות אל אברהם וכו' שדקדקו המפרשים שהוא כפילות הדברים שכן נכתב בפירוש בתורה אך עפ"י הנ"ל ניחא כי רש"י ז"ל מרמז בזה וארא אל האבות הוא הרצון הקדום ואח"כ מפרש אל אברהם וכו'. וז"פ ג"כ ויהיו נא אמרינו לרצון לפני אדו"ן כ"ל לפי הידוע לי"ח אדון כל רומז לספירת יסו"מ וזה לפני הרצון הקדום לפני ספי' יסו"מ וזה פי' הפ' שהתחלנו מעונה אלהי קדם. כי משה רבינו ע"ה עשה היחוד כנ"ל לעורר החסד מימי קדם ומתחת זרועות עולם הם ז' ימי הבנין מעונה אותיות עונ"ה רומז על היחוד הנ"ל. וגם דוד המלך ע"ה שהי' רגל רביעי במרכבה רמז לשכינה הקדושה הי' מעורר ג"כ חסד הקדום ויחוד הנ"ל ולזה אמר זכור ד' לדוד את כל ענות"ו לשון עונה יחוד הנ"ל שיהי' היחוד בכל העולמות ובכל הזמנים כאשר הי' ברצון הבורא ב"ה בימי קדם:
ויהיו נא אמרינו לרצון לפני אדון כל. לבאר הענין עפ"י הידוע מ"ש שהצי"ע נקרא כל כמ"ש כי כל בשמים ובארץ ותרגום אונקלוס דאחיד בשמיא ובארעא שהצדיק הוא המושל בכל כי הקב"ה גוזר והצדיק מבטל. וז"פ ויכלכל יוסף ב"פ כל כי הוא המשפיע בכ"ט הן במילי דשמיא ובמילי דעלמא צרכי האדם בעולם הזה. וז"פ ותקם את דבריך כי צדיק אתה. כדכתיב בדבר ד' שמים נעשו ואין אדם מוציא דבריו לבטלה וכביכול הי' מצפה שיהי' צדיק בעולם להיות קיום העולם בשבילו ואחד הי' אברהם אבינו ע"ה אשר בשבילו נברא העולם כמ"ש בהבראם באברהם. וידוע שעיקר היחוד הוא יסו"מ הצי"ע ושכינה הק' וז"פ משפטי ד' אמת צדקו יחדיו. צדק ו' צד"ק הוא ספי' המלכות ו' רמז לצי"ע וזה יחדיו יהיו תמים. וזה הנקרא שלום המברך את עמו ישראל בשלום לשון המבריך הברכה ודיבוק יחד בשלום הוא ספי' יסו"מ. וז"פ ר"ע נכנס בשלום ויצא בשלום הוא ספי' יסו"מ לכן השפע הולך ע"י הצי"ע לכן סיום כל התפלות הוא בשמ"ע המברך את עמו ישראל בשלום לשון הברכה ונטיעה בהשלום כנ"ל. וז"פ ויהיו נא אמרינו לרצון לפני אדו"ן כ"ל אדון ספי' המלכות כל הוא הצי"ע וזה תפלתנו שיהי' לרצון לפני אדון כל להיות היחוד הצי"ע עם השכינה הקדושה:
עוד י"ל ויהיו נא אמרינו לרצון לפני אדון כל זה אברהם אבינו ע"ה דכתיב עליו ומצאת את לבבו נאמן לפניך. שמדתו של אברהם אבינו הי' לפני הש"י. וזה ג"כ מ"ש ותקננו בעצה טובה מלפניך. וזה לפני אדון כל זה א"א שהוא עומד לפני אדון העולם והוא מעלה מעשינו לפני הש"י ב"ה.
יהי כבוד ד' לעולם ישמח ד' במעשיו. ישמח ישראל בעושיו. הרמז בזה באמת עתה ימי הגלות אין השמחה בבורא העולמים מחמת צער גלות השכינה וכל שמחתו ית"ש רק עם הצדיקים. וז"פ יהי כבוד כו' ישמח ד' במעשיו. ישמ"ח אותיות משיח כי לעתיד יהי' השמחה בשלימות. במעשיו הם הצדיקים. וז"ש דוד המלך ע"ה יערב עליו שיחי אנכי אשמח בד' כי בכל השירות ותשבחות בגדלות הבורא ב"ה כל זה איננו שוה לפניו כאשר העכו"ם מרקדים בהיכלו ואי' כבודו ומוראו. לכן זה שאמר דוד יערב עליו שיחי. מה שאני משיח ומדבר מזה הענין אשר אנכי אשמח בד' לעתיד יהי' השמחה בד' כי אז יהי' השמחה במעונו עוז וחדוה במקומו. יהי כבוד ד' לעולם:
ואכלת שם לפני ד' אלהיך כו' למען תלמד ליראה את ד' אלהיך כל הימים. כבר בארנו ענין עליית הרגל לירושלים ואכילת הקדשים אשר הי' שם הי' בזה כח להביא הקדושה על האדם אשר גם בבואו לביתו לא ינוח ולא ישקוט כל ימיו יהיו תמים. ובזה פרשתי הפסוק שבענו בבקר חסדך ונרננה ונשמחה בכל ימינו. בקר רומז לחסדים כמ"ש וישכם אברהם בבקר רמז למדת החסד. לכן בכל יום בבקר בבהמ"ק היו מזכירין חסד של אברהם כמ"ש האיר פני המזרח עד שבחברון זכות הקבור בחברון. לכן אם האדם מעורר בבקר חסד של א"א ממילא מביא השמחה בכל ימיו. וז"ש שבתי בבית ד' כל ימי חיי. וראה בטוב ירושלים כל ימי חייך. שיהיו כל הימים ראוים ונכונים להתראות בטוב ירושלים. וז"פ למען תלמד ליראה לשון רואה אני את דברי אדמון שיהיו נכונים להתראות לפני ד' כל הימים כנ"ל:
מצות ד' ברה מאירת עינים. פי' כח המצוה הוא לעורר עינא פקיחא למעלה כמ"ש פקח עיניך וראה. וז"ש וירא אלהים את כל אשר עשה והנה טוב מאד. פי' מה שהש"י כביכול יכול לראות בעינא פקיחא במעשי בנ"א זהו גופא טוב מאד. כמ"ש וטוב בעיניך לברך כו'. השקיפה ממעון קדשך מן השמים וברך את עמך ישראל. וזה סמיכת הענין וירא אלהים את בנ"י וידע אלהים. ומשה הי' רועה. ומזה הי' קירוב הגאולה כמ"ש ראה ראיתי את עני עמי כו' וארד להצילו. כי כאשר הש"י רואה בבנ"י בעינא פקיחא ממילא שורה עליהם כל הברכות וישועות נצח אמן:
ויהי בנסוע הארון ויאמר משה קומה ד' ויפוצו אויביך כו'. הנ"ל עפ"י מ"ש ביוסף ויישם בארון במצרים. הרמז בזה על כחו ומדתו של יוסף בחי' היסוד שומר הברי"ק בלי שום פגם לכן הי' גופו כמו ארון הקודש להכניס בו הלוחות. וגם הי' בכוחו להכניס מעצם קדושתו ופרישתו לכל בנ"י שהיו במצרים לשמרם מכל פגם כדי שיהי' יכולת בידם לצאת מהם כי שם נקרא ערוות מצרים ולולי כוחו של יוסף לא יהי' באפשרי להיות להם קיום במצרים. וז"ש ויישם בארון במצרים שהי' מכניס בבנ"י שיהיו ג"כ בחי' ארון כנ"ל. וז"ש קיים זה מה שכתוב בזה. כי כוחו של יוסף הביא אותם ג"כ לקבלת התורה כמבואר במ"א וזה הענין הי' ג"כ בקריעת ים סוף שאמרו בגמ' הים ראה וינס. ארונו של יוסף ראה פי' כוחו של יוסף. ולזה היתה יהודה לקדשו ישראל ממשלותיו. מחמת שהיו כולם צדיקים וקדושים. לכן הי' הממשלה בידם כמ"ש הצדיק גוזר והקב"ה מקיים. וזה הפי' ויהי בנסוע הארון. פי' כשמתחיל ללמוד הוא נסיעת הארון זה הגוף שמתעורר ללמוד לשמה והוא הנרתק לנשמה כמו הארון ללוחות. ויאמר משה לשמה אותיות למש"ה כי אתפשטותי' בכל דרא להיות מסייע לכל הבא לטהר ללמוד לשמה כמ"ש זכרו תורת משה עבדי. וכל מה שילמוד יותר הוא בא לבחי' ענווה ויראת שמים כמ"ש למען תלמד ליראה כו' כמבואר במ"א. וז"ש שבשפלנו זכר לנו. שכביכול הש"י מזכיר את האדם בשפלותו להיות שפל בעיניו בעת הלימוד כדי שיבא לבחי' משה שהי' עניו מכל האדם. ואז ממילא ויפוצו אויביך וינוסו משנאיך מפניך הם הסט"א לא יהי' להם שום שליטה עליו:
קומה ד' למנוחתך אתה וארון עוזך. הנראה לרמז בזה כי לעתיד ב"ב גם הגוף אשר עשה רצון הבורא ב"ה גם הוא יהי' קומה שלימה בתיקון כראוי. כמ"ש בגמ' מצילין תיק הספר עם הספר. כי הגוף הוא הנרתק לנשמה. וז"ש דוד המע"ה דבקתי בעדותיך ד' אל תבישני. כי גם הגוף הי' לו דביקות לתורה לעשות רצון הבורא ב"ה לכן אל תבישני להיות עולה יחד עם התורה ומצות אשר עשה בחייו. וז"פ קומה ק"ם ו"ה להיות שורה עליו קדושת שם הוי' ב"ה. אתה וארון עוזך הגוף שהוא בחי' ארון והתורה אשר למד היא בחי' הלוחות. אין עוז אלא תורה. וז"ש ועשית לך ארון עץ. שתהי' בית קיבול להשראת הקדושה באחדות הבורא ע"י הלימוד לשמה. וצפית אותו זהב טהור. פי' האמנם כי קשה מאד להיות לאדם זהב טהור בלי שום נדנוד איסור ח"ו. אך ע"י הלימוד לשמה יזכה להיות מצופה בזהב טהור בשפע פרנסה בהיתר כמו זהב טהור:
ובנוחה יאמר שובה ד' רבבות אלפי ישראל. הנ"ל עפ"י מ"ש בפ' על פי ד' יחנו ועל פי ד' יסעו. במעלות הצדיקים הלומדים לשמה זוכים לזה שהקב"ה אומר תורה והלכה מפיו כמ"ש בגמ' מאיר בני אומר. אלעזר בני אומר. וזהו העיקר החניה לד"ת הנאמרים באמת. וז"פ ובנחה כאשר יש חני' לד"ת שלו אז שובה ד' רבבות אלפי ישראל. היינו עי"ז הם משפיעים להביא נשמות חדשות לעולם בבחי' פריה ורבי' להוריד נשמות כמ"ש בן עזאי נפשי חשקה בתורה. כי ע"י לימודו הי' בחי' פו"ר להוריד נשמות רבבות אלפי ישראל לשון לימוד שיהי' נתרבה הלימוד על כל קוץ וקוץ תילי תילין הלכות. כמו שעינינו רואות כח הספרים הקדושים ספר הזוהר הקדוש וכתבי האר"י ז"ל וכדומה:
א"י ובנוחה יאמר שובה ד' רבבות אלפי ישראל. כי כל הגאולות היו ע"י הצדיקים כמ"ש משה רבינו ע"ה נולד בבחי' גואל כמ"ש ועתה הנה צעקת בנ"י באה אלי. חנון ורחום הוא ע"י הצדיק וז"פ מה רב טובך אשר צפנת ליראיך. פי' שמצפים למעלה על צדיק הדור שיבא בדור הגאולה בביאת משיח זה כמה מאות שנה. א"כ כשאנו מתפללים על הגאולה צריך להיות שכל הצדיקים העתידים להולד יהיו נולדים תיכף בדור הזה. וז"ש שובה ד' רבבות אלפי ישראל. קומה ד' למנוחתך:

חנוכה

(שבת כ"א ע"ב) ת"ר מאי חנוכה כו' כשנכנסו יונים להיכל טמאו כל השמנים וכשגברה מלכות בית חשמונאי ונצחום לא מצאו רק פך אחד של שמן שהי' מונח בחותמו של כהן גדול ולא הי' בו אלא להדליק יום אחד ונעשה בו נס והדליקו ממנו ח' ימים. והנה הראשונים ז"ל הקשו הלא ביום הראשון לא הי' בו נס מפני מה עושין חנוכה ח' ימים עיי' בב"י ובט"ז כו'. אכן הנ"ל דהנה מה שהי' מונח בחותמו של כה"ג ונעשה הנס ע"י כה"ג דוקא. הוא כי בחי' שמ"ן רמז לנשמ"ה כנודע וזהו שטמאו כל השמנים היינו הני"ק ונשמות ישראל שנבלעו בקליפת היוונים לכן כשרחם ד' על עמו ובא עת התיקון והחנינה להוציא הני"ק ולהגביר הקדושה והחסדים הנה הוצרך להיות זאת ע"י כה"ג דוקא שהוא מבחי' אב"א שמן משחת קודש עליו בחי' קוד"ש ושמ"ן והוא מוזהר מכל טומאה יותר מכל אדם כמ"ש והכהן הגדול מאחיו אשר יוצק על ראשו שמן המשחה ומלא את ידיו ללבוש את הבגדים כנ"ל ועל כל נפשות מת לא יבא לאביו ולאמו לא יטמא. היינו להיותו בבחי' קודש עלאה להשפיע אור החסדים שזהו בחי' גדול מאחיו וזהו על ראשו שמן המשחה שבא עליו מבחי' ראש עלאה משפע י"ג ת"ד כמבואר וזה שמן המשח"ה גימט' משיח. הנה הוא על כל נפשות מת לא יבא להיות נבדל מכל טומאה ומת שבעולם גם מאביו ואמו שענין מיתה הוא מבחי' סט"א בחי' שבירת הכלים וימת וימלוך לכך הוא צריך להיות מופרש ומובדל מכל טומאה לבל יהי' שום שליטה להסט"א לאחוז בו ח"ו והוא יכול להריק ברכה על ישראל וזהו שמצאו פך שמן בחותמו של כה"ג פ"ך גימט' מאה שהוא מאה ברכאין בחותמו של כה"ג דוקא שאין בו מגע נכרי ואין בו שליטה לחיצונים לשלוט בו הנה הוא יכול להוציא את הני"ק בהמשכת אור העליון הגדול. דהנה כהנא רבא בתמניא תיקונין איתתקן כמבואר באד"ר והוא בחי' שמונת ימי חנוכה עד תיקון "נוצר "חסד "לאלפים. וזה סוד שמונה בגדים של כה"ג. והנה כן גם למעלה גברו האורות וחסדים וזה אשר מלא את יד"ו ללבוש את הבגדים מלא יו"ד עלאה לקדושת השפעות הבגדים ואורם הגדול כיל"ח נמצא כי זהו הענין כולו בעצמו הי' הנס שנתרבו האורות והחסדים ע"י המשכת כה"ג ופך השמן הזה הוא לאות על גודל הנס וההארה הנ"ל וזה הוא עיקר הנס של חנוכה שנשאר עוד כח חיות וקדושה בישראל אחרי כל אשר עבר עליהם להיות להם כה"ג וצדיק כזה בתיקונא עלאה להמשיך ברכה וטוב ולהיות לישראל לאור עולם. לכך אין קשה כלום מה שהקשו שביום הראשון לא הי' הנס כמ"ש כי אדרבא זה הי' עיקר הנס כמדובר. והנה זהו הענין מה שבנר חנוכה אסור להשתמש לאורה הוא ג"כ כמ"ש למען לא יהי' אחיזה לסט"א מהנאות עולם הזה בנרות הללו. והוא ע"ד המבו' באוה"ח הקדוש בפ' שמיני כי בארצות המערב שנהגו לאכול החגבים הנה בכל שנה ושנה השחיתו הארבה והחגב את יבול הארץ ומיום שאסר להם לאכלם הנה לא נראה עוד חגב אחד בכל גבול הארץ ההוא ע"ש בדברי קדשו זי"ע. והוא מטעם הנ"ל כי כאשר אכלו ישראל את החגבים ונהנו מהם לכן הי' שליטה להסט"א להרע להם. וע"י ההבדלה מהם נתפרשו ונבדל כח הסט"א מהם כן צריך לפרוש שלא להנות מנר חנוכה בצרכי תשמיש עולם הזה ולא יהי' שליטה לסט"א לאחוז בהם ובאורם הגדול כי קודש הם כנ"ל:
ויאמר אליהם ראובן אל תשפכו דם. השליכו אותו אל הבור כו' למען הציל אותו מידם להשיבו אל אביו. הנ"ל לרמז בזה על ענין חנוכה. דהנה בחי' ראוב"ן הוא או"ר ב"ן הוא אור הגנוז העליון נמשך לשם ב"ן מת"ת יה"ו ב"ן כנודע והובא במ"א והוא להעלות ניה"ק מתוך הבור כי מאז השליכו אותו הבורה בחי' האות נפל לבור. בכור תם שנפל לבור וצריך להעלותו מתוך הקליפה ובחנוכה הוא התיקון לזה להעלאת הני"ק וזה למען הציל אותו מידם הצי"ל גימ' קל"ה לתיקון בחי' ק"ל שנה בה' וזהו להעלות אותו בחי' האו"ת מידם להשיבו אל הקדושה. וזהו בחי' ויהי מקץ שהוא בחי' קץ הימין כמ"ש ורבים מישיני אדמת עפר יקיצו שהוא העלאת ניה"ק לעמוד לקץ הימין אלה לחיי עולם הני"ק ישובו לחיי עולם מעלה מעלה ואלה לחרפות לדראון עולם הקליפות ישובו לנוקבא דתהומא רבא כנ"ל. וזהו בחי' נר חנוכה שצריך להניחה למטה מעשרה היינו כדי להמשיך אור העליון למטה להעלות הני"ק מתוך הבור שלמטה ולדחות הקליפות מטה מטה. שע"י המשכת האור העליון הגדול למטה מעשרה יסתמו ויתעורו עיניהם כי לא יכלו לסבול גודל ההארה העליונה וזהו בחי' רקמתי בתחתיות ארץ מטה מטה להעלות ניה"ק מתוך הקליפה וזהו למען הציל אותו מידם וכדי להשיבו אל אביו הוא בחי' אב"א ובחנוכה הוא ג"כ תיקון מכירת יוסף להשיבו אל אביו כנ"ל:
וימשכו ויעלו את יוסף מן הבור. בהעלאת יסוד יוסף מן הבור נעשו משכ"ו הגיע להם השפע "מטה "שולחן "כסא "ומנורה:
ויצב יעקב מצבה במקום אשר דבר אתו מצבת אבן ויסך עלי' נסך ויצק עלי' שמן. הענין הוא כי כל מעשי האבות הקדושים היו בכוונות גבוהות ביחודים וזווגי המדות להמשיך השפעות טובות בכל העולמות עד עולם העשי' הזה וכעין זה הציב מצבה במקום אשר דבר אתו מצב"ת אב"ן. דהנה כתיב טובים מאורות שברא אלהינו הם הצדיקים המאורות המפרידים בין אותיות מ"ת לבל יתחברו חלילה מאור"ת אור באמצע וכמ"כ צ"ב באמצע תיבת מצב"ת הוא כי יעקב אבינו ע"ה הפריד בין אותיות אלו צ"ב הם ר"ת ב' צדיקים צדיק וצדק יוסף ובנימין יוסף בחי' דכר ובנימין בחי' יסוד דנוק' דז"א וע"י ישפיע כל טוב. אב"ן רמז מבחי' א' עד ב"ן. אלופו של עולם מעולם האצילות עד שם ב"ן עולם העשי' כי אך זה רק כוונת הצדיקים להמשיך רחמים וחסדים לכנ"י כאשר אמור בפסוק הקדום ויעל מעליו אלהים במקום אשר דבר אתו ר"ל נסתלק מדה"ד. גם במקום אשר דבר אתו בעולם הזה גם פה נסתלק ממנו מדה"ד כי אמנם למעלה אין שום דין חלילה עוז וחדוה במקומו. אבל גם במקום אשר דבר אתו אין שום דין חלילה וזהו אב"ן. וזה שמרומז בדברי רז"ל ולא מצאו אלא פ"ך של שמן ולא הי' בו להדליק רק יום אחד ר"ל אחד בעולם העליון פ"ך עולה ק' אחד ממאה ברכאין דלעילא והם המשיכו לעולם הזה ברכות על שבעה ימים עוד והם ז' ימי הבנין. והוא רמוז בני בינ"ה ימי שמונה. יהי' הרמז ג"כ מתתיהו בן יוחנן. ר"ל כי מת"ת יה"ו נתן לשם ב"ן. וזהו להדליק עולה עה"כ ג' הויות הראשונות ע"ב ס"ג מ"ה ומהם באו לשם ב"ן וזהו בימים ההם בזמן הזה. ויסך עלי' נס"ך עולה ק"ל שנה דאדה"ר. ויוכבד בת ק"ל שנה היתה לתיקון הנ"ל ואח"כ ממנה נולד משה רבינו ע"ה. ותרא אותו כי טוב הוא כבר נתקן בחי' עץ הדעת טו"ר. וכן אמר יעקב לפני פרעה ימי שני מגורי ק"ל שנה כו' כנ"ל ויצק עלי' שמן. ויצק גימט' אור והוא אור הגנוז ושמן הטוב אור שמן חנוכ"ה:
כאמור לדוד ברכי נפשי את ד' כו'. ולכאורה מי הוא האומר לדוד. והפשוט ידוע אמנם מ"ש ואל משה אמר עלה אל ד' ולא נאמר ג"כ מי האומר. אך האמת הוא כי הצדיקים אשר כל מגמתם ותכונת נפשם נתעלה בצורך גבוה ונשמתם הוא ממקום גבוה מאד צדיקים הללו כל תשוקת חפצם כל ימיהם רק לעלות ולדבק בשרשם וכמ"ש בתהלים צמאה לך נפשי כמה לך בשרי. וכן רוחם בקרבם מעוררם ויתפעלו בלבותם לברך ולעלות אל ד'. וז"ש ואל משה אמר עלה. מקדושת משה מעצמו אמור לו עלה כו' כי רק זה היתה תשוקתו כל ימי חייו וזהו ג"כ כאמור לדוד ברכי נפשי כו' אז הללוי"ה כי תוקף נעים זמירות ישראל כאשר התחיל הללוי"ה לשבח ולפאר לשמו הגדול הללו את ד' מן השמים הללוהו במרומים. הנה בכוחו וקדושתו התעורר כל צבאות העליונים להלל עמו. וז"ש מתפללים שנזכה ונהללך ונשבחך כו' כמו שאמור לדוד בבחי' ברכי נפשי את ד' כנ"ל:
(בפ' מקץ) את האלהים אני ירא. דהנה לעתיד יהי השם הוי' יהי"ה. מהוא"ו יהי' יו"ד ככתוב ביום ההוא יהי' ד' אחד ושמו אחד. היינו הז"א ושמו שהוא נוקב"א יהי' ג"כ אחד פב"פ עמו בי"ס שלימות כמו או"א. אבל עתה הנה רק בחי' וא"ו קצוות כנ"ל. וזהו ג"כ בחי' יהי אור כי בתחלה בשעת הבריאה הי' בבחי' אוי"ר אח"כ נשאר רק בחי' או"ר בלא יו"ד ויה"י הוא"ו קודמת ליה"י. ולעתיד כשיהי' בבחי' יו"ד הנה מבחי' או"ר נעשה יא"ר מהוא"ו יהי' יו"ד וזהו יאר ד' פניו אליך. אל ד' ויא"ר לנו. ומזה נעשה יר"א ה'. וזהו הבוקר אור והאנשים שלחו. שהם היו נהנין מבחי' יסוד שהוא בוקר בבחי' או"ר בוא"ו. אבל הוא אמר אני יר"א בבחי' העתיד יא"ר ביו"ד שהוא צירוף ירא וביו"ד יהי' יחוד העתיד כנ"ל וזהו אור חדש על ציון תאיר ר"ל בחי' אור חדש ביו"ד על ציון שהוא יסוד תאיר באור הגנוז לעתיד אח"כ נזכה כולנו במהרה לאורו שעל ידו נזכה גם אנחנו לאורו וזהו הנרות הללו אנו מדליקין נרות הם מאירים מבחי' יסוד וזהו אנו מדליקין להדליק גם אותנו להנות מאורו מבחי' צדיק כנ"ל. וזהו להדלי"ק עה"כ גימט' ע"ב ס"ג מ"ה. נ"ר גימט' הוי"ה אהי"ה הוי"ה אלהי"ם הוי"ה אדנ"י. חנוכה גימט' צ' עה"כ היינו האורות של שמות הקדושים האלו יעברו ע"י בחי' צדיק להאיר באור הגנוז לעתיד לצדיקים עי"כ הנרות הללו אנו מדליקין נזכה גם אנחנו במהרה להדליק מאורו. וזהו בחי' נר חנוכה הוא למטה מיו"ד להמשיך האור אלינו למטה להאיר מבחי' יו"ד למטה אלינו. אל ד' ויאר לנו כנ"ל:
בגמ' עד שתכלה רגל מן השוק. הנה רג"ל הוא גימ' ארבע שמות כנודע. וז"ש אתנהלה לאטי לרגל המלאכה וכו' ולרגל הילדים היינו שצריך לתקן ולהמשיך הארה ויחוד בארבע שמות הללו שהם בחי' היחוד בכל העולמות ועולמות אבי"ע בכלל ובפרט ולהעלות בחי' האורות שנפלו מבחי' הד' שמות האלו. וזהו עד שתכלה רג"ל בחי' הנפילה מן הארבע שמות הללו תכלה מן השוק הוא בחי' הקליפה כנודע. וז"ש יעקב אע"ה אתנהלה לאטי [לאטי גימ' נו"ן הוא בחי' נו"ן שערי בינה כמ"ש בני בינה ימי שמונה קבעו כו'. וז"ש וישא יעקב רגליו הוא העלאת מ"נ אז וילך ארצה בני קדם עולמות הקדם חסדים הראשונים]. לרגל הילדים כי ילדים מבנ"י בני יעקב אע"ה הם יעשו התיקון והמלאכה הזאת בדורות הבאים מעט מעט יתקנו ויעשו עד אשר אבא אל אדנ"י שעיר"ה פי' הנה אבא מבחי' אב"א אל שם אדני (שם אדנ"י אבא) שעירה שער י"ה כי המלכות תתעלה על כלנה וגם מעובדי כוכבים ישובו אל ד' כמבואר בכתוב בישעי' ותרי עשר בכ"מ. וזה ג"כ אבא אל אדני שעירה להתיקון וזה וישב ביום ההוא עשו לדרכו ביום ההוא רמוז לעתיד כמ"ש ביום ההוא יהי' ד' אחד וביום ההוא ישוב גם עשו אל ד' כנ"ל. וזהו שפרש"י ואימתי ילך בימי המשיח ועלו מושיעים בהר ציון לשפוט את הר עשו עי"כ והי' ד' למלך על כל הארץ גם עליהם כנ"ל:
הללו את ד' כל גוים כו' כי גבר עלינו חסדו ואמת ד' לעולם הללויה. יש להבין הלשון כי גבר עלינו חסדו מה גבר. אכן כתיב והי' עקב תשמעון ושמר ד' אלהיך לך את הברית והחסד אשר נשבע לאבותיך. לכאורה הלא אם יהיו צדיקים מעצמם יהיו ראוים לחסד. מה להם בחסד האבות אך הנה יש בחי' חסד עליון על כל החסדים כמו החסד שנעשה עם אאע"ה שהוא הי' בחי' החסד בשרשו והחסד שנעשה עמו הוא גובר יותר כ"כ שהוא נצחי לעולם. וזהו בחי' החסד הבטחות האבות להיות לעולם החסד. וזהו כי גבר עלינו חסדו ובהתגברות החסדים הנ"ל הם נצחיים. ואמת ד' לעולם שנעשה החסד של אמת קיום לעולם כנ"ל:
גדולים מעשי ד' דרושים לכל חפציהם וכו'. הנ"ל בזה על ענין חנוכה. דהנה הקדושת לוי זי"ע הקשה למה נס של חנוכה הוקבע לדורות לזכרון ולא כן בשאר הניסים הדומה להם כגון נס של הצלת סנחרב וכדומה הרבה ע"ש בדבריו הקדושים. אך הנ"ל לפרש דהנה כתיב זכרו נפלאותיו אשר עשה מופתיו ומשפטי פיו מהו ענין שייכות המשפטים אל הנפלאות. אכן משפטים הם התורה ומצות דהנה כן הוא ענין הנס הגדול הנעשה ברצון הבורא ית"ש הוא להיות רצון הבורא ב"ה לחדש להם הלכות ומצות לישראל. הנה ע"י השפעת אורו הגדול ית"ש בשעת הנס ההוא הנה עי"כ הוא משפיע וממשיך להם התורה והלכות לישראל וכל עיקר הנס הוא ע"י ההלכות והמצות האלו והשפעתם שנתחדשו בעולם שע"י חדושי ההלכות הוא מחדש בכל יום תמיד מעשה בראשית כנודע. הנה זה שאמר הכתוב זכרו נפלאותיו אשר עשה להודות לד' עליהם. וע"י מה יהי' הזכרון אמר הכתוב מופתיו ומשפטי פיו כי הלא נתחדשו מזה משפטים ותורות כגון הלכות חנוכה. הלכות פורים. והתורה היא נצחית ולא תשכח לעולם. וזהו זכרו לעולם בריתו דבר צוה לאלף דור היא התורה שניתנה בכך כנ"ל וע"י התורה יש זכרון לנפלאותיו. וז"ש בהמגלה ליהודים היתה אורה זו תורה כמ"ש ותורה אור. כי מכח התורה נעשה הנס לישראל ונתחדש להם חדושי תורה בענין המגלה. בחי' נר חנוכה הוא מאור העליון אור התורה. וזהו והאר עינינו בתורתך. נר לרגלי דבריך. וכן בחנוכה אמרו ז"ל מאי חנוכה דת"ר ע"ש פי' ששואל מאי חנוכה ומה ענינה ומתרץ דתנו רבנן זה עיקר מכח התורה ללמוד דברי רבנן וסברתם כנ"ל. וזה נ"ח נר מצוה ותורה אור. אבל אם אין בבחי' הנס התחדשות התורה הנה הוא רק לשעה כשאר הניסים אשר נעשים לישראל. וזהו גדולים מעשי ד' דרושים לכל חפציהם שנעשה תורה ודרושים והלכות ולכך הוד והדר פעלו וצדקתו עומדת לעד שהם נצחיים כמו התורה זכר עשה לנפלאותיו חנון ורחום ד' ע"י התורה שנתן לישראל. ובזה מתורץ קושיית הקדושת לוי כנ"ל:
מנחל בדרך ישתה על כן ירים ראש. דהנה הענין מה שנכנס ראש חודש טבת בתוך ימי חנוכה הוא להיות כי בחודש הזה הוא שליטה של עשו ר"ל כמבואר בסה"ק. והנה תוקפו הוא בתחילתו וראש פתנים אכזר הלא הוא כמוס עמדי שנתפס ראשו בתוך ימי חנוכה שהם ימי הגאולה וישועה ועי"כ לא יהי' לו כח אח"כ לעשות רע ח"ו כי כבר נתפס בראשו. וזה שנמחץ ראשו של עשו ונפל במערת המכפלה הוא כמו שנתבאר כי בהיות ראש פתנים אכזר לכך תופסין בראשו הלא הוא כמוס עמדי לבל יוכל שאת ולהרים ראשו להרע ח"ו לישראל. וזה אך אלהים ימחץ ראש אויביו מחצת ראש מבית רשע כנ"ל. וזש"נ נשבע ד' ולא ינחם אתה כהן לעולם. הרמז על נס חנוכה שהוא נעשה ע"י כהן הגדול. אדני על ימינך מחץ ביום אפו מלכים בנס ומלחמה ההיא כנודע. וזה ידין בגוים מלא גויות מחץ ראש על ארץ רבה היינו הראש שלו נמחץ בחנוכה. וזה מנחל בדרך ישתה על כן ירים ראש. מנח"ל הוא השם של חנוכה המתעורר וממשיך השפע מלמעלה מבחי' י"ג מכילין דרחמי "נוצר "חסד "לאלפים. וכאשר נמשך לבחי' ז"א ע"כ ירים ראש. היינו הראש של ז"א ג"ר שלו נמשך לו מוחין ונעשה היחוד בקדושה אחרי שנפל הראש של הסט"א נתנשא הראש של הקדושה כי תשא את ראש בנ"י ועד"ז אמרו חכז"ל בשכר שלשה ראשון זכה לשלשה ראשון ולקחתם לכם ביום הראשון וכו' הקב"ה נגלה ראשון ופורע מן הראשון זה עשו הרשע ויצא הראשון אדמוני ובונה ראשון זה בהמ"ק כסא כבוד מרום מראשון מקום מקדשנו ומביא לכם ראשון זה מלך המשיח ראשון לציון הנה הנס הוא ע"ד שנתבאר ע"י שתתנשא ראשון של הקדושה יכנע הסט"א ונזכה לגאולה בב"א.
בענין הפלוגתא בין הפוסקים בהדלקת נר חנוכה במוצאי שבת אם הוא קודם הבדלה או אח"כ. אנו נוהגין כשיטת הט"ז להבדיל מקודם הדלקת נ"ח. הנראה לבאר הענין כי כן נכון לעשות. ונקדים דברי הזוהר הקדוש (פ' בראשית דף כ"א) וז"ל. בר נש לא יסתכל באצבען בשעתא דאמר בורא מאורי האש דכתיב וראית את אחורי ופני לא יראו אילין שלטי בשבתא ואילו שלטו בחול. מאורי אור מסטרא דימינא דאיהי אור קדמאה דהוה ביומא קדמאה דביומא דשבתא נהרין אלו מאורי אור בלחודיהון ושלטין ומנייהו נהרין כלהו לתתא וכד נפיק שבתא גניזין מאורי האור דלא אתגליין ומאורי האש שלטי כל חד וחד על דוכתיהו אימתי שלטו במוצ"ש עד מעלי שבתא וע"ד אצטרך לאנהרא מהאי שרגא במו"ש. וכן אי' בסידור האר"י ז"ל סוד החשמ"ל בגימט' מלבוש הנשאר באצבען להגן על הקליפות שלא ינקו וכו' וכולם נכנעים מפני השכינה שנקרא אש ולכן אנו מראים אותם לפני האבוקה של נר מצוה הרמז לשכינה ולהכניעם ואנו מברכין בורא מאורי האש כלומר אין לנו חלק בהם רק בבורא אותם. וכבר בארנו בפנים ענין מעלת הדלקת נר חנוכה אשר בשעת הדלקה נתעורר אור הגנוז מששת ימי בראשית להאיר על כל יום הבא כמ"ש קבעו שמונת ימי חנוכה כי גם הלילה כיום יאיר וזה הוא ג"כ בחי' מאורי אור. וא"כ ע"כ צריך להבדיל מקודם כי אם ידליק מקודם הנ"ח איך יהי' שייך לברך אח"כ בורא מאורי האש. כי ע"י הדלקת נר חנוכה נתעורר בחי' אור הגנוז בבחי' מאורי אור ואיך יברך אח"כ בורא מאורי האש שהוא בחי' הקטנה מזה לכן הנכון להבדיל מקודם ולברך בורא מאורי האש כי הוא דבר הנצרך לתיקון עולם כנ"ל. ואח"כ ידליק הנר חנוכה לעורר בחי' אור הגנוז מאורי האור להאיר על כל יום הבא כנ"ל:
(בפ' מקץ) וימהר יוסף כי נכמרו רחמיו אל אחיו ויבקש לבכות ויבא החדרה ויבך שמה. הנ"ל לבאר בענין הסיפור הכתוב הזה כי מה ענין נכמרו רחמיו בזה מה רחמנות הי' צריך בנימין אצלו גם למה בכה יוסף ולמה ספר הכתוב ויבא החרדה ויבך שמה מה לנו באיזה מקום בכה. אך יש לרמז בזה ע"ד המבו' בפע"ח שער ר"ח פ"ג. כי עשרה טיפין שיצאו מיוסף קבל אותם בנימין זאב יטר"ף יו"ד טרף. שטרף הניצוצין מן החיצונים שהוא בחי' יסוד נוקבא כיל"ח. וזה שהוצרך יוסף להוצאות הני"ק הנה ג"כ תיקון לצורך שאר העלאת הני"ק ממצרים ערוות הארץ כנודע. והנה לכך כשהגיע העת התגלות יוסף לאחיו הוצרך בע"כ להעלות הניצוצין שלו מקודם לחזור אליו. אח"כ יוכל להטיב גם עם שאר אחב"י. שענין התגלות הזה מרמז על התגלות משיח בן יוסף העתיד. ובזה יתורץ קו' הספרים למה הכריח יוסף את בנימין לבא אליו תחלה קודם התגלות ולצער את אביו כ"כ הלא אח"כ באו כולם אליו. אכן כנ"ל ניחא כי לא יכול להתוודע אל אחיו טרם הראותו את בנימין כנ"ל. וזה כשהתחבר עם בנימין שאלו יש לך בנים אמר לו עשרה. שהם היו בניו של יוסף כנ"ל ולכך קראם על שם אחיו. וזהו וימהר יוסף כי נכמרו רחמיו אל אחיו. נכמר"ו נכמ"ר גימ' קר"י והניצוצין שלו חזרו אל וא"ו שהוא יוסף וזה נכמרו ואח"כ אל רחמיו סוד הרחם בסוד זכו"ר אזכרנ"ו עוד רח"ם ארחמנ"ו. וזהו מחי' מתים ברחמים רבים שיש הרבה בחי' נוק' למעלה וכ"א עולה לפי ערכה. וזה מחי' מתים הם הני"ק שנקראו מתים ומעלה אותם ברחמים רבים של נוקבא. וזהו לא המתים יהללו י"ה וכו' ואנחנו נברך י"ה לכך כאשר מחי' מתים הנ"ל אומרים קדושה עמהם נקדישך כו'. נחזור לעניננו הנה זהו בחי' רחמיו סוד הרחם בהעלאת ניה"ק שמה. וזהו ויבא החדרה שבחי' הרחם נקרא חדר כמבו' בגמ'. וזהו ויבך שמה. כי ע"י הבכי' מעלה ניצוצות כמ"ש בבכי יבואו ובתחנונים אובילם. והוא החזירם למקומם שמה. וזהו האמור בתיקון חצות ואטיל דמעין לגו ימא רבא ואדכר לבנוהי מגו בכי'. כי כל הבכיה של רחל מבכה על בני' הוא רק להעלאת ניה"ק. ואדכר הוא לשון דכר להחזיר הכל לשרשו. וזהו ויבך שמ"ה שם ה'. וזהו ויאמר שימו לחם שהאכילה הוא העלאת ניה"ק כנודע. והנה אמנם גם אחיו באו רק להעלות ניה"ק כמבו' לשבור ב"ר ע"כ עכבם שלשה ימים אצלו אח"כ הוצרך הכל לשוב אליו שהוא בחי' היסו"ד. וזהו וישא משאת מאת פניו אליהם. משא"ת הוא ש"ם א"ת. מא"ת הא' מפסיק בין תיבת מ"ת כי כשהעלה ניה"ק מהם הנה נעשו המתים חיים. וזהו מאת פניו אליהם שבהראות פניו אליהם העלה מהם כל אותן הני"ק שהוצרכו בע"כ לשוב אליו כנ"ל לכך ותרב משאת בנימין ממשאת כולם. שהרי בנימין הוא שהי' בו אותן הניצוצין של יוסף לכך רבה חלקו יותר. ועליו הוא שצעק בכל עת הביאו את אחיכם הקטן אלי ואשימה עיני עליו. היינו בראיית העין בו יעלה הני"ק ממנו כמבואר כן בספרים יהב עיני' בו ונעשה גל של עצמות. כי כל הניצוצין שלו ושל אחרים צריכין [תיקון] על ידו כנ"ל. והנה זהו ענין נר חנוכה שהוא העלאת הני"ק יהי אור הוא אור של חנוכה. והנה גימ' יה"י או"ר רל"ב גימ' ארבע שמות כנודע כי אחרי שאמר הכתוב מרחפ"ת מ"ת רפ"ח שהם רפ"ח ניצוצין ויאמר אלהים יהי אור של חנוכה לתיקון הזה של ד' שמות שמכולם נפל כנ"ל וע"י נ"ח יחזרו להתיקון וממשיך יהי שם י"ה ליו"ד להתיקון. וזהו אח"כ ויבדל אלהים בין האור ובין החושך שמתחלה היו משתמשין בערבוביא פי' קודם התיקון הם הני"ק משתמשין בערבוביא. אח"כ נבדלים מעתה. וזהו הרגיל בנר חנוכה הווין לו בנים ת"ח. פי' הבנים הם שלו כי יחזרו אליו. והמעלה ני"ק זוכה גם לת"ח. וזה ענין מרגלי"ם אתם רג"ל י"ם כמו שאמרו עד שתכלה רגל מן השוק להעלות הנפילה מבחי' רגל גימ' ד' שמות מן השוק הוא בחי' הקליפות שוק הוא רה"ר כיל"ח. וזהו הרמז בהאר"י ז"ל. ובא לציון "גואל "ולשבי "פשע "ביעקב "נאום "ד' "ואני כו' ר"ת גו"ף בני"ו כנודע שהוא להחזירם ולהשיבם אל מקומם שזה הוא בחי' מהדרין מן המהדרין. וזהו הוד והדר פעלו. מבחי' הוד של אהרן זה שהי' ע"י כהניך הקדושים הדר פעלו בחי' המהדרין הכל לשרשו בנר חנוכה כנ"ל והבן:
ולעמך ישראל עשית תשועה גדולה ופורקן כהיום הזה. הנ"ל פורק"ן הוא קנ"ו פ"ר קנ"ו גימ' יוסף שע"י יסו"ד יוסף הוא העלאת ני"ק ומיתוק פ"ר דינין שזהו ענין חנוכה העלאת ניה"ק וכן חנוכה גימ' ע"ח ו"ה שהוא ג' שמות מזל"א גימט' ע"ח בני חיי ומזוני במזלא תליא. וכן שימו לח"ם גימ' ע"ח. וכן להדלי"ק גימ' ג' שמות ע"ב ס"ג מ"ה כנ"ל. וזהו בחנוכה להודות להלל לשמך הגדול כי בכ"ע שהוא העלאת ניה"ק נעשה ההלל והודאה כל הימים. וזה וצריך נר אחרת להשתמש לאורה להמשיך גם לחם ופרנסה להשתמש בצרכי עולם הזה מנ"ח. וזה היעלה פח מן האדמה ולכוד לא ילכוד פ"ח גימ' חנוכ"ה כשעולה נר חנוכה מן האדמה הוא מעלה ניה"ק רבים עמו. והבן.
הנרות הללו אנו מדליקין כו'. הנ"ל לפרש בלשון הנרות הללו ולא אמר הנרות האלו דהנה אמנם התורה יש לה בחי' אור ונשמה בפ"ע שהוא אור המיוחד לה בכללות חיות כולה וכן לכל פרטי מצוה שבתורה שהוא חלק ממנה יש לה ג"כ אור וחיות נשמה המיוחד לה בפ"ע כמו חיות אבר מכל עצם. ומה גם לפי הידוע בספרים הקדושים שאור התורה יש לו מבוא ממקום גבוה מיוחד. ולכל מצוה ומצוה יש לה כמוה כ"א לעצמו ג"כ אור מיוחד כיל"ח. וזהו ששאלו לתורה על בריאת האדם אם לברא כמבואר בגמ'. כי התורה היא בחי' אור לעצמה. וזהו ונשמח בדברי תורתך ובמצותיך פי' שנוכל להכניס השמחה בהתורה עצמה. וכן בהמצות עצמם שע"י הקיום של ישראל התורה והמצות הנה נתוסף להם חיות ושמחה שהכל תלוי בישראל. וזהו והי' אם שמוע תשמעו פי' אם שמוע השמיעה של תורה נוגע בכם לקיימה הנה בזה תשמעו תוכלו להכניס השמחה והשמיעה בהתורה ומצות שהתורה עצמה תודיע זה. וזה לשון כל המקיים את התורה פי' מקיים הוא כמו שאומרים שאדם הזה מקיים את חבירו ומחיה אותו ומשמחו בדבר טוב כנ"ל. והנה כבר נודע כי כל התורה כולה היא שמותיו ית"ש שכל מצוה ומצוה יש לה אור ושם קדוש בפ"ע מיוחד לה מאז מעולם. ולכך כשנתחדש ענין מצוה לזכר הנס כמו מצות זכירת יציאת מצרים וסיפור הנס ושירה עליו. הנה שוב נעשה בזה שם קדוש בעליונים כמ"ש ותעש לך שם כהיום הזה. שע"י הנס הזה נעשה אור חדש בעולם שהוא המצוה ממנו וממילא נעשה מזה שם חדש בעולם העליון בחי' האור הזה. וכן בנס חנוכה כשנעשה הנס הזה נמשך אור חדש בעולם וממנו נמשך המצוה של נר חנוכה. וממילא נעשה מזה שם חדש כמ"ש ולך עשית שם גדול וקדוש בעולמך. ופעולת השם הזה להמשיך ולהשפיע תמיד אור העליון ע"י קיום המצוה של נר חנוכה בימים ההם בזמן הזה. וז"ש בגמ' לשנה האחרת קבעום בהלל והודאה ולא קבעום מיד. אך הנה לשנה האחרת כשידעו שנקבע השם של הנס הזה להשפיע מאורו לעולם הנה לכך קבעום בהלל והודאה ועשו המצוה ממנו קביעות עולמים להמשיך אור העליון על ידו תמיד כנ"ל. וזהו הנרות הללו פי' אחרי שקביעות המצוה של שם חנוכה יש לה אור מיוחד בפ"ע ע"י ההלל והודאה. הנה ג"כ הנרות עצמם הללו והודו להש"י ב"ה בהשפעות האור כנ"ל והבן:
(בפ' מקץ) ויתאפק ויאמר שימו לחם. הנה ידוע כי כל ההשפעות המה הולכים ע"י הצי"ע והוא הצנור להביאם לעולם הזה וזה בחי' יוסף הצדיק כדכתיב כי בן זקונים הוא לו כידוע. וז"ש דוד המע"ה. גם כי אלך בגיא צלמות הוא עולם הזה. לא אירא רע כי אתה עמדי. תערוך לפני שולחן נגד צוררי הם הסט"א העומדים לחטוף את השפע. דשנת בשמן ראשי כי ההשפעות יורדים על ידי הצדיק ומה דרכו של שמן שיורד מלמעלה למטה ואח"כ הוא עולה למעלה. לחם בגימט' מזל"א בגימ' ג' הויו"ת. כי בני חיי מזוני לא בזכותא תליא מלתא אלא במזלא. ועיקר ירידתם הוא ע"י הצי"ע המיחד ג' הויו"ת כנגד בני חיי מזוני וז"ש אצל השבטים וישבו לאכול לחם והנה ארחת ישמעאלים באה כו' מה אשמעינן בזה שישבו לאכול. אך ידוע כי דרך הצדיקים באכילתם הם משפיעים כל טוב לבני ישראל כמ"ש מהאוכל יצא מאכל. ר"ל ע"י אכילת הצדיק יוצא שפע וכ"ט. ובאמת כל זמן שהי' יוסף הצדיק ביניהם הוא הי' הצנור להוריד השפע כמ"ש כי בן זקונים הוא לו. ולזה כתיב וישבו לאכול לחם. אז הבינו כי חסר להם אותו הצדיק. כי כאשר מכרוהו ראו בעיניהם אורחת ישמעאלים באה כו' הולכים להוריד מצרימה. כי עתה כל ההשפעות הולכים למצרים כי במקום אשר יוסף שם שמה יהיו גם ההשפעות כמ"ש ויברך ד' את המצרי בגלל יוסף. וכל אשר הוא עושה ד' מצליח בידו. וזה ג"כ מ"ש וירא יעקב כי יש שבר במצרים. כי בלתי יוסף הצדיק לא הי' שם השפע. ולזה עתה כאשר באו אחי יוסף י"ב שבטי י"ה אז נגמר היחוד במלואו וטובו לכן אמר יוסף שימו לחם גימ' ג' הויות כנ"ל שימו לשון שם שצריך ליחד הג' שמות הוי' גימ' לחם שיהי' השפע מסטרא דקדושה ע"י יוסף צי"ע. וכוחו של יוסף הוא ג"כ בכל הדורות הבאים. וזה שרמז בדבריו אלהים יחנ"ך בני כאן רמז על נס חנוכה שהי' ג"כ ע"י הצי"ע. וזה שרמזו בגמ' בשעת הסכנה מניחו על שולחנו ודיו. עפ"י מ"ש ארץ אשר לא במסכנות תאכל בה לחם. כי עתה בזמן הגלות כל הפרנסות הם רק ע"י סכנת הנפש כי קשה מזונותיו של אדם כו' וז"ש מלך סדום רמז ליצה"ר תן לי הנפש והרכוש קח לך. פי' כי לא תשיג רכוש ופרנסה רק עד אשר תתן לי הנפש. וזה הרמז במצות נר חנוכה כי היא לעזר לבני ישראל להשפיע להם פרנסה בריווח ובניקל. וזה מניחו על שולחנו ודי"ו אותיות יו"ד. פותח את ידיך יודי"ך רומז לחכמה יוד עלאה. ויהי' הפרנסה מסטרא דקדושה מתחת ידו הרחבה:
זכר עשה לנפלאותיו כו'. יבואר עפ"י מה שיש להתבונן על מה שאנו עושים זכרון בכל הניסים שנעשו לאבותינו כגון חנוכה ופורים שתקנו חכז"ל. וגם יש מצות מן התורה מצה ומרור זכר ליציאת מצרים וכדומה. מה זה גודל הטובה שהיו בנ"י צריכין להיות משועבדים לפרעה במצרים ואח"כ יוציאם משם הלא יותר טוב הי' להם שלא היו יורדים כלל למצרים ולא יהיו צריכין לגודל הניסים האלו וכן בכל הניסים שעברו עלינו. הלא אח עשו ליעקב ולא ירד כלל למצרים. אך ידוע מכל הספרים הקדושים שכל איש אשר בשם ישראל יכונה אין לו חלק בעולם הזה כלל לחיות אפי' שעה אחת אלא הכל מצד החסד וחנינה. כמו שאמרו חכז"ל על דוד המלך ע"ה שהי' ראוי מצד המזל להוולד נפל לולי שנתן לו אדה"ר שבעים שנה משנותיו. וזה דבר תימה מאד כי כמה רשעים המה בעולם הזה באריכות ימים ושנים ועוברים על רצון הבורא. ודוד המלך נעים זמירות ישראל יהי' נפל. אך כל זה מטעם הנ"ל כי עיקר חיות הצדיקים רק בעוה"ב וזה חלקם האמיתי. לכן גם זה הי' צריך להיות כן שיהיו בנ"י במצרים בכובד השיעבוד והגלות ואח"כ יצמיח להם ישועה ע"י הצדיק הדור. וז"ש במע"ב וחשך על פני תהום רומז על הגלות. ורוח אלהים מרחפת על פני המים זה אורו של משיח. וכן כל הגואלים שעמדו על ישראל בכל דור המה היו צי"ע מנוטרי הברית לכן היו צנורי ההשפעות הטובות כמ"ש במרדכי אם מזרע היהודים מרדכי. ר"ל בבחי' זריעה להצמיח ישועות לכל הדור. ומכ"ש יוסף הצדיק שהוא הי' מסתכל עד סוף כל הדורות ובזכותו יצאו ממצרים וקריעת ים סוף דכתיב הים ראה וינס זה ארונו של יוסף קיים זה מ"ש בזה כמבואר במ"א. וכן נס דחנוכה ג"כ הי' ע"י כח הצי"ע כמ"ש ולא מצאו רק פך אחד של שמן שהי' מונח בחותמו של כה"ג. שמן רומז לנשמה וע"י שהי' מונח בחותמו של כה"ג רומז לחותם ברי"ק שהי' משומרי ברית. הי' בכוחו להצמיח להם ישועה ולהאיר להם מתוך החשיכה. כמ"ש ואח"כ באו בניך כו' והדליקו נרות בחצרות קדשך. כי אף שבהמ"ק הי' קיים אז לא הי' מאיר בחי' האור כאשר טמאו כל השמנים אך הם החזירו בחי' האור כמבואר במ"א וז"ש לשנה האחרת קבעום בהלל והודאה. כי אך אז ראו כי הנס הי' ע"י מתתי' כה"ג בחי' צי"ע והוא בבחי' משפיע לכל דור בזמן הזה כמ"ש זכר עשה לנפלאותיו בחי' דכר ומשפיע להיות כן תמיד. וז"ש על הניסים כו' שעשית לאבותינו בימים ההם בזמן הזה. נ"ס ר"ת "סומך "נופלים כו' בימים ההם בזמן הזה שיהי' כח בימים האלו להתעורר גם בזמן הזה תוקף הנס והישועה. וז"ש הללויה הללו עבדי ד' הללו את שם ד'. הנה ידוע כי אם האדם משבח לשום מלאך וכוכבי מעלה הוא כעובד ע"ג. אך להודות ולהלל לצדיקי עולם זהו כבודו ית"ש כי אורייתא וקב"ה וישראל חד. ועינינו הרואות כל ספר בראשית הוא ספורי האבות הצדיקים מזה נדע כי סיפור ממעשי הצדיקים זהו התורה. וז"ש כי לא דבר רק הוא מכם. ר"ל התורה היא מכם כי ששים רבוא אותיות לתורה וששים רבוא נשמות מבנ"י. לכן אמרו יפה שיחתן של עבדי אבות מתורתן של בנים. כי הלא נעשה מזה תורתן של בנ"י. וזהו ג"כ הללוי' הללו עבדי ד' הללו את שם ד'. ר"ל הילולו של הש"י להלל את עבדי ד' הצדיקים. והבן:
כבתה זקוק לה. מרמז על בחינת הצדיק יסוד עולם אשר בכחו ע"י הדלקת נר חנוכה להאיר גם לבני אדם אשר כבה אור נשמתם והלכו חשיכה ולא אור נוגה עליהם. כמ"ש בפי' בגמרא שמנים ופתילות שאמרו חכמים אין מדליקין בהם בשבת מדליקין בהם בחנוכה. פי' גם אותם הבנ"א אשר גם השבת אינו מועיל להם אעפ"כ אור החנוכה מאיר להם לכן המצוה להניחו למטה מי' להאיר ג"כ לאותם האנשים שהם בשפל המדריגה כנ"ל וזה ג"כ כבתה זקוק לה ע"י הצי"ע: אותו המ"ד דס"ל כבתה אין זקוק לה מרמז גם על אותן האנשים אשר גם הצדיק אינו מועיל להם. אעפ"כ יש להם תקנה אם יחזרו בתשובה לא ידח מהם נדח והרמז בזה אין זקוק לה. מדת הרחמים א"ס ב"ה זקוק לה. וז"ש מאין יבא עזרי וז"ש בברכת שים שלום ב' פעמים באור פניך. רמז על ב' הענינים כנ"ל: הדלקה עושה מצוה. לרמז כי על ידי הדלקת נר חנוכה מדליק אור נשמתו נר ה' נשמת אדם. נ"ר ר"ת "נשמה "רוח. "נפש "רוח: הנחה עושה מצוה. הנח"ה עולה ס"ח בגימ' חיי"ם. רמז "חי "יסוד "מלכות:

לשבת חנוכה

במס' שבת דף כ"א. אמר ר' זירא אמר ר' מתנא אמר רב שמנים ופתילות שאמרו חכמים אין מדליקין בהם בשבת מדליקין בהם בחנוכה בין בחול בין בשבת. נקדים לפרש פסוק בתהלים קמ"ו השומר אמת לעולם עושה משפט לעשוקים נותן לחם לרעבים ד' מתיר אסורים כו' ד' אוהב צדיקים ד' שומר את גרים. נראה לבאר עפ"י מ"ש הבעש"ט זלה"ה בפי' הפ' רעבים גם צמאים נפשם בהם תתעטף. כי הוא טעם בדבר למה נברא האדם בבחי' זו להיותו נצרך למאכל ומשתה הלא הש"י הי' יכול לברוא האדם באופן שלא יהי' צריך למאכל ומשתה ואעפ"כ חיו יחיה. ומתרץ הכתוב נפשם בהם תתעטף כי נמצאו ניה"ק המפוזרים בהמאכלים וע"י אכילת הצדיק בקדושה הוא מעלה אותם וזה נפשם בהם תתעטף הם דמעת העשוקים כמבואר במ"א והם המצפים שיבוא המאכל לאדם האוכל בקדושה כדי להעלותם. וזה הענין מ"ש קיים אברהם אבינו אפי' עירובי תבשילין. פי' התערובות ניצוצי הקדושה אשר בתוך התבשילין הי' א"א מקיים אותם להעלותם לשרשם הקדושה. וז"ש השומר אמת לעולם. אמ"ת אותיות את"ם. אתם קרוים אדם. לרמז על תיקון אדה"ר כמ"ש אשר יעשה אותם האד"ם וחי בהם כי זה הענין מתגלגל ויורד עד ביאת הגואל ב"ב שאז יוגמר התיקון בקומה שלימה מראשו ועד רגליו. כמ"ש ועמדו רגליו ביום ההוא על הר הזיתים. וז"ש להלן. עושה משפט לעשוקים נותן לחם לרעבים. וזה המשפט ותיקון דמעות העשוקים ע"י מה שנותן לחם לרעבים. ובזה מתיר אסורים הם הני"ק להוציאם בכושרות. ועוד דרך במעלות הצדיקים. אשר בכוחם הגדול יכולים ג"כ להעלות נשמות ישראל אשר עודם בחיים חיותם בשפל המדריגה לא יכלו לקום. הקב"ה ברחמיו נותן אהבה בלב הצדיקים לרחם על נפשות האומללים להופיע עליהם ולהאירם מתוך האופל והחושך. וז"פ ד' אוהב צדיקים נותן אהבה בלב הצדיקים ד' שומר את גרים כדרך שאמרו אברהם מגייר את האנשים ושרה מגיירת את הנשים כאשר הורו להם דרכי התשובה להכניסם תחת כנפי השכינה זה ג"כ בחי' גרים:
ובזה י"ל פי' הפסוק בפ' זו וישב יעקב בארץ מגורי אביו. פי' שגם יעקב הי' זה בכוחו להביא גיורים לעולם לתקן עולם במלכות שדי לקבל עול מלכותו ית"ש. מגורי אביו בחי' אב"א. ובזה יבואר הענין שהתחלנו. א"ר זירא כו' פתילות ושמנים. פי' הנשמות שהם בתכלית השפלות. שמן רומז לנשמה שמן ה'. שאין מדליקין בהם בשבת להיות להם התעוררת הקדושה גם בשבת. מדליקין בהם בחנוכה בין בחול בין בשבת להיות להם תוספות קדושה להאיר נשמתם. כי החכמים שהיו בדור ההוא הי' כחם יפה להמשיך בקדושתם על ימי חנוכה שיהי' כן תמיד להופיע ולהאיר נשמות בנ"י מתוך החשיכה ע"י הדלקת נר חנוכה. (ונר ר"ת "נשמה "רוח. וכמ"ש בזוהר הקדוש כד אנת תסתלק מנהון אשתארו כלהו כגופא בלא נשמתא). ולזה אמרו מצותה למטה מעשרה. רמז על נשמות הנמוכים ושפלים גם המה יאירו. אך לא למטה מג' כי הם כלבוד דמי. וזה ג"כ הענין שאמרו בגמ' מדליקין מנר לנר נר ד' נשמת אדם. ויכול להיות לו הדלקה להאיר נשמתו ע"י נשמת הצדיק הדבוק אליו. וזה ג"כ מ"ש מצותה עד שתכלה רגל מן השוק. שיהי' התיקון לאדה"ר בקומה שלימה עד הרגל ב"ב אמן:
(בפ' מקץ) ויאמר להם שלום לכם אל תיראו אלהיכם ואלהי אביכם נתן לכם מטמון כו'. יל"ד במה שאמר להם דברים הללו אשר באמת הוא השיב להם צרורות כספיהם באמתחותם ולמה אמר כזאת אלהי אביכם נתן לכם מטמון. הנראה לרמז בדברים הללו עפ"י מ"ש דורשי ד' זרע אברהם אוהבו. כי כל התעוררות אשר האדם מתעורר לדבר מצוה והם דורשי ד'. הוא מחמת זרע אברהם אוהבו. כי הוא הי' הראשון אשר התחיל להזריע בלבבות הישרים לעבוד הבורא ב"ה בבחי' אור זרוע לצדיק ז"ש קיים אברהם אבינו כל התורה כולה. כי כל מה שהי' עושה הי' הכל עושה בבחי' זו לדורות הבאים אחריו בחי' זריעה להצמיח בלבבות בנ"י הרצון לעשות ג"כ המצוה הזאת. וז"ש למען אשר יצוה את בניו ואת ביתו אחריו ושמרו כו' לשון צוותא והתחברות עם בניו אחריו. גם הוא לשון מצוה. למען הביא ד' על אברהם את אשר דבר עליו. פי' כל כוונת הבריאה הי' רק למענו כמ"ש בהברא"ם באברהם וזה שאומרים כפילות הדברים אלהינו ואלהי אבותינו אלהי אברהם כו'. אבותינו הוא לשון רצון כמ"ש ולא אבה כו' כי האבות המשיכו הרצון על דורות הבאים לקבל אלהותו ית"ש. וז"ש כאן שלום לכם אל תיראו. כאשר כבר בארנו כי ענין מכירת יוסף הוא מרמז על שמירת הברית ונוהג בכל אדם. כי אם האדם פוגם בזה יורד השפע להחיצונים כמבואר בזוה"ק. וז"ש וזכרת כי עבד היית במצרים. פי' הזכרות וההשפעות הי' במצרים. וזה הרמז ולא זכר שר המשקים את יוסף וישכחהו. לכן עתה כאשר יצא יוסף חפשי והי' עם השבטים יחד. רמז להם בזה שלום לכם. הוא מדת הצי"ע נקרא שלום. לכן אל תיראו. אלהיכם ואלהי אביכם הוא הרצון הטוב בכם במטמון בלבביכם. כי אפי' כשאדם הולך בשוק ועוסק בעניני עולם הזה צפון וטמון בלבבו יראת שמים. וכאשר הוא רוצה להתעורר בעבודת הבורא מתעורר בו הכח והרצון אשר המשיך אברהם אבינו ע"ה כנ"ל. ובזה יש לרמז ענין חנוכה. מ"ש בגמ' והיכן צונו שאל אביך ויגדך זקניך ויאמרו לך והיכן עולה בגימט' צ"א יחוד הוי' אדנ"י. גם חנוכה עם הכולל עולה צ'. כאשר כבר בארנו כי בחנוכה מתגלה אור הגנוז מששת ימי בראשית אשר גנזו לצדיקים לע"ל. וכמו ששמש האור הגנוז הזה ל"ו שעות כן אנו מדליקין ל"ו נרות בחנוכה. ומ"ש גנזו לצדיקים לע"ל היינו הצדיקים שבאותו דור המשיכו האור הזה וקדשה לשעתה וקדשה לע"ל. וז"ש והיכן צונו. שאל אביך ויגדך. שאלה ההדרה בעיני'. זקניך ויאמרו לך רמז לעולם הזקן כמ"ש ואברהם זקן בא בימים כי המשיך עולם הזקנה לימי הבנין לעורר רחמים וחסדים. וזה זקניך ויאמרו לך ימשיכו שפע ברכה ורחמים וחיים מעתה ועד עולם אמן:
אך טוב וחסד ירדפוני כל ימי חיי ושבתי בבית ד' לאורך ימים. הנ"ל לרמז בזה כי שני תיבות טו"ב חס"ד עולה גימ' צ' עם הכולל. וגם תיבת חנוכה עולה צ' עה"כ. הענין בזה כי ימי חנוכה גדול מעלתם בזה להיות לעזר ולמסעד לאדם הרוצה לגשת אל התורה והעבודה. וז"פ אך טו"ב וחס"ד ירדפוני כל ימי חיי לעשות רצונו ית"ש ושבתי בבית ד' לאורך ימים:
עוד יש לרמז בזה חנוכה עולה גימ' צ'. כי בהם הכח לעורר בחי' צי"ע זה יוסף בחי' יסוד ולזה אנו קורים תמיד הפרשיו' הללו בימי חנוכה לעורר מדתו כי הוא העומד בניסיון כמ"ש ד' צדיק יבחן:
ויאסור אותו לעיניהם. הרמז בזה במעלות שמירת אות ברית קודש העיקר הוא ע"י שמירת העינים כמ"ש הקדשה היא בעינים. פי' הקדושה היא בעינים. וזה ויאסר אות"ו אב"ק לעיניהם. ע"י שמירת עינים:
לעושה אורים גדולים כי לעולם חסדו. הנ"ל עפ"י דברי הזוהר הקדוש פ' תרומה דף קל"ו ע"ב ר' המנונא סבא כד הוה סליק מנהרא במעלי שבתא הוה יתיב רגעא חדא וזקיף עינוהי והוה חדי והוה אמר דהוה יתיב למחמי חדוה דמלאכי עלאה אילין סלקין ואילין נחתין ובכל מעלי שבתא יתיב בר נש בעולם הנשמות. לפי הידוע כי בכל עש"ק הנשמות יש להם עלי' למעלה ועי"ז יורדים נשמות יתירות בשבת לעולם הזה. ובזה בארנו בגמ' מ"ש ר' זירא אמר ר' מתנא אמר רב שמנים ופתילות שאמרו חכמים אין מדליקין בהם בשבת מדליקין בהם בחנוכה בין בחול בין בשבת לרמז בזה על הנשמות הנדחים כמבואר במ"א שמנים רמז לנשמה ופתילות רומז לגוף. השמנים ופתילות שאין מדליקין בהם בשבת שלא הי' להם עלי' בשבת כידוע שיש כמה פגמים שהאדם ח"ו פוגם אשר עי"ז נדחה כמה וכמה זמנים מלעלות למקום שרשו. על כל זאת גדול כח שבת וחנוכה להיות עלי' גם לנשמות הנדחים לחוץ. וזה הפי' לעושה אורים גדולים הם האורות הנ"ל שבת וחנוכה. השבת נקרא אור כמ"ש מנוחה ושמחה אור ליהודים. ובחנוכה נתעורר אור הגנוז מזי"ב לכן שניהם יחד נקראים אורים גדולים. כי לעולם חסדו. זה חסד עליון לכל העולם לבל ידח ממנו נדח ולהעלותם למקור מחצבם. אמנם כל זה רמזו לנו להבין גודל כח הצדיק הדור כי הוא צנור להוריד ההשפעות ועל ידו יהיו כל התיקונים הנ"ל כאשר שמענו מעשה שהי' בימי הבעש"ט ז"ל שבא אליו גלגול מאדם גדול אחד שהי' בימי האר"י ז"ל ומאותו הזמן כמה מאות שנה הי' מצפה עד אשר בא הבעש"ט לתקן נשמתו. ולא השיגה ידו להיות זוכה לבא לצדיקי הדור שהיו לפניו כי לא הניחוהו עד זמן הבעש"ט ז"ל. ולהבין הדבר מה זה הדבר תולה ברצון הצדיק הלא ד' ברחמיו בידו להוציא אסורים חפשי ולמה הי' צריך להתמהמה עד כה שיכמרו רחמי הצדיק עליו. אכן מראשית בריאת העולם כן עלה ברצונו ית"ש להיות צדיק מושל כו' כמ"ש חנון ורחום וצדיק. והצי"ע הוא האמצעי אשר על ידו יבא הישועה לתקן שרשו למעלה. וז"פ אמרו לצדיק כי טוב. הצדיק נקרא טוב. וזה טוב שם משמן הטוב. מחמת שהצדיק הוא המיחד השם לכן בידו לתקן הנשמה שמן הטוב שמ"ן ה':
ובזה יש לרמז בפסוקים הללו בפ' וישב. ויתנהו אל בית הסהר מקום אשר אסורי המלך אסורים ויהי שם בבית הסהר. עפ"י מ"ש כבר שכל הפרשה זאת רומזת על ימי הגלות המר הזה כמ"ש ולא נחלו על שבר יוסף. כי הוא בחי' צי"ע יסוד צדיק וכל ההשפעות הולכים על ידו גם בזמן הגלות הרמוז לבית הסהר. כמבואר במ"א ג' שמות יש לחמה. שמש. חרס. חמה. וללבנה ג"כ ג' שמות ירח. סהרא. לבנה. לכן בזמן גלות מצרים הוכרח יוסף להיות במצרים לעשות דרך סלולה למען יוכלו בנ"י לסבול עול הגלות ערוות הארץ. והי' צריך לבא לניסיון הגדול הזה למען יוכל להעלות עמו גם כל הנשמות הנדחים כנ"ל וז"פ מקום אשר אסירי המלך אסורים הם הנשמות הנדחים בבור אין מים רק נחשים ועקרבים יש בו רמז על הפגם הידוע ועל ידי בחי' הצי"ע יכול להיות גם להם עלי'. וז"ש להלן ויתן אותם במשמר כו' אל בית הסהר אשר יוסף אסור שם. פי' שהי' יוסף אסור עמהם בקשר אמיץ ועי"ז הי' ביכולתו להוציא אסירים בכושרות. וז"ש ג"כ ויתן שר בית הסהר ביד יוסף את כל האסירים אשר בבית הסהר. וכל זה מחמת כי הצי"ע הוא משומרי הברי"ק. כמ"ש להלן וגם פה לא עשיתי מאומה. פי' שלא פגם כלל מתאוות עובדי כוכבים לכן שמו אותי בבור. להעלות משם כל הנשמות הנדחים להיות להם עלי' ע"י הצי"ע.
במס' שבת דף כ"א ע"ב. א"ר זירא אמר רב פתילות ושמנים שאמרו חכמים אין מדליקין בהם בשבת מדליקין בהם בחנוכה בין בחול בין בשבת. הנ"ל עפ"י מה שבארנו בזמירות ליל שבת שמחים לשמרו ולערוב ערובו. לרמז בזה עפ"י מה שמצינו בכל ששת ימי בראשית כתיב ויהי ערב ויהי בקר אבל בשבת לא כתיב כלל ויהי ערב. מפני שהוא כולו אור. כי האור הראשון שנגנז לצדיקים לע"ל האור הזה נתגלה ביום שבת וגם הלילה כיום יאיר כמ"ש ולכל בנ"י הי' אור במושבות"ם רמוז בו אותיות שב"ת וז"ש זה היום עשה ד' שהוא כולו יום כמו דכתי' והי' לעת ערב יהי' אור. וזה הענין ג"כ ולערוב ערובו לשון ערב הוא ג"כ אור. עירו"ב ערב י"ו. י"ו הם המשפיעים בהשם הוי"ה ב"ה וממשיכים האור ומסלקים הערב. וגם בחנוכה כתיב קבעו שמונת ימי חנוכה שיהי' בקביעות יום כמ"ש גנזו לצדיקים לע"ל שבכל דור ודור ולהם לילה כיום יאיר אבל הרשעים בחשך ידמו. והאור הזה שופע בנ"ח כי החכמים שהיו באותו הדור נתנו הכח בימים האלו מעוצם קדושתם והמשיכו כח בנרות הללו שאנו מדליקין מאור הגנוז מזי"ב בבחי' אור זרוע לצדיק. כמ"ש בתורתו של ר"מ הי' כתוב כתנות אור באל"ף כאשר שמו מוכיח עליו ר' מאיר בחי' אור כמ"ש כל הלומד תורה לשמה כו'. וזה דכתיב לעושה אורים גדולים. הם האורות שנתגלו בליל שבת ובלילות חנוכה כולם כיום יאירו. ובכח סגולת המצות האלו ממשיכים חסד בעולם כי לעולם חסדו. וכבר בארנו כי השבת הוא התיקון למכירת יוסף כמ"ש בזוהר הקדוש וזכרת כי עבד היית במצרים. וגם חנוכה הוא תיקון לענין הזה לכן קורים תמיד בשבתות של חנוכה פ' וישב ופ' מקץ מענין מכירת יוסף. לרמז בזה כי בזמן הגלות כל קיום בנ"י הוא בזכות יוסף הצדיק כמ"ש כי אתי יאכלו האנשים בצהרים. והאמנם כי כאשר נמכר יוסף למצרים הלכו שמה ג"כ כל ההשפעות כמ"ש וגמליהם נושאים כו' הולכים להוריד מצרימה אך כאשר יצא יוסף חפשי הוציא משם כל ההשפעות וכל ני"ק שנפלו. וז"ש וירא יעקב כי יש שבר במצרים. רב עוד יוסף בני חי. ר"ל שהעלה ר"ב ני"ק שנפלו שמה. ועי"ז נתעורר אור הגנוז בבחי' אור זרוע לצדיק. וזה שאמרו פתילות ושמנים כו' מדליקין בהם בחנוכה להעלות כל הנשמות הנדחים ע"י פגם אב"ק כאשר בארנו במ"א כי חנוכה הוא ג"כ תיקון לפגם הנ"ל. ובזה י"ל בפלוגתא ב"ש וב"ה. בש"א פוחת והולך נגד ימים הנכנסים וב"ה ס"ל מוסיף והולך כנגד ימים היוצאים. מר אמר חדא ומא"ח ולא פליגי. ימים היוצאים הם הימים אשר האדם פגם בהם ויצאו מן הגבול הקדושה. וימים הנכנסים להכניס אותם אל הקדושה ע"י תיקון אב"ק הצי"ע מביא אותם אל גבול הקדושה וכולם כאחד יהיו טובים וישרים. וז"ש במשנה תורה אשר ד' אלהיך נותן לך כל הימים. כי זה מתת אלהים הוא כאשר חוזר בתשובה לתקן את אשר פגם גם כל הימים שעברו בהבל וריק כולם יכנסו בגבול הקדושה כנ"ל:
מעין עולם הבא יום שבת מנוחה כל המתענגים בה יזכו לרוב שמחה. הרמז בזה גודל מעלת הצדיק יס"ע המרומז בז' ספירות בתיבת כי כל בשמים וארץ ותרגום דאחיד בשמיא ובארעא. כי בגודל כח קדושתו יכול לעורר רחמים מעולם העליון הנסתר מכל. וזה הענין מ"ש ויכלכל יוסף ב' פעמים כל. השפעות קדושה וטהרה. ושפע ברכה והצלחה. כאשר בארנו בענין הלולב הגבוה במינו רומז לבחי' צי"ע. ואי' במשנה והיכן היו מנענעים. שהי' מנענע ומעורר החסדים גדולים וז"פ כל המתענגים בה בה'. כי הם העושים היחוד האמיתי ותענוג להבורא ב"ה ועי"ז יזכו לרב שמחה. לר"ב עולה בגימ' ד' צרופי הוי' ב"ה ע"ב ס"ג מ"ה ב"ן נגד ד' עולמות אבי"ע. וז"ש לרב תרבו נחלתו. להמשיך חסדים מנחל העליון נח"ל ר"ת "נוצר "חסד "לאלפים. גם ר"ת "להדליק "נר "חנוכה כמבואר במ"א:
איתא בגמרא יעקב תיקן תפלת ערבית לכן סיום הברכה מעריב ערבים. הנראה לבאר הענין עפ"י מ"ש בגמ' ישראל ערבים זה בזה. כי יש ב' בחינות צדיקים. הא' המעיין על כל דרכיו שיהיו במישור וכל עמלו בתורה ועבודה ואיננו שם על לבו להשגיח על בני דורו להתערב עמהם. לא זה בחר ד' כי רבים העמיקו סרה והיו לדראון עולם. אולם דרך הישרה שיבור האדם לקיים מצות ואהבת לרעך כמוך גם בענין עבודת הבורא ואיש רעהו יעזורו ולאחיו יאמר חזק ונתחזק. גם על הפחותים מערכו ישים עין השגחתו לבל ידח מהם נדח. וזה הדבר נוהג בבנ"י עד ביאת הגואל ב"ב. וזה הרמז בפי' הפ' לא תבואו לראות פני בלתי אם אחיכם הקטן אתכם. וזה ענין הערבות הראשון הי' יעקב אבינו בדורו שזכה להעמיד י"ב שבטים שבטי י"ה כולם ברורים כי בדורות הקודמים היו ישמעאל ועשו ולא הי' האבות הקדושים עמהם בערבות. רק מיעקב אבינו ע"ה שהיתה מטתו שלימה. ולזאת כאשר בא יהודה לאביו ואמר לו אנכי אערבנו כו' שמע יעקב לקולו ושלח את בנימין על ידו ולדברי ראובן לא הטה אזנו כו' כי ענין הערבות יהודה ובנימין רומז על זמן הגלות הארוך הזה אשר אנחנו פה כולנו מבני בניהם אשר הגלה נבוכדנצר בימי הבית הראשון ב' שבטים האלו יהודה ובנימין יחד. ולהבין הדבר מפני מה דוקא ב' השבטים האלו יחד הרמז כי יהודה רמז לספירת המלכות ובנימין רמז לספירת יסו"ד. וכבר בארנו בפ' ותעמוד מלדת רומז לאות ד' המפסקת בשם הוי' בתיבת יהודה. ועי"ז עמדה לאה בתפלתה על הדל"ת שלא תהא מפסקת ויהי' היחוד בשלימות בשם הוי'. ולולי ספירת המלכות שהיא עמנו בזמן הגלות לא הי' ח"ו לנו שום תקומה מכובד הגלות. לכן גם אם בנ"י בשפל המדרגה לא תסור מאתנו. וז"פ מלכותך מלכות כל עולמים. בכל הנהגת העולם לא תסור מאתנו להיות היחוד בספי' יסו"מ יהודה ובנימין. וז"ש יהודה כי עבדך ערב את הנער כו' כי איך אעלה אל אבי והנער איננו אתי כו' וחטאתי לאבי כל הימים רמז על הנ"ל כי זהו עיקר העבדות בחי' הערבות אף אם הקטנים מערכו אל יעזוב אותם. וז"ש הטיבה ד' לטובים ולישרים בלבותם. הצדיק נקרא טוב כמ"ש אמרו לצדיק כי טוב. רמז לבחי' צדיק שהוא במדרגה הזאת המשגיח אל דורו כמ"ש ולישרים בלבותם חקוקים בלבביהם להגן עליהם. וז"ש ובכן צדיקים יראו וישמחו וישרים יעלוזו. וכזה י"ל בפ' על זאת יתפלל כל חסיד אליך לעת מצוא רק לשטף מים רבים אליו לא יגיעו. זה עיקר דרכי החסידות שישים כל מגמתו עבור כלל ישראל הן במילי דעלמא. או במילי דשמיא הכל בבחי' הערבות. והרמז בזה על זאת יתפלל כל חסיד כו' שטף מים רבים הם החסדים. אליו לא יגיעו. פי' איננו משגיח לקבל השפע עבורו רק לכלל ישראל. כמ"ש בר"ח בן דוסא כל העולם ניזון בשביל חנינא בני וחנינא בני די לו בקב חרובין כו'. לכן הוא הי' צנור ההשפעות מכלל ישראל:
הנרות הללו אנו מדליקין כו' ע"י כהניך הקדושים כו' הנרות הללו קדש הם ואין לנו רשות להשתמש בהם אלא לראותם בלבד. עיין בס' קדושת לוי שהקשה על כפילות הלשון של נרות הללו. ומה שהפסיק באמצע בשבח הכהנים כנ"ל. אך הנ"ל כי זה שנכתב שנית הנרות הללו קודש הם הוא מוסב על נרות ונשמות הכהנים כי נר ד' נשמת אדם ובמה שאמר למעלה ע"י כהניך הקדושים עליהם אמר הנרות הללו קודש הם כי כן עיקר קדושת החנוכה ע"י הכהנים ולכן כמו שהנרות הללו קדש הם ואין לנו רשות להשתמש בהם אלא לראותם בלבד להגיע מהם שפע וקדושה כן ק"ו שהנרות והאורות הכהנים והצדיקים קדש הם ואין לנו רשות להשתמש בהם רק לראותם לבד להגיע מהם יראה עלאה ע"י הראי' בהם כמ"ש וראו כל עמי הארץ כי שם ד' נקרא עליך ויראו ממך. פי' על ידך יגיע להם היראה כי הראי' בהצדיקים הקדושים הללו מועלת ליראת שמים ובלי השתמש בשום ענין כנ"ל:
(במלכים ב ד׳:א׳) ואשה אחת מנשי בני הנביאים צעקה אל אלישע וכו'. ויאמר אלי' אלישע מה אעשה לך הגידי לי מה יש לך בבית ותאמר אין לשפחתך כל בבית כי אם אסוך שמן ויאמר לכי שאלי לך כלים כו' מאת כל שכניכי כלים רקים אל תמעיטי ובאת וסגרת הדלת בעדך ובעד בניך וכו' ושלמי את נשייכי ואת ובניך תחיי בנותר. הנראה לרמז בפסוקים הללו על ענין חנוכה. ונקדים מ"ש בפ' וכל אשר יש לו נתן בידו הרמז למדת צדיק יסו"ד עולם שנקרא כל לכן בחי' יש נתן בידו. חכמה נקרא יש בחי' פתח כמ"ש פיה פתחה בחכמה. וז"ש כי בו זקונים הוא ותרגומו בר חכים הוא לי'. וכל הנהגת העולם הוא ביד הצי"ע. וכאשר בהמ"ק הי' קיים שם הי' מקור השפע לבני ישראל בחי' צי"ע שנקרא כל. וזה שאמרה אין לשפחתך כ"ל בבי"ת. כי עתה שנחרב הבית חסר מאתנו בחי' השפע מבהמ"ק. כי אם אסוך שמן רמז לנר חנוכה שגם הוא מקור השפע כמ"ש באורך נראה אור. כפי מה שבארנו במ"א שנ"ח הוא תיקון למדת היסו"ד. ונקדים מ"ש בס' מעיל צדקה סי' קל"ה מענין עובדיה שהביא בשם התוספתא. מאתן ושתין וחמשא זימנין צווחא איתת עובדי' בהאי גוונא ולא הוה משגח ולא הוה ידעה מה למעבד עד דאזלא לבי קברא וצווחת דחלא דה' דחלא דה' ואשתמע לה קלא מבי קברא מאי הדין דחלא דה' דקבעת ארבע איקרי דחלא דה' אברהם ויוסף ואיוב ועובדי'. אותיבא לא בעינן אלא האי דאיקרי דחלא דה' לחדא וכו' ואמר זילי לגבי אלישע בפורתא דמשחא דאשתאר לגבך ולברכינך בי' די אנא אטמרתי' למאה נביאי וזנתינהו במערתא בלחמא ומיא לא אטפון בוצינא דמשחא מינייהו לא ביממא ולא בלילי'. הנראה מזה גודל מעלת הצדיק המשפיע אשר הברכות מסורים בידו. ומעורר החסדים מעולם החכמה בחי' שמן כמבואר במ"א. וז"ש אלישע לכי שאלי כלים מן החוץ. שהוא בחי' מהדרין לתקן שבירת הכלים כיל"ח. מכל שכניכי רמז לשכינה הקדושה כמ"ש במגלת רות ותקראנה לו השכנות שם ע"ש. כלים רקים אל תמעיטי. ובאת וסגרת הדלת בעדך ובעד בניך. ענין סגירת הדלת הוא לבל תלך השפע חוצה כי בזמן הגלות השפע יורד לחיצונים ח"ו. ותעמוד מלדת אותיות דל"ת דלותי ולי יהושיע. וז"ש ואת הדלת סגרו. למנוע השפע מסט"א רק להמשיך השפע לבנ"י. כמ"ש וסגרת הדלת בעדך ובעד בניך לבל יבוזו זרים. ושלמי את נשייכי. לשון שלום בבית רמז ליחוד דו"נ כאשר תעשה היחוד קוב"ה ושכינתי' ואת ובניכי תחיי בנותר. רמז לנ"ח ומנותר קנקנים נעשה נס לשושנים. מה שיהי' לע"ל. שלח אורך ואמתך המה ינחוני יביאוני אל הר קדשך וכו' אורך הוא נ"ח שמתעורר אור הגנוז. ליהודים היתה אורה ושמחה. כי האור הזה מביא שמחה לעולם כמ"ש אור זרוע לצדיק ולישרי לב שמחה. הבקר אור והאנשים שלחו. וז"ש המה ינחוני. נרמז בו אותיות נח ר"ת "נר "חנוכה. יביאוני אל הר קדשך שנזכה לגאולה ב"ב. וז"ש ואח"כ באו בניך כו' שירד השפע רק לבנ"י. וקבעום בהלל והודאה לשמך הגדול. שיהי' כן קביעא וקיימא לע"ל כנ"ל כמ"ש במ"א בשם הרמב"ן ז"ל כי לזה הי' תכלית כוונת הבריאה כדי להודות כו':
(בהפטרת שבת חנוכה זכריה ב׳:ט״ז) ונחל ד' את יהודה חלקו על אדמת הקדש ובחר עוד בירושלים. כבר בארנו עפ"י דברי האריז"ל כי ע"י הדלקת נ"ח מתעורר שם נח"ל ברמז בר"ת "להדליק "נר "חנוכה וזה ג"כ הרמז בפ' הזה ונחל ד' את יהודה חלקו ובחר עוד בירושלים שיהי' כח במצות נ"ח לעתיד ב"ב. וזה שרמזו חכז"ל בגמ' נר חנוכה איש וביתו איש וביתו רמז לבנין בהמ"ק במהרה בימינו:

לזאת חנוכה

זאת חנוכת המזבח ביום המשח אותו מאת נשיאי ישראל. הנ"ל דהנה ידוע כי זאת רמוז לשכינה הקדושה זאת היתה לי כי פקודיך נצרתי. זאת נחמתי בעניי כו'. וכן נאמר זאת עשו וחיו את האלהים אני ירא. כל זאת באתנו ולא שכחנוך ולא שקרנו בבריתך. וכדי לבא בביאור כ"ז נקדים. הנה קדמונינו ז"ל רמזו בפסוק הזה. זאת חנוכת המזבח כי הוא רמוז על ח' ימי חנוכה. והענין הוא כי ח' ימי חנוכה האלו הם מכוונים למדות העליונים. בני בינה ימי שמונה עם המלכות והנס הנעשה בשמן כי צריך להמשיך החסדים מחכמה אל בינה והוא הנקרא שמן. שמן תורק שמך. ולכך "מי "שעשה "ניסים הר"ת שמ"ן כי עיקר הנס והחסד בא מבחי' השמן והחכמה כנ"ל אשר שם אין מגע פוסל כלל כידוע. והוא שנאמר ביעקב אבינו ע"ה ויצק שמן על ראשה ראש ה'. שמן ראש הוא בחי' החסדים הראשונים שלש הראשונות. ויצק ההארה עד ה' המלכות. והנה נ"ס גימ' יב"ק עם הב' אותיות והוא ר"ת "יעננו "ביום "קראנו כי זהו עיקר הנס שנעשה לישראל בכל עת צרה וצוקה שלא תהא ול"ת ר"ל הנה הש"י ברב רחמיו מרים את קרנם למעלה ראש עד בחי' הרחמים העליונים אשר הם בלי סוף ובלי תכלית כמ"ש מן המצר קראתי י"ה ענני במרחב י"ה ר"ל ע"י שקראתי השם י"ה מן המצר ענני במרחב י"ה רחובות הנהר ברחבי ידים יותר מעלה כבתחילה הבאה מבחי' הרחמים עליונים וז"פ לשון נס לשון הרמה. וזהו הרמז ג"כ בשם יב"ק "יעננו "ביום "קראנו "יחוד "ברכה "קדושה שעי"ז ממשיך עליהם יחוד ברכה קדושה יתירה במעלה יותר כמ"ש ביעקב אבינו ע"ה ויעבר את מעבר יב"ק להנצל מפני עשו הרשע ויעבירם את הנח"ל הוא השם נח"ל מי"ג מכילין דרחמי "נוצר "חסד "לאלפים והוא השם המתעורר בחנוכה ר"ת "להדליק "נר "חנוכה. והשם הזה הוא מכוון ליום השמיני דחנוכה זאת חנוכה. וזהו להדליק גימ' ע"ב ס"ג מ"ה כי צריך להמשיך החסדים עד שם ב"ן דעשי' והנה נוצר הוא רצון כי זהו שנעשו הניסים ברצון הש"י ב"ה בלי שום טעם רק אשר רצה הקב"ה לעשות לנו הניסים הללו בזמן הזה כמו שהי' רצון הבורא ב"ה בתחלת בריאת העולם לברא את העולם בשביל בנ"י ועל הרצון אין שייך שאלה למה עשה כך. כי כן רצה כי הוא מחסד עליון ב"ה שרצה להטיב לברואיו וברא את העולם בשבילם. הנה כי כן בכל עת ובכל שעה שעושה עמנו ניסים ונפלאות עד אין מספר הם ג"כ בלי שום טעם ושאלה אם ראוי אם לא ראוי כי כך רצה. וזהו בחי' זקן מלא רחמים כי השם נח"ל הוא מי"ג ת"ד. כמ"ש יש לנו אב זקן ר"ל כשראו עצמם במצודה בעת ההיא התעוררו עליהם בחי' זקן מלא רחמים לעשות להם נס בלי שום טעם וזהו לא בסבא טעמא. ובכן כאשר הש"י ב"ה מפליא לעשות כאלה עם עמו זה הנקרא בחי' חק בלי טעם כמ"ש זכרו נפלאותיו אשר עשה וכו' ויעמידה ליעקב לחק לישראל כנ"ל. והנה זהו שנאמר שבקשו להעבירם על חוקי רצונך כנ"ל ר"ל שבקשו להעבירם חלילה לבל יעשה להם ניסים מפאת הרצון הטוב ב"ה הנקרא חק. אבל אתה ברחמיך הרבים עמדת להם בעת צרתם ר"ל הרמות אותם והעמדת להם בבחי' הרצון והרחמים העליונים כנ"ל. והנה כתי' אודה ד' בכל לבב וכו' הוד והדר פעלו הוא מרומז על הודאה של חנוכה. וזהו הוד הוא בחי' חנוכה הוד כיל"ח. והדר פעלו בחי' הדר הוא מלך השמיני משמונה מלכים שמלכו בתחלת ברי"ע בסו"ד שבירת הכלים והרפ"ח ני"ק שנפלו עד המלכות השמיני נקרא הדר שלא נאמר בו וימת והוא פרי עץ הדר וכן הדר הוא לכל חסידיו והענין הוא כי צריך האדם לראות להעלות הניצוצין אלו להשיבם אל מקומם כמ"ש וירא יעקב כי יש שבר במצרים פי' משבירת הכלים ראה הני"ק במצרים שנקראת ערוות הארץ וכן כתי' וילקט יוסף את כל הכסף בשבר אשר הם שוברים כסף הם הניצוצות הכסופין למיעל קמי מלכא בשבר בסו"ד שבירת הכלים וכן הוא אומר ויצבר יוסף ב"ר ר"ב ניצוצין. וזהו שמורה השם מלכות הדר כי צריך להדר ולהשיב אלי' כל הני"ק שנפלו מאז. וז"פ הדר הוא לכל חסידיו כי ע"י החסידים ואנשי מעשה ישוב הכל לתיקונו. והנה המלך הדר הוא מכוון ליום השמיני דחנוכה. וצריך אמנם ביום הזה לראות לתקן הני"ק שנפלו מאז. וכבר נתבאר לנו במ"א כי שורש כל הניסים הוא העלאת הני"ק שנפלו שזהו פי' לשון נס הרמה וזה הענין בנר חנוכה נר ד' נשמת אדם כמ"ש באהרן להעלות נר תמיד פי' להעלות נשמות ישראל שנפלו מאז אשר ע"ז נאמר בסוף המזמור כו' הדר הוא לכל חסידיו כנ"ל, וז"ש בגמ' המהדרין נר לכל אחד ואחד ולא אמר לשון הרגיל בכל מקום החסידים או אנשי מעשה ולמה אמרו לשון מהדרין. כי רמזו רז"ל בדבריהם על בחי' העלאת הני"ק אשר נקרא הדר הוא לכל חסידיו כנ"ל וזה פי' הדרן עלך. וזהו נר לכל אחד ואחד פי' כאו"א צריך להיות עבודתו בימים האלו להעלות הני"ק. וז"פ ענין מהדרין לשון תשובה תשוב אל ה' כנודע. וכמ"ש באאע"ה שאמר לו הש"י לך לך מארצך להעלות הני"ק ואח"כ אמר לו והי' ברכה. פי' השם הוי' ב"ה להבריך אל ה' האחרונה כנ"ל. וז"ש עוד בנ"ח מכאן ואילך מוסיף והולך כל מוסף הוא בחי' יסו"ד ליחד זו"נ. וז"ש זאת היא השכינה היתה לי כי פקודיך נצרתי. והוא שאמר הוד והדר פעלו כמ"ש וצדקתו עומדת לעד צדק היא השכינה עי"כ היא עומדת לעד. אמנם אחרי כל הדברים האלה. הנה צריך האדם להתבונן ולשום אל לבו בכוונת הניסים והודאתם בימים האלו עפ"י פשוט כי צריך לשוב אל ד' ולתקן אשר פגם ח"ו בברית בהוצאת ז"ל אשר גם ע"י האדם עצמו יצאו ני"ק ונפלו מאד מאד כיל"ח וע"ז הוא מורה לשון ניסי"ם ונפלאו"ת נ"ס ר"ת "סומך "נופלים. נפלאות נפ"ל או"ת. וכל מקום שמדבר הכתוב בענין הזה קראו נס כמו ונשא נס לכל כו' וכ"נ ושא נס לקבץ גליותינו. נדחי ישראל יכנ"ס וקרב פזורינו מן הגוים ונפוצותינו כנ"ס מי שעשה ניסים לאבותינו וקבץ נדחינ"ו. כי זהו עיקר הגאולה שתהי' במהרה שנאמר אח"כ והביאנו לציון עירך ברנה וכו' וע"ז הוא שאמר הכתוב זאת עשו וחיו את האלהים אני ירא. זאת היא השכינה עשו לשון תיקון להשיב נדחי ישראל אלי' זהו עשו וחיו כי הצדיק נקרא חי כמ"ש עוד יוסף בני חי כי מה זרעו בחיים אף הוא בחיים כנ"ל. וזהו יהי' ע"י שמירת הברית להיות חיים כנ"ל. זהו יהי' ע"י שהאלהים אני ירא ע"י יראת שמים יבא לשמירת הברית. וז"פ כל זאת באתנו ולא שכחנוך כ"ל בחי' יסו"ד זאת היא השכינה הוא היחוד זו"נ ולא שכחנוך ולא שקרנו בבריתך. אבל במ"א כתיב ולא זכר שר המשקים את יוסף פי' לא זכר בחי' יסו"ד דכר המשפיע ולכך וישכחהו שכח את הבורא ב"ה וז"ש זכר עשה לנפלאותיו בחי' זכרון המשפיע עשה בכל דור ודור. טרף נתן ליראיו. טרף הוא רפ"ח ובגלות נקרא טרף כיל"ח אותו הטרף נתן ליראיו להחזיר הכל אל מקומו. יזכור לעולם בריתו ע"י הצי"ע. והבן:
ועתה נחזור לביאור הכתוב זאת חנוכת המזבח. זאת היא השכינה. חנוכת המזבח. חנוך הוא כמו חנוך לנער רמז שצריך לחנך ולהרגיל א"ע בבחי' המזבח לזבוח את יצרו. ביום המשח אותו. כי זהו הענין של שמן המשחה כי כל אשר יוצק על ראשו שמן המשחה. הנה עי"כ הוא נתחנך ונתקדש להיות מחשבתו טהורה בלי פגם עבירה והרהור כי שמן משחת קודש נקרא שמן הראש הרמוז לחכמה מחשבה קדושה. וזהו הפי' זאת היא השכינה. הנה תיקונה יהי' ע"י איש שהוא מבחי' חנוכת המזבח כנ"ל. ויהי' מבחי' יום המשח אותו נמשח ונתקדש במחשבתו ואותו הוא בחי' אות ברית קודש הוא הצי"ע. ואמר הכ' מאת נשיאי ישראל מאת היא האל"ף המפריד בין ב' אותיות כי הצדיק הוא המחלק הב' אותיות מ"ם תי"ו לבל יתקרבו. וזהו נשיאי ישראל עי"כ יתקרבו ויתנשאו ישראל. וזהו שנאמר אח"כ נשיא אחד נשיא אחד ליום כמ"ש אתה אחד ושמך אחד ומי כעמך ישראל גוי אחד בארץ. כי ב' פעמים אחד בגימ' הוי'. וזהו כי גם ישראל צריכין להיות באחדות אחד כמו ש אלהינו הוא אחד. אז יתיחדו בהשם הוי' ב"ה ויהי' ד' אחד ושמו אחד הם ישראל. וזהו נשיא אחד נשיא אחד ב"פ אחד גימ' הוי' יתנשאו כל ישראל כאחד. וזהו שמע ישראל ד' אלהינו פי' כאשר ד' הוא אלהינו ועובדים אותו כאחד אז ד' אחד כנ"ל והבן. ד' ישימנו משומרי בריתו וזוכרי פקודיו לעשותם. אמן:
(בפ' וישב) כי ראתה כי גדל שלה והיא לא נתנה לו לאשה. ידוע כי כל ענין הפרשה זאת יהודה ותמר ופרץ וזרח הם רמז לימות המשיח ב"ב. ער ואונן רמז לבהמ"ק ראשון ושני שנחרבו. ויהודה הי' מסתכל אז עד"ז כי עודנו לא באה העת לחננה להיות הגאולה שלימה כידוע בפי' עד כי יבא שיל"ה הוא מלך המשיח ש"י ל"ו. וז"פ כי גדל שלה והיא לא נתנה לו לאשה כי עודנו לא בא הגאולה שלימה להיות עת דודים היחוד למעלה כידוע שיהודה רמז לספי' המלכות לכן ההכרח גם עתה בזמן הגלות (חסר איזה תיבות) וגם עתה בזמן הגלות הש"י מראה נפלאותיו הרבים עמנו בעת צרה ח"ו. וזה בכל העמים נפלאותיו. אף שאנו בגלות בין העמים אפ"ה מראה נפלאותיו עמנו. וז"פ העונה אותי ביום צרתי. לשון עונה ויחוד כביכול מתיחד עמנו בעת צרתנו. וז"ש שארה כסותה ועונתה לא יגרע. וז"ש הקורא ק"ש בעונתה שהיחוד הוא בק"ש. וז"פ העונה לעמו בעת צרה:
נסים ונפלאות עד אין מספר. זכר עשה לנפלאותיו כו'. לשון זכרות והשפעה כמ"ש נתת ליראיך נס להתנוסס. פי' שיצמיח ממנו עוד ניסים רבים אין מספר וז"ש על הניסים כו' שעשית לאבותינו בימים ההם בזמן הזה. שיתעורר גם עתה החסדים שהיו בימים ההם גם בזמן הזה וזה הרמז בפ' מה הערבון אשר תתן לי. פי' שיהי' לנו גם עתה בזמן הגלות כח להיות לנו קיום בכובד הגלות. ותאמר חותמך ופתילך ומטך אשר בידך. חותמך. רמז על בחי' צי"ע השומר חותם הברית קודש. ופתילך הם מצות ציצית ותפילין ותפלה. ומטך. פי' מטה כלפי חסד. באלה הענינים יש לנו קיום בגלות כמו שהי' בנס חנוכה ע"י פך השמן שהי' מונח בחותמו של כה"ג פי' שהכה"ג הי' משומרי הברית ע"י טהרת מחשבות. וזה ג"כ הרמז ותשב בפתח העינים. רמז לשכינה הקדושה שורה בצדיק שיש לו טהרת המחשבות ע"י שמירת עינים כמ"ש אי' הקדשה היא בעינים. הקדושה היא בעינים ששומר עיניו מראות ברע. ועל ידו יש לנו קיום בגלות. כמ"ש כי אתי יאכלו האנשים בצהרי"ם. לשון אות"י. יאכלו האנשים בצהרים. צה"ר י"ם. צה"ר לשון מאירות י"ם יסו"מ כי הוא העושה היחוד בספירת יסו"מ והבן.
צור כל העולמים צדיק בכל הדורות. הנ"ל לפמ"ש כי בתחלת בריאת העולם היתה כוונת הבריאה תיכף שיהי' בכל דור צי"ע אשר על ידו יהי' קיום העולם. וז"ש ויאמר אלהים יהי אור אלו מעשיהם של צדיקים. וזה שכתוב ביום עשות ד' אלהים כי הצדיק נקרא אלהים כמו שאמר תפלה למשה איש האלהים. והצדיקים המקיימין את העולם הם נעשו שותפי' להקדוש ב"ה במע"ב. ואלו הן אשר הולכים תמיד במסירות נפש כמ"ש כי עמך מקור חיים באורך נראה אור. פי' שהולכים במסירות נפש להשיב נפשם למקור החיים כמ"ש אליך ד' נפשי אשא ומוכנים לזה תמיד. וז"ש ועל נפשותינו המופקדות לך. פי' שנפשם הי' בהם רק בחי' פקדון ועומד להחזיר. לכן זכו לעשות ניסים על ידם כמ"ש ועל ניסיך שבכל יום עמנו וז"ש כל דבר שהי' בכלל ויצא מן הכלל וכו' פי' הנשמה יצאה מן הכלל שהיתה מקודם נכלל בא"ס ומקור הנשמות הוא בחי' כלל. וכאשר באה לעולם הזה היא בחי' פרט. וע"י מסירות נפש להיות חוזר לבחי' כלל. אי אתה דן אלא כעין הפרט. ר"ל הצדיק הזה הוא בחי' ותגזר אומר ויקם. אי אתה דן. פי' שמבטל כל הדינין וע"י הוא הנהגת העולם. ובזה הי' ענין ר"ע ועשרה הרוגי מלכות. כמ"ש תלמידי ר"ע רבינו עד כאן. פי' הלא ביכולתך לבטל הגזירה ולהעביר כל הקמים עליך. והשיב להם כל ימי הייתי מצטער על פסוק זה כו'. כי אך על זה היתה תשוקתו תמיד לעמוד במס"נ. אך לא רצה לגלות הדבר בפני התלמידים עד אשר יבא לידו בפועל ממש. וז"ש זמן ק"ש הי'. עתה נגמר כוונת הק"ש שהי' קורא כל ימיו בכוונת מסירות נפש כזה וז"ש אשריך ר"ע שיצאה נשמתך באחד. פי' באחדות שלו שהי' לו תמיד מס"נ. וכן כל עשרה הרוגי מלכות כי אחר החורבן הי' ספירת המלכות בנפילה והם העלו אותה והועילו ג"כ לדורות הבאים להיות להם קיום בגלות. ואי' בסידור של"ה בכוונת אל נקמות ד' שינקום מעובדי כוכבים נקמת עשרה הרוגי מלכות כו' וזה הרמז בתוה"ק אנ"ה אנ"י בא אני ר"ת "אל "נקמות "יי. אנ"ה. "אל "נקמות "הופיע וזה הענין שזכו להתלבש בלבוש אחר כו' לפ"מ דאי' בזה"ק פ' שלח דף קס"ט ע"ב א"ל ר"ש ודאי ידענא דאתון מלובשין תמן בלבוש יקר דגופא דכיא קדישא אי הוה בגוונא דא בהאי עלמא כו' ושאילו דא קמי' רב מתיבתא ואיהו אמר דהא הוה בהאי עלמא הכי מנלן דכתיב ויהי ביום השלישי ותלבש אסתר מלכות כו'. כי ע"י מסירות נפש זכו להתלבש באותו בחי' שזכו ישראל בשעת מ"ת שפרחה נשמתם מחמת גודל הדביקות ומסירות נפש לעלות במעלה העליונה. וז"פ השם נפשנו בחיים ה' ש"ם. עי"ז ניסים ונפלאות עד אין מספר. וזה הענין שהתחלנו צור כל העולמים צדיק בכל הדורות. שרצונו הי' שיהי' כן צדיק בכל הדורות אשר יהי' במסירות נפש ועי"ז יבואו כל הניסים וישועות בכל דור כמ"ש קדשה לשעתה וקדשה לעתיד לבא. וזה הרמז בגמ' בנר חנוכה. מזוזה בימין ונר חנוכה בשמאל. פי' ע"י מצות מזוזה דכתיב בה פ' ק"ש וחיוב מסירות נפש על יחודו ואחדותו ית"ש. עי"ז נר חנוכה בשמאל. כי הנס של חנוכה הי' ג"כ ע"י בחי' מסירות נפש כנ"ל:
הנחה עושה מצוה. יבואר עפ"י מה שבארנו במ"א ואדם אין לעבוד את האדמה כו' דהנה לעולם צריך מ"נ להשפיע מ"ד לעולם הזה וז"ש הכתוב ואדם אין כי צריך אדם לבחי' אין לעורר זיווג או"א לעבוד את האדמ"ה שם שתי ההי"ן בראש ובסוף ותיבת אד"ם באמצע גימ' מ"ה לרמז לזו"נ כתפארת אדם לשבת בית. להריק השפעות טובות מאימא עלאה לזו"נ אך מבחי' אין רחמים פשוטים וזה שאמר פרעה מה זאת עשינו כי שלחנו את ישראל מעבדנו לכאורה הלא בע"כ שלחם מארצו ומה זאת התחרט הלא הוכרח לשלחם חפשי. אך פרעה בהיות משורש הסט"א רק הרע לו כי ידע היחוד זו"נ נשלם עתה ע"י בנ"י. וזהו שהתמרמר מ"ה זא"ת עשינו הוא זו"נ עשינו כי שלחנו את ישראל מעבדנו. וזה שאמרו אחי יוסף מה זאת עשה אלהים לנו כאשר ראו כי התגלגל עליהם הרעה הזאת תמהו מ"ה זא"ת עשה אלהים לנו וכי חלילה היחוד נעשה במ"ה זא"ת ע"י בחי' הגבורה הנקרא אלהי"ם לא כן רצונו כמו שנאמר ביוסף צי"ע ויט אליו חסד. וכן בחנוכה הנח"ה עושה מצוה. שתי ההי"ן מאימא עלאה לשכינה. ונח באמצע. פי' להשפיע כל טוב להיו' נחת רוח לעולם:
א"י הנחה עושה מצוה. פי' שגדול שכר המצוה להיות נייחא לאדם העושה להיות לו מנוחה מכל התלאות מסביב לבל יטרידנו הסיבות. רק שלום ובריאות ולא יחסר כל טוב הדלקה עושה מצוה. שיהי' כח במצוה להדליק הלבבות לעבודת הבורא. כמ"ש בפי' הנרות הללו אנו מדליקין כמבואר במ"א:
מ"ם וסמ"ך שבלוחות בנס היו עומדים. מ"ס הם היפך אותיות ס"מ. כי בעת אשר יגיע ימי הרצון נהפך הכל לטובה כמ"ש במגלה וישם המלך מס על הארץ. מ"ס עולה מאה כנגד מאה ברכות. וזה בנס היו עומדים שיש להם עמידה וקיום בזמן הנס וגם בחנוכה אי' ולא מצאו רק פ"ך אחד שמן. פך עולה בגימ' מאה. כי ג"כ המשיכו מאה ברכות ע"י הדלקת נר חנוכה:
ויעקב נסע סכותה. איתא בספרים הקדמונים כי יעקב אבינו ע"ה נסתלק בסוכות והשבעים יום כלו בחנוכה ואז עלה באור ד'. כה תאמרו לאדוני לעשו כה אמר אחיך יעקב. ואח"כ כתי' ויחץ את העם לשני מחנו"ת. חנ"ו הם האותיות המפרידים בין ב' אותיות מ"ת. חנ"ו וכ"ה האמור תחלה הוא חנוכה הרמוז באותיות חנוכ"ה. כה רמוז לשכינה כה תברכו את בנ"י כנודע בזוהר הקדוש ח"נ וכ"ה וי"ו רומז למדת יעקב ויוסף צי"ע. בנח כתיב מצא חן כי הוא הי' אז צדיק הדור וצנור המשפיע. וביוסף כתיב חן ויתן חנו בעיני שר בית הסוהר חנו בעיני שר ג' ראשונות המשיך בבחי' חן. קדם ידעתי מעדותוך כי לעולם יסדתם כי כולם בבחי' יסוד ודרך שם ידע הכל הוא בחי' הידיעה ובית הסוהר בית ידוע. הסוה"ר הוא בחי' לבנה שכינתא תתאה. מקום אשר אסירי המלך כנ"ל הם הצדיקים המיחדים ומכוונים למעלה ומאסרים החיצונים כידוע מכוונת התפילין והרצועות כמבואר בלש"י של תיקון האר"י ז"ל והכל הוא בבחי' יוסף. וכן נאמר במרום ילמדו עליו ועלינו זכות שתהא למשמרת שלום. משמרת הוא בחי' נוטרי הברית הוא הכלי לשלום וסיום הכל הוא שלום. וישם לך שלום הוא סיום ב"כ וסיום שמ"ע הוא ג"כ שלום כי עיקר הברכה להיות כלי בשמירת שלום. וכ"נ ושמר ד' אלהיך לך את הברית ואת החסד ולכאורה חסד עליון וראשון הוא מבחי' ברית אבל לפי דרכנו יאמר כי בשמירת הברית והכלי יושמר החסד לבל ילך לסט"א ואח"כ ונמצא חן לבחי' הרמוזה הנ"ל ושכל טוב ידוע. ולזה נאמר כי אם זכרתני אתך כאשר ייטב לך יאמר עבור השכינה זכרתני בבחי' שמירת זכרות כאשר ייטב לך. טוב ידוע. והוצאתני מן הבית הזה. אבל אח"כ כתי' ולא זכר שר המשקים את יוסף וישכחהו. ירמוז בזה כי אם אין זכרות אז וישכחהו שכח"ה בחי' חשכ"ה. רמז ג"כ לימי חנוכה אשר בקשו להשכיחם תורתך להביא אותם לבחי' חשכות כנ"ל. והצדיק הוא בחי' זכרות לכן אמר יוסף ולא חשך ממנו מאומה. כי הוא נקרא אור כמ"ש ויהי אור זה מעשיהם של צדיקים אור ולא חשך. והנה הגלות נקרא חשך כידוע דבריהם ז"ל חשכה זו מלכות עובדי כוכבים מזה נמשך ג"כ להשכיחם תורתך לשון שכחה חשכה. ע"כ זרח בחשך אור לישרים הוא הצדיק הקדוש הזה מתתיהו בן יוחנן מתת יה"ו כי מתת ד' היתה להאיר אז חשכן של ישראל ע"י הצדיק יס"ע קרן אורן של עולם בהיות הוא צנור המשפיע בחי' חן כנ"ל וזה הרמז מתת יה"ו ב"ן לשם ב"ן עולם העשי'. יוחנן בחי' חן כנ"ל. אז ויהי אור ולא חשך ובטל כל גזירות השכחה מצד בחי' זכרות ובאמת הנה אך זה העיקר הנס אשר הזמין השי"ת הצדיק כזה באותו הזמן להיות צנור ההשפעה להמשיך אור שלמעלה בעולם. וז"ש ולא מצאו רק פך אחד של שמן מונח בחותמו של כה"ג פ"ך גימ' מאה אחד העליון של שמן ידוע כי המשיך מאה ברכאין דלעילא מראש צדיק העליון מעין הברכה צי"ע צדיק אתה ד' והוא אשר מונח בחותמו של כה"ג והשפיע אור גדול בעולם הזה על ידו כנ"ל:
ויקחם ויעבירם את הנחל ויותר יעקב לבדו. בכתובים הללו נרמז פה ענין חנוכה עפ"י הידוע מספרים סוד הדלקת נ"ח נגד י"ג מדות ויום השמיני נגד מדת "נוצר "חסד "לאלפים ר"ת נח"ל מרומז בר"ת "להדליק "נר "חנוכה. וזה הרמז ויקחם ויעבירם את הנח"ל. ויעבר את מעבר יב"ק ר"ת "יחוד "ברכה "קדושה. ר"ת עולה קי"ב כמספר ב' שמות הוי' אלהי"ם כיל"ח. וכתיב ויותר יעקב לבדו. ובמשה רבינו ע"ה כתיב ג"כ ונגש משה לבדו. רמוז לעולם העליון אשר שם רחמים גמורים ואין שום קטרוג כלל. וז"ש הוא לבדו יעשה לכם לכם ולא כו'. ממקומו הוא יפן ברחמים. וז"ש כנשר יעיר קנו על גוזליו ירחף. נשר ר"ת "נ' "שערי "רחמים על גוזליו מה שגזלו החיצונים ירחף ומגין עליהם לבל ישלטו ויבוזו זרים וז"ש בתפלה ואתה ברחמיך הרבים עמדת להם בעת צרתם. פי' שהעמיד אותנו באותו העולם הנסתר שנקרא רחמים רבים. ועי"ז רבת את ריבם כו' ועי"ז נעשה הנס כנ"ל:
(בפ' מקץ) ותרב משאת בנימין. ממשאת כולם חמש ידות. יש להבין ענין החמש ידות האמורות כאן וכן בבני יהודה בלידת פרץ וזרח נאמר ג"כ חמש ידות ארבע מפורשים שם יחד ובתיבת המילד"ת כתיב בה נמי יד. אך הנה ידוע כי כל גלגולי הסיבות מהשבטים בירידתם למצרים וענינם וטענתם עם יוסף הכל מורה ומרמז על ענין גלות בניהם אחריהם כהיום הזה. ולא באה בתורה ספורי המעשיות כפשוטם רק הכל מאת ד' השכיל להיות יהודה הוא הנכנס בעובי הקורה יותר מכל אחיו והוא צעק כי עבדך ערב את הנער מעם אבי. בהיות אמנם בא הרמז על גלות האחרון הזה אשר עיקר הגלות הוא לב' השבטים האלו יהודה ובנימין כי כן יהודה רומז למלכו"ת ובנימין רומז ליסו"ד וע"י שניהם נעשה היחוד בגלות. כי עתה בגלות משמש בנימין תחת יוסף. לכן לשעבר הי' עיקר השראת השכינה בחלקו של יוסף בשילה. ואח"כ הוסב להיות בהמ"ק בחלקו של בנימין עם יהודה להיות תואמים מלמטה במקום בהמ"ק ונתחבר גבולם יחד במקום מזבח כמ"ש בגמ' כי היסוד כלה בחלקו של יהודה כי קרן מזרחית דרומית לא הי' לו יסוד שהוא בחלקו של יהודה רק בנימין הוא היסוד וליהודה הסובב כי צריך לסבוב סביב הצדיק יסוד צדיק לעולם. וזה שצעק יהודה כי עבדך ערב את הנער תנה אותו על ידי כמו ערוב עבדך לטוב אל יעשקוני זדים בגלות. ולכך אלו הם החמש ידות הנאמר אצל שניהם להורות חזקת היד בגלות והם חמשה כנגד חמשה דברים שחסרו בבית שני. וזה שקראה אותו אמו בן אוני לשון אנינות הוא להיות הוא היסוד כי מורה על הגלות. אך אביו קראו בנימין לומר גם זה טוב לישראל להחזיק בימינם בגלות הארוך הזה בין העמים. וז"ש בפרץ וזרח ויתן יד ואח"כ השיב ידו. כי הנה פרץ רמוז על הגאולה שיצא ממנו משיח אך מי יעמוד ומי יכול להחזיק עד יום בואו לכן בטרם נולד משיח ויתן יד כי זרח בחשך אור לישרים חנון ורחום וצדיק ויתן יד לקיים בנ"י בגלות עד ביאת משיחנו ב"ב וכנגד הידות האלו נאמר ג"כ חמשה ידות בנוסח על הניסים מסירת גבורים ביד חלשים וכו' ורבים ביד מעטים כו' ה' הידות האלו רמז לה' האחרונה בשם הוי' שהיא עתה בגלות אבל בשעת הטובה נאמר רק ג' ידות יד הגדולה יד הרמה יד החזקה:
נחזור לענינינו לכך אמר יהודה כי איך אעלה אל אבי והנער איננו אתנו פן אראה ברעה כו' כי אין עלי' ויחוד רק ע"י יסוד צדיק ונפשו קשורה בנפשו. והבן. אך בזמן הגאולה שתהי' במהרה ישוב הכל ע"י יוסף הצדיק כמבואר בזוהר הקדוש בפ' ולא עמד איש אתו ע"ש ועל אותה השעה נאמר ולא יכול יוסף להתאפק לכל הנצבים עליו כי חיש מהר יבא משיח בן יוסף לבשר לעמו הישועה ואז יהי' היחוד שלם כמ"ש ברוך ד' מציון שוכן ירושלים הללויה. ואז יתגלו האורות והשפעות בלי ערך ומסך המבדיל חלילה לא כמו שהוא עתה בגלות כי כל הניסים והטובות הכל באים בהסתר ומתלבשים בדרך הטבע. ועל כזה רמז בענין חנוכה כי בראשונה בזמן הטובה הניחוהו על פתח ביתו בחוץ לפרסם הנס כי באו הניסים אז לעין כל אבל בשעת הגזירה בגלות מניחו על שלחנו ודיו לומר כי הנס הוא בהסתר. ולעתיד כי ישוב היחוד על נכון אז ירדו וישפיעו האורות בנגלה כמ"ש ויעזוב בגדו אצלה וינס ויצא החוצה כי ירדו ההשפעות בלי שום מסך ובלי לבוש רק החוצה כמ"ש מהרה ישמע בערי יהודה ובחוצות ירושלים קול ששון וקול שמחה כו':
וצמיחת קרן לדוד עבדך ועריכת נר לבן ישי משיחך במהרה בימינו. דהנה כל מצות ומעש"ע שאנו עושים בגלות הוא לאוקמי שכינתא מעפרא ולקרב היחוד ועי"ז תהי' הגאולה ב"ב וזהו הצמיחה אשר נצמח ע"י הזריעה במעש"ט כי מעט מעט הוא צומח ועולה קרן הישועה וז"ש מתפללים שיהיו מעשינו ג"כ ראוים ועולים בצמיחת הקרן לדוד ועריכת נר לבן ישי דהנה הערכה הוא ההכנה לדבר הבא אח"כ כמו שעורך השלחן לאכול לבני אדם כן מכינים הכל ליום שכולו שבת והוא הכנה דרב"ה. לומר יהא שמה רב"ה מברך לעולם בו' וכל מעשה שבת מאתמול גמר"א ל"ה. ר"ל לגמור ולסבור בתלמוד לשם יחוד קב"ה ושכינתי' ועי"ז תקרב הגאולה. וז"פ ועריכת נר לבן ישי כי זהו אורו של משיח ובמהרה בימינו פי' בצירוף ימים להגאולה כמו ובנה ירושלים עיר הקודש במהרה בימינו. כמ"ש אומרים בימי מתתיהו והבן.
(בפ' תצוה) ובהעלות אהרן את הנרות כו' לפני ד' תמיד לדורותיכם. הנה נר רמוז לנשמות בנ"י כמ"ש נר ד' נשמת אדם. גם שמן זית זך רמז לנשמה. וידוע לי"ח כי אמנם ענין העלאת הנרות הוא העלאת נשמות בנ"י הנקרא נר ואח"כ מתעורר אור החוזר לאפקא נשמתין זהו שאמר הכתוב בהעלות אהרן כה"ג ידוע את הנרות בין הערבים דאיכא תרי ערב. ערב רב וערב קטן יקטירנה לפני ד' הוא במסירות נפש לאתערא מ"נ ולהוריד נשמתין ממ"ד כמו ר"ע וחביריו עשרה הרוגי מלכות כמ"ש במ"א וזהו לפני ד' לדורותיכם להביא נשמות לדור דורות וז"ש בגמ' הרגיל בנר הווין לו בנים ת"ח לכאורה מה ענין רגיל אם אינו מחויב עפ"י מצוה. אך רמזו בתיבת הרגיל י"ה רגל. כי ע"י היחוד או"א נמשכים נשמות בנ"י כמ"ש שבטי י"ה עדות לישראל משם י"ה וכן רגל גימט' ע"ב קס"א ע"י נמשכים השפעות וקדושות [וז"ש הרגי"ל בנר הווין לו בנים ת"ח והבן]. והנה ענין העמדה לפני ד' מורה על מסירות נפש כמ"ש באליהו חי ד' אשר עמדתי לפניו כי אליהו הי' הולך כל ימיו במס"נ. וכ"נ בפנחס ויעמוד פנחס ויפלל. כי הצדיק הדור המעלה נשמות ישראל הוא כל ימיו במסירות נפש כמש"א דוד המלך ע"ה אליך ד' נפשי אשא. וע"י מסירות נפש הוא בטל במציאות העומד לשרוף כשרוף דמי ועי"כ יכול לעלות למעלה מן הזמן והטבע ויזכה להעשות ניסים על ידו כמו שהי' בימי מתתיהו אשר מסרו נפשם על כבוד ד' ועמו כמ"ש ואתה ברחמיך הרבים עמדת להם בעת צרתם. ר"ל רק אתה עמדת להם כו' והעמידה הוא מסירות נפש להיות רק אתה עומד עליהם. וז"ש על הניסים כו' בימי מתתיהו כו' כי מסר כל ימי חייו לד' ולזה נעשו ניסים על ידו כמ"ש פועל פעלת בימיהם בימי קדם. ר"ל הפעולה והנס הי' עם ימיהם שמסרו כל ימי חייהם. עי"ז הגיעו לימי קדם עולמות הקדם. וכן נמשך הארה תמיד לימים האלו מימי קדם כנ"ל והבן. וז"ש בגמ' לשנה אחרת קבעום בהלל והודאה וכו' למה לא עשו י"ט תיכף הלא בכל יום ראו תוקף הנס. אכן באותו השנה לא היו עדיין מדריגות עלייתם בקביעות אצלם כי האדם עשוי להשתנות עולה ויורד. אך לשנה האחרת כאשר עמדו במדריגתם העליונה אז קבעום בקביעות בהלל והודאה וי"ט:
מדליקין מנר לנר. דהנה כתיב (שמואל א ג׳:ג׳) ונר אלהים טרם יכבה ושמואל שוכב בהיכל ד'. ואמרו חכז"ל עד שלא שקעה שמשו של עלי זרחה שמשו של שמואל ובאמת זה חסד עליון אשר בכל דור ודור צדיק כתמר יפרח להיות צנור ההשפעה כמ"ש לא יכבה בלילה נרה. השכינה אינה נותנת לכבות נר הצדיקים בגלות המר הזה הדומה ללילה. זה שרמזו חכז"ל מדליקין מנר לנר פי' מצדיק לצדיק עד שלא שקעה שמשו של זה עולה זה עד ביאת הגואל במהרה בימינו אמן:
במס' כריתות דף ה' ע"ב. אמר לו ר' יהודה וכי נס אחד הי' בו והלא הרבה ניסים נעשו בו מתחלתו לא הי' אלא י"ב לוג וכו' ובו נמשחו כהנים גדולים ומלכים וכולו קיים לעתיד לבא וכו'. להבין ענין הניסים אשר נעשו בשמן דוקא ולמה הוא רגיל בניסים מאז ועד עתה בחנוכה אך הנה שמן רמז לחכמה ואור החכמה העליונה הוא אור שבעת הימים הגנוזים לצדיקים לע"ל. והנה הכוונה בהתחלת הבריאה בחכמה להיות העולם מתנהג הנהגה למעלה מן הטבע רק הכל בדרך נס. אך מבחי' הצמצום נעשה בחי' הגבול. וכשראה שאין כדאי להשתמש בו רשעים גנזו לצדיקים לע"ל ונעשה אח"כ הנהגה טבעית. אבל הצדיקים הנה אור החכמה תופיע אליהם בכל עת ע"כ בחי' הנהגה אצלם למעלה מן הטבע ולמעלה מן הזמן והם זוכים לראות באור הגנוז מסוף העולם ועד סופו. ונעשים על ידם ניסים ונפלאות ושמן על ראשם לא יחסר. וזה שרמז ר' יהודה והלא הרבה ניסים נעשו בו כי השמן הוא אור חכמה והוא בעצמו נס בחי' למעלה מן הטבע. ובאור הזה האדם מביט בו מתחלתו ועד סופו כנ"ל ובו נמשחו הכה"ג כי אמנם ענין המשיחה הוא גדלות והארה לכה"ג וכה"ג הוא באב"א וזהו מאמרם ז"ל מצאו פך אחד שמן בחותם של כה"ג והוא המשיך ההארה והיחוד או"א והוא חותם בחי' חותם ברית קודש. כי בחנוכה הוא התעוררת האור הראשון מאב"א ולכן נעשו הניסים בימים ההם בזמן הזה בחי' מי שעשה ניסים לאבותינו מיו"ד שעשה ניסים. וכן אמרו בגמ' בחנוכה. והיכן צוונו. ומשני שאל אביך ויגדך זקניך ויאמרו לך. הנה אין להבין תירוץ הזה. אמנם הנראה כי כתיב זכור ימות עולם בחי' השפעה והיחוד בימות עולם זו"נ בינו שנות דור ודור היא בינה שאל אביך ויגדך זהו אב"א ויגדך לשון המשכה זקניך מעולם הזקנה י"ג ת"ד בחי' נח"ל. והוא ששאל והיכן צונו. מהיכן נוגע הציוי וההארה של המצות נר חנוכה. ומשני שאל אביך ויגדך זקניך ויאמרו לך כמ"ש כי בן זקונים הוא לו. וזקניו יחכם הארה עד החכמה. וכן נאמר ואביו שמר את הדבר. להשיבו אל אביו. דיוקנו של אביו. הכל רמוז לאבא עלאה אב בחכמה. ואביו שמר את הדב"ר זהו מלכות כי יצא דבר מלכות. לפניו מאו"א אל נוק'. להשיבו אל אביו בחי' התשובה עד אב"א כמ"ש דוד המלך ע"ה בעניני התשובה ובסתום חכמה תודיעני היא חכמה סתימאה ודל"ת היא מפסקת בגלות בשם יהוד"ה בין אותיות הוי' והוא רמוז דוד רגל רביעי והוא שכתוב ותעמוד מלד"ת מדל"ת אבל התשובה מקרבת היחוד בשם הוי' לבל תהי מפסקת וזהו להשיבו אל אביו. דיוקנו של אביו די"ו קנ"ו מחכמה ליסוד קנ"ו גימ' יוסף. נחזור לעניננו ר' יהודה אומר הרבה ניסים נעשים בו מתחלתו ועד סופו כי ר"י הי' דורש סמוכים לסמוך ולקרב האותיות הוי' בשם יהודה לבל תהי דל"ת מפסקת וזהו מתחלתו ועד סופו עד סוף כל דרגין ולכן גם המלכים מלכות בית דוד נמשחו בשמן וכולו קיים לע"ל ע"י הצדיקים המקיימים את העולם כי אור זרוע לצדיק וכמ"ש גנזו לצדיקים לע"ל וכן הכתוב אומר טוב שמן משמן הטוב. מה ענין שם לשמן הטוב. אך הרומז לימי חנוכה טוב שם שנתגדל שמו של הקב"ה בעולם וכמ"ש ולך עשית שם גדול וקדוש בעולמך וזהו משמן הטוב בחי' היסוד הוא הארה לימים הקדושים האלו והבן:
(בפ' וישלח) אם יבא עשו אל המחנה האחת והכהו והי' המחנה הנשאר לפליטה. יש לדקדק למה זה החליט יעקב כי יבא אל המחנה והכהו הלא הרבה ריוח והצלה לפניו ית"ש. ומה זה ירא כל המורא הגדול הזה מפני בו"ד. הלא מדרך הצדיק לאמץ לבבו כלב הארי ולא יירא ולא יחת מפני כל. אכן יבואר בשנקדים עוד הרגש העצום אשר יתעורר על כל הניסים והנפלאות אשר נעשו עם אבותינו ועמנו כי חלצנו ממצר והצילנו מכף אויבינו ועשה לנו ניסים ונקמה בפרעה אותות ומופתים כו' וכן בנס חנוכה ופורים וכדומה. והנה למה הביא עלינו את כל הרעה הזאת להתפש ביד אויב ואח"כ לעשות ניסים לגאלם מיד צר ולהוציאם מכף אויב הלא יותר טוב הי' לנו לבלתי היות מתחלה בגלות ולא יצטרך למופתים הללו ולמה באו מתחלה לגלות עד שיעשה נס בהצלתם. וכן יפלא ענין הבטחה שאמר הש"י לאברהם ועבדום וענו אותם ארבע מאות שנה ואח"כ יצאו ברכוש גדול וכי זה יהי' מחיר העבודה רבה אשר אח"כ יצאו ברכוש גדול ושלום כסף שכרם אחרי ענו אותם בפרך כל העת ההיא. אמנם הנה כתיב מן המצר קראתי י"ה ענני במרחב י"ה. והענין הוא כי ידוע לכל הבאים בסוד ד' כי שורש המכוון בהגלות בנ"י לבין העמים הוא להעלות ניה"ק הנפזרים מאז מאנין תבירין בארבע כנפות הארץ והנס הוא בהכנס פזורינו מבין הגוים ויקבץ נדחינו כאשר יצאו כל נשמות האסורים רצוצים לחפשי ולא ישאר מהם מאומה אז הוא הנס ר"ת "סומך "נופלים ולכך הביא הש"י את בנ"י בין הגוים להוציא ממסגר אסיר ניצוצי הקדושה אשר בלעו והוא התיקון בכל העולמות. אמנם יש נס ויש ניסים כי נס בגימ' קי"ב עם ב' אותיות והוא שם יב"ק כמבואר בכתבי האריז"ל ר"ת "יחוד "קדושה "ברכה כי כל איש ישראל צריך ליחד עצמו להיות כלי מוכן לקבל את הברכה וקדושה. וזהו הנחה עושה מצוה ר"ל צריך להיות עושה המצוה בהנחה להניח ברכה אל ביתו. אכן הדלקה עושה מצוה בתחלה צריך לעשות המצוה בהדלקה והתלהבות יתירה ואח"כ הנח"ה. ובכן הנחה היא שתי ההי"ן נ"ח באמצע הוא היחוד. נחזור לעניננו. נסים הוא נ"ס י"ם "יסוד "מלכות כי שתי אלה הם בגלות וצריכין נס ועלי' וזהו שעשה ניסים לאבותינו אבות הם המחשבות והמעשה היא ההולדה כי סוף מעשה במחשבה תחלה והניסים צריכין להמחשבות להיות כל איש שורר במחשבתו בקדושה וטהרה כי ממנו בא לידי עבירה חלילה והוא פגם היסו"ד. וכמו שרמז הכ' על בחי' היסו"ד ויתנכלו אותו להמיתו בהתמלא נכלים וערמימות אות"ו להמיתו בחי' יוסף הוא האו"ת והיסו"ד כנודע. ובכן צריך להעלות מחשבתו לטובה או"ת. והנה ידוע כי כל ספורי מעשיות מאבותינו הקדושים הבאים בתורה הכל הוא רמז ליחודים וזיווגים המדות העליונות במספר שמותם כיל"ח מעתה דעת לנבון נקל כי כל גלגולי סיבות הניסים שנעשו לאבותינו הכל הי' בהכרח במקומם בקודש. וכן ענין מכירת יוסף אשר השליכו אותו הבורה והבור ריק אין בו מים. אבל נחשים ועקרבים היו בו הם החיצונים וכן בית הסהר רמז ללבנה אסירי המלך הם הני"ק אסורים שם. ואח"כ ויריצוהו מן הבור ועמד לפני המלך. וכן הענין בירידת מצרים ואח"כ יצאו ברכוש גדול את הנפש אשר רכשו. וכן ענין קריעת י"ס עד אשר לא נשאר עד אחד מבנ"י הנדחים שם ומאלה הני"ק אשר יצאו לחירות עולם נעשה כל ההלל הגדול הזה בשירת הים כי המה הודו וישבחו ויפארו בצאתם לחפשי מידי המצרים האכזרים. וז"ש הללו את ד' כל גוים שבחוהו כל האומים כי גבר עלינו חסדו מה שבח הגוים כי גבר עלינו חסדו. אך הענין קאי על הני"ק אשר בעכו"ם כנ"ל. וכן כל ענין פסוקי דזמרה ומזמור שיר חנוכת הוא שבח הנשמות האלו אשר יעזרו ויזמרו שם עם אחב"י בתפלתם. וזה הענין ההודאה מ"ש והושיענו וקבצנו והצילנו מן הגוים להודות לשם קדשך. וכן בחנוכה להודות ולהלל לשמך הגדול. כי הימים האלו הם ימי הרצון אשר קדשו הראשונים לע"ל בשם נחל. ר"ת "נוצר "חסד "לאלפים. נוצר אותיות רצון להמשיך רצונות טובות לבנ"י. וזה הלשון חנוכה הוא חנוך הנשמות האלו שיעזרו עם אחב"י בתפלתם. גם לנצור אורחות חיים וחסד כמו שנתבאר. וז"ש ר' תנחום בגמ' נר חנוכה שהניחו למעלה מעשרים אמה פסולה. וא"ר תנחום מה דכתיב והבור ריק אין בו מים כו'. ולכאורה מה ענין סמיכות ב' המאמרים זה לזה. ולפ"ד הכל נכון כי נר חנוכה עיקר הכוונה להמשיך רצון וקדושה על ישראל בשם נחל להאיר על הארץ ולכן אם הדליק למעלה מכ' בעולמות העליונים אין צריך לאורו והעיקר הוא להמשיך החסדים על בנ"י למטה מעשרה ולהעלות מבור נחשים ועקרבים כמ"ש גם את בדם בריתך שלחתי אסיריך מבור אין מים אבל כו' וזהו ענין הניסים כולם. וכן לעתיד בגמר התיקון יתקבצו כל הגוים אל הר בית ציון ושתו ולעו כו' כי יצא מהם כל ני"ק ואז יהי' ד' אחד ושמו אחד כמ"ש בחנוכה ולך עשית שם גדול וקדוש כי ענין כל הגלות והניסים היא קירוב הגאולה. וזה מן המצר קראתי י"ה ענני במרחב י"ה. וזהו כוונת יעקב ע"ה אם יבא עשו אל המחנה האחת על בנ"י והי' המחנה הנשאר הם הני"ק לפליטה ממנו כנ"ל. והבן:
הרגיל בנר הווין לו בנים ת"ח. להבין לשון רגיל בנ"ח הלא אינו רק פ"א בשנה. אך הנה כתיב נר לרגלי דברך כי עתה בעקבות דמשיחא התיקון הוא בבחי' רגלין וישא יעקב רגליו וילך ארצה בני קדם עולמות הקדם כמ"ש במ"א וז"ש יעקב לעשו אתנהלה לאטי לרגל המלאכה ולרגל הילדים בחי' רגלין עד אשר אבא אל אדוני שעירה לימות המשיח כמ"ש ועמדו רגליו ביום ההוא וכו'. וזה הרגיל הרג"ל יו"ד בנר חנוכה מאור החכמה. להמשיך ההארה מראש עד הרגל ובזה יהי' לו בנים ת"ח. ודו"ק:
(תהילים ל״ו:י׳) כי עמך מקור חיים באורך נראה אור. הנ"ל דהנה אומרים אשר קדשנו במצותיו ובארנו כי הכוונה היותם מצותיו של הקב"ה כי כביכול הוא מקיימם כמ"ש רז"ל מנין שהקב"ה מניח תפילין וכיוצא. כי בעשות האדם מצות הש"י בדו"ר הנה מעלה מ"נ ואח"כ נמשכין ויורדין מ"ד "יחוד "ברכה "קדושה ר"ת יב"ק גימ' נ"ם עם ב' אותיות וע"י מעשה המצות כביכול מתעורר דוגמתו למעלה לעשותה ביחודה ותקונה וסודה. וזהו הרמז ולעבדו בכל לבבכם וכו' הפי' העבודה מוסב על הש"י כביכול עושה דוגמתו למעלה. וכן זכרו תורת משה עבדי שהתעורר בעבודתו למעלה בכל העולמות העליונים והנה כן בכל התורה ומעש"ט מתעורר כמו כן האורות העליונים דוגמתו. והוא הדבר אשר הי' בעת אשר בקשו היוונים להשכיחם תורתך ר"ל להחשיך מעשיהם של בנ"י חלילה לבל יעלו לגבוה וזהו פי' להשכיחם לשון חשך. אך הש"י ברב רחמיו אעפ"כ שחשך על פני תהום ויאמר אלהים יהי אור כי נר מצוה ותורה אור להשפיע להם מאורו הגדול הגנוז לצדיקים ואז אח"כ באו בניך לדביר ביתך שלמעלה ופנו את היכלך שלמעלה וטהרו את מקדשך שלמעלה וע"כ קבעו שמונת ימי חנוכה בקביעות שלא תכבה נרה לעולם ועד וזהו כי עמך מקור חיים. ומהמקור באורך נראה אור כנ"ל:
(שבת דף כ"א) וקבעום בהלל והודאה נקדים דברי הרמב"ן ז"ל סוף פ' בא. וז"ל וכוונת כל המצות שנאמין באלהינו ונודה אליו שהוא בראנו והוא כוונת היצירה שאין לנו טעם אחר ביצירה הראשונה ואין לעליון בתחתונים חפץ מלבד זה שידע האדם ויודה לאלהיו שבראו וכוונת רוממת הקול בתפלות וכוונת בתי כנסיות וזכות תפלת הרבים זהו שיהיו לבני אדם מקום יתקבצו ויודו לאל שבראם והמציאם ויפרסמו זה לזה ויאמרו לפניו בריותיך אנחנו וכו'. ולכאורה צריך להתבונן בדבריו הלא יש תרי"ג מצות וסודם ותיקונם אשר בהם נברא העולם. אך הענין הוא כפי מה שאחכז"ל כי שמו של משיח קודם למע"ב ויהי אור זהו אורו של משיח. כי עתה באורך הגלות עדיין היצה"ר מרקד בינינו והבחירה חפשית להטות לבבו לטוב ולהיפך כו' אבל לעתיד הנה רוח הטומאה יעביר מן הארץ וכבר יתוקן הכל על מקומו כבתחלה ולא ישאר לצדיקים עבודה אחרת זולת להודות ולהלל לשמו הגדול אשר ינטלם וינשאם כל ימי העולם והוא באמת תכלית המכוון בבריאה מאז בתחלה. וז"ש שמו של משיח קדם למע"ב כי כל גלגולי מצות ומעש"ט ותרי"ג מצות בעולם הזה הוא להשיב ולכוון המקדש על מכונו כאשר זה יהי' בזמן המשיח ב"ב. וז"ש ויהי אור זהו אורו של משיח. ואמרו חכז"ל גנזו לצדיקים לע"ל ר"ל לצדיקי הדור להאיר באור הקדום בכל ימיהם והוא האור בשבת וחנוכה וזה שאמרו קבעום בהלל והודאה שהמשיכו בנר חנוכה האור הגנוז מזי"ב מה שיהי' כן לעתיד רק להודות ולהלל כנ"ל:
(שם בגמ') אמר ר' כהנא דרש ר' נתן בר מניומי משמי' דר' תנחום נר חנוכה שהניחו למעלה מכ' אמה פסולה כסוכה וכמבוי. ואמר ר' כהנא משמי' דר' תנחום מה דכתיב והבור ריק אין בו מים מים אין בו אבל נחשים ועקרבים יש בו. ולכאורה צ"ל מה שייכות ב' המימרות זה לזה. אך ידוע מ"ש בזוהר הקדוש בפ' כי יכרה איש בר זה אדה"ר ע"י אכילת עץ הדעת נפלו הניצוצות לתהומא רבא ועיקר התיקון ע"י הצי"ע. וז"ש יעקב רב עוד יוסף בני חי כידוע לי"ח מדתו של יוסף שהעלה ר"ב ניה"ק במצרים. וזה שייכות ב' המימרות השייכים לענין חנוכה לפ"מ שבארנו כי ענין חנוכה הוא רמז ג"כ לתיקון אב"ק להעלות הני"ק שנפלו בעומק כמ"ש במ"א ברמז מ"ש בגמרא עד שתכלה רגל מן השוק עד דתכלה רגלא דתרמודאי ולזה מצוה להניח למטה מכ' אמה רמז לתיקון הנ"ל כמבואר במ"א. ולזה סמיכת דברי ר' תנחום והבור ריק כו' לרמז בזה אם הבור ריק מן התורה הרמז למים אז נחשים ועקרבים יש בו הם הסט"א הנדבק באדם הריק מן התורה ח"ו. וזה המרומז בתיבת תנחום. בראשו ובסופו אותיות מו"ת ובאמצע יש בו אותיות נ"ח ר"ת "נר "חנוכה. כי הוא התיקון לבלע המות לנצח ע"י תיקון אות הברית כמבואר במ"א. ד' ישימנו מהעובדים באמת וישמרנו לנצח. אמן:
נהללך ונשבחך וכו' כאמור לדוד ברכי נפשי כו'. דהנה כתיב ויברך דויד את ד' לעיני כל הקהל. יש להבין מה משמיענו בזה שהי' לעיני כל הקהל. אך ע"ד הפשוט נראה כי משמיענו בזה גודל קדושת דהמע"ה שהי' מחשבתו דבוקה בהש"י ולא השיגו שום פני' מעולם הזה אע"פ שהי' עומד ומברך בקהל רב לא בטל אותו שום מחשבה זרה כאשר הנה ידוע כי אין תפלתו של אדם ומחשבתו כשהוא לבדו בהתבודדות שאז אין מבטלו כמו שהוא בתוך הקהל עם רב כי רבות מחשבות בלב להתכבד נגד זקני עמו אבל דוד המע"ה לא הניעו שום מחשבה זולת כמ"ש אודה ד' בכל לבב וכו' בתוך רבים אהללנו. וכן ויברך דויד את ד' לעיני כל הקהל וכו'. אך הנה יש לרמז עוד כי הנה ד"מ לא תגדל השבח והתהלה אשר תנתן למלך בהיותו בדרך לבדו ואין איש אתו כי אז לא יערבו לפניו כל השבחים כאשר לבבו פונה רק לשוב לביתו במהרה וכן לא תמלא פי המהלל לתארו בכל השבח המגיע לו כי איננו מכיר אז בדרך את גודל יקרת המלך ורבת ממשלתו. אכן כאשר יבא האיש אל היכל המלך ונכנס בחצרות יקרו ורואה תפארת גדולתו ועטרת מלכותו אז תודות אלף יתנה לפאר המלך העומד נגדו. כן הנה כביכול אצל ממה"מ הקב"ה כי עתה בהיותנו בגלות הזה ואין אתנו יודע עד מה מגודל כבוד הש"י ותפארת גדולתו בשמים ובארץ לא יתכנו כל השירות ותשבחות כמו בזמן הגאולה אשר יתגלה כבוד ד' וראו כל בשר יחדו כי הוא אלקינו זה ויומשכו וירדו כל האורות העליונים וישפוך את רוחו על כל בשר ואז יראו עינינו וישמח לבינו ואז ימלא פינו להודות ולהלל ביתר שאת ויתר עוז לשמו הגדול ית"ש וכמ"ש ביום ההוא יהי' ד' אחד ושמו אחד אז כו' ישתבח שמך לעד כו' כי מעולם ועד עולם אתה אל. והנה דוד המע"ה זכה להתגלות שמו וכבודו ית"ש כמו מה שיהי' לע"ל וראה את כל הכבוד והדר אשר יתגלה בימים ההם לכן מצא אך הוא את לבבו לומר שירות ותשבחות לפניו ית"ש כמ"ש כי אני ידעתי כי גדול ד'. גדול ד' ומהולל מאד כו' בכל יום אברכך כי לי נאה לברך אשר עין לא ראתה אלהים זולתך וכמו שאומרים ובמקהלות רבבות עמך בזמן הגאולה אז יתפאר שמך לעד מלכנו על כל דברי שירות ותשבחות דוד בן ישי עבדך. וזה שאנו מתפללים ונהללך ונשבחך כו' כאמור לדוד שנזכה להתגלות שאמר דוד המע"ה. וזהו ויברך דוד את ד' לעיני כל הקהל שיהי' לע"ל בב"א:
זאת עשו וחיו את האלהים אני ירא. יבואר עפ"י מ"ש השכינה נקראת זאת וזה עיקר העבודה לתקן המדה הנקראת זאת ולצרף זאת עם זה. כמ"ש מאת ד' היתה זאת כו' זה היום עשה ד' כו' וזה דכתיב זאת עשו וחיו פי' אם תתקנו זאת זהו עיקר החיות. וזה שמביא את האדם ליראת שמים כמ"ש את האלהים אני ירא. ולזה נקרא זה היום זאת חנוכה. לשון חינוך. כי הפעולה מכל התיקונים שנעשה מר"ה העבור בתקיעות שופר נגמר עתה בימי חנוכה. וזה הרמז במשנה מס' מנחות פ"ח. אלפא תקוע לשמן. פי' כל התיקונים מתקיעות מר"ה הוא אלפא לשמן של נר חנוכה כי אז הוא גמר התיקון וזהו מחסדי הבורא ב"ה שמקבל מעשינו ברצון כמו קטן שהגיע לחנוך ומעתה הוא ההתחלה וכל מעשיו המה לרצון כי מה דהוה הוי ומכאן ואילך יקבל עליו עול מלכות שמים. וממילא יתבטלו כל הקטרוגים כי עד הנה הי' בבחי' מכתת שיעורי'. וזה הכח בימי חנוכה לקבל את מעשינו לרצון רק שיקבל כאו"א ע"ע להתחנך בעבודת הבו' ב"ה לעשות הטוב והישר בעיני הבורא ב"ה:
זאת חנוכת המזבח ביום המשח אותו מאת נשיאי ישראל. יבואר עפ"י הידוע גודל מעלת הצי"ע שומר הברית שנקרא אות הוא הממשיך כל ההשפעות לבנ"י. וזה הרמז זאת חנוכת המזבח ביום המשח אותו לשון אות. מאת נשיאי ישראל. פי' זה נמשך מאת צדיקי הדור שהם נשיאי העדה. ובכוחם להמשיך החסדים בבחי' החינוך שיהי' הכל לטובה מעתה ועד עולם וזהו בחי' היסוד סיומא דגופא שהוא המחזיק את הכל ובו כח ההשפעה והכל תלוי בו כידוע:
(בפ' מקץ) אחרי הודיע אלהים אותך כל זאת אין נבון וחכם כמוך. כבר בארנו שהצדיק נקרא כל מדתו של יוסף הצדיק דכתיב ויכלכל יוסף ב' פעמים כל וזה בחי' יסוד שורש הכל. זאת בחי' מלכות. אמת ואמונה כ"ל זא"ת. אמת הוא בחי' ז"א ואמונה בחי' נוק' והוא כל וזאת. וקיים עלינו מזה נמשך הקיום עלינו ע"י היחוד. והנה כתיב ברוך ומבורך בפי כל נשמה. ברוך בחי' דכ"ר ומבורך בחי' נוק'. באדם ישנם שניהם כי זכר ונקיבה בראם בהצי"ע יתיחדו. וז"ש אחרי הודיע בחי' הדעת אותך כ"ל זא"ת בחי' היחוד כל וזאת אי"ן נבו"ן וחכ"ם זהו בינ"ה וחכם בחכמ"ה מבחי' אי"ן נבון וחכם כמוך לכך יהי' הלכה כמוך וכל בחי' ההנהגה יהי' על ידך. אתה תהי' על ביתי כמו בכל ביתי נאמן הוא. ועל פיך ישק כל עמי לשון השקה הוא בחי' החיבור. כמ"ש ישקני מנשיקות פיהו. ושווים שמשיקין את המים בכלי אבן לטהרן. וזהו על פיך ישק כל עמי כל המחובר לטהור טהור. כל עמי בנ"י אשר יתחברו עמך להצי"ע יטהרו על פי הצדיק. וכפי התרגום יתזן כל פרנסת עמי כל ההשפעות יהיו על ידו. רק הכסא אגדל ממך. לשון ריקן כי עתה אין הכסא שלם. כביכול אגדל ממך. על ידך יהי' רוממות האל כביכול. ע"י היחוד יהי' הכסא שלם. כבתה אין זקוק לה. הרמז ג"כ על גדלות הצי"ע אם כבתה. בחי' האי"ן זקוק לה' לתקנו ולהעלותו למכון שבתו והבן:
בגמרא הרגיל בנר הווין לו בנים זכרים. כבר בארנו מה שיש לדקדק בלשון הרגיל כו' איך שייך בזה לשון רגילות הלא מצות נר חנוכה היא מצוה זמנית פ"א בשנה. ונקדים מה שיש להתבונן במה שמצינו בתהלים בהרבה מקומות שקלל דוד המע"ה את שונאיו אף כי היו מאחב"י כמ"ש ואתה אנוש כערכי אלופי ומיודעי אשר יחדיו נמתיק סוד כו' ישיא מות עלימו כו'. ולכאורה והלא בגמ' אמרו מי כתיב יתמו חוטאים חטאים כתיב ומדוע קלל הוא שונאיו בקללות נמרצות כאלה:
אכן הנה מבואר בזוהר הקדוש ובספרים כי כל עיקר העבדות של ישראל הוא לאוקמי שכינתא ולהעלות בחי' המלכות וזאת הוא הפתח ושער לעלות בתפלה אל הש"י ב"ה כמבו' בתיקונים מאן דבעי לעאלא למלכא לא עאל אלא בשכינתא בזאת יבא אהרן וזאת הברכה בשכינתא דאקרי זאת ע"ש באורך. ובלעדי זאת אין באפשרי לעלות כי חלילה מפריד אלוף כנודע. והנה זהו שכתוב בתפלה לעני כי יעטוף שכל התפלות מתעטפים בו בדברי רז"ל ואמר שם אחר כל התלונות כי אפר כלחם אכלתי ימי כצל נטוי כנ"ל. התחיל בתפלה אתה תקום תרחם ציון וכו' ויראו גוים את שם ד' וכל מלכי הארץ את כבודך כי בנה ד' ציון נראה בכבודו הנה בחי' ציון וירושלים נודע כי הוא מרומז למלכות שלמעלה כמבו' כי ד' שוכן בציון וזה הוא אחר כל המכאובות האלה הנה תחלה מתחיל להתפלל על ציון שהיא אתה תקום תרחם ציון היא הקמת השכינה במהרה כי בנה ד' ציון וכו' תכתב זאת לדור אחרון. פי' כאשר תבואו בבחי' זאת אז פנה אל תפלת הערער ולא בזה את תפלתם ועד"ז יקובל תפלתם לפני ד'. וז"ש ואמר הדור האחרון בניכם אשר יקומו מאחריכם כו' בחי' דור האחרון הוא כמ"ש ובקשו את ד' אלהיהם ואת דוד מלכם וכמבו' ברש"י שם שקרוב לזמן הגאולה הוא שישימו בנ"י את לבם לבקש רק על מלכות שמים שיתגדל שזהו הוא את ד' אלהיהם ואת דוד מלכם בחי' המלכות הוא מלכות בית דוד שיתרומם ויתעלה במהרה. וכאשר ישובו בנ"י לבקש רק על זה אזי תהי' הגאולה במהרה ויהי' זה הדור האחרון ממילא. וז"ש תכתב זאת לדור האחרון ועם נברא יהלל י"ה שזהו מורה על העתיד כמ"ש להלן לספר בציון שם ד' בהקבץ עמים יחדיו וממלכות לעבוד את ד' שזהו מורה על העתיד קיבוץ גליות וגאולה שלימה במהרה. וכן הוא מ"ש דור האחרון בניכם אשר יקומו מאחריכם שיהיו במדריגה קטנה בחי' אחורים והנכרי אשר יבא מארץ רחוקה שכולם יבואו לחסות בשם ד' ביום הגאולה כמ"ש בנביאים בכ"מ. ונחזור לענינינו הנה כל התפלות וכל הבקשות והעבודות בנ"י אין להם מבוא לפני הש"י ב"ה כ"א בזאת היא השכינה יבא כל בשר להשתחוות לפני ד' וצריך להתפלל תחלה ע"ז להקימה ואח"כ כל אשר תאמר ינתן לה עבור צרכי בנ"י לעולם הזה מבית המלך. וכן הוא בסדר תפלת י"ח בסדר הברכות ולירושלים עירך ברחמים תשוב וכו'. ואח"כ את צמח דוד וכו' ואח"כ שמע קולנו וכל הבקשות של האדם שם כי ראשונה צריך להתפלל על ד' ועל משיחו ואח"כ על צרכיו. ואם לאו אין דרך תפלה להתקבל למעלה. וז"ש בגמ' אצל אנשי ביתר. ומאחר דהוי צדיקי כולי האי מאי טעמא איענשי ומשני משום דלא איתאבלי על חורבן בהמ"ק ע"ש בגיטין שזהו בחי' חורבן שלמטה ושלמעלה כיל"ח. והנה לכך הוא שקלל דוד המע"ה את שונאיו כי הלא הוא בחי' המלכות כביכול. נמצא כל שונאיו דואג ואחיתופל וזולתם שהיו גדולי הדור ולא רצו לקבל עליהם עומ"ש ועול מלכות בית דוד כמ"ש ובקשו את ד' אלהיהם ואת דוד מלכם. ולכך קללם כ"כ וחרה אפו מאד כי חלילה נרגן מפריד אלוף. ואם היו שמים על לבם היו יודעים כי מלכות ב"ד הוא מלכות שמים והכופר במלכות ב"ד חלילה ככופר במלכות שמים וז"ש וזאת ליהודה ויאמר כו' בחי' זאת הוא השכינה ליהודה. ובזה שמע ד' קול יהודה ידיו רב לו ועזר מצריו תהי' במלכות בית דוד כו'.
והנה זה שאמרו הרגיל בנר חנוכה הווין לו בנים ת"ח. כי כן מבואר להבאים בסוד ד' כי ענין חנוכה הוא לתקן הפגם שבהוד כדי להעלות בחי' המלכות מעלה מעלה לקבל עליו אח"כ הארה העליונה. וזהו הרגיל גימט' י"ה רג"ל הוא חו"ב. להמשיך הארה לבחי' המלכות בסוד שתכלה רגל מן השוק כמבואר בהאר"י ז"ל לכן אמרו כי הרגיל בנר חנוכה שמכוון כוונה הראוי' לתקן המלכות בנר חנוכה בזה הווין לו בנים ת"ח דהנה כן ת"ח מרבין שלום בעולם:
לישב קושי' הס' קדושת לוי על מה שתקנו חכז"ל בחנוכה ופורים לעשות זכרון על הניסים אשר נעשו בהם בחנוכה בהדלקת הנרות ובפורים בקריאת מגלה. ולמה לא תקנו ג"כ לעשות זכרון לנס גדעון וסיסרא וכדומה ע"ש. הנראה לבאר הענין עפ"י מ"ש הכ' לעושה נפלאות גדולות לבדו כי לעולם חסדו. מאי רבותא בזה שעושה לבדו נפלאות וכי הוא צריך לעזר מזולתו. אכן כבר בארנו במ"א במ"ש הכתוב זכור רחמיך ד' וחסדיך כי מעולם המה. אשר לפ"מ שמצינו לפעמים בלשון מלך לובש רחמים. ולפעמים מלך מלא רחמים. הענין הוא כי יש כמה עניני חסדים. כי הרחמים והחסדים עתה הם בחי' לבוש ע"י האתערותא דלתתא כן מתעורר למעלה. כמ"ש והנה עב קטנה עולה ככף איש. ע"ב גימ' חסד והוא ככף איש לפי ערך התעוררת מעשה הצדקה איש כמתנת ידו מתנתו מעוטה כו' וזהו בחי' לבוש אשר איננו מעצמותו של אדם רק בא ממקום אחר כן החסד הזה מתעורר ע"י ההתעוררת שלמטה כמ"ש ונתן לך רחמים ורחמך. אך יש עוד בחי' מלא רחמים הוא מה שהקב"ה מעורר רחמיו וחסדיו הרבים כמו שנקרא רב חסד וזה חסד עליון. וז"ש זכור רחמיך ד' רחמים העליונים. וחסדיך כי מעולם המה. פי' עתה החסדים הם רק מעולם מהתעוררת שלמטה. וא"כ מה נעשה אזובי קיר אם ח"ו לא יהיו ראוים לזה. וז"ש בפ' ואתחנן בפרש"י אעפ"י שיש להם לצדיקים לתלות במעשיהם הטובים אינם מבקשים רק מתנת חנם. כדי שיהי' בבחי' רב חסד כנ"ל ולזה בשעת קריעת ים סוף אמר משה לבני ישראל ה' ילחם לכם ואתם תחרישון פי' שאתם צריכין לחסד עליון לבד ולא מצד תועלת התפלה שלכם. וז"ש לו הש"י מה תצעק אלי דבר אל בנ"י ויסעו. ואי' בזוהר הקדוש בעתיקא תליא מלתא רמז לחסד עליון הנסתר מכל קטרוג כמבואר במ"א. והענין בזה כי אם אמנם בנ"י היו אז בתשובה שלימה וצעקו אל ד' מקירות לבבם כמ"ש ואת זעקתם שמעת על ים סוף והי' מזה אתערותא לתתא. עכ"ז הקב"ה ברב רחמיו הגדיל חסדו עליהם לעשות עמהם נפלאות מבחי' חסד עליון שיהי' גובר על בחי' החסד אשר התעורר למטה. וז"פ לעושה נפלאות גדולות לבדו. מבחי' חסד עליון מבחי' מלא רחמים. כי מצד החסד אשר היו ראוים מחמת מעשיהם הוסיף ד' עליהם בחי' חסד עליון מרחמים רבים למען יהי' כן תמיד אף אם לא יהיו ראוים מצד מעשיהם אל יעזבם. וז"ש לעושה נפלאות גדולות לבדו כי לעולם חסדו כדי שיהי' כן לעולם כנ"ל. וז"ש זכר עשה לנפלאותיו חנון ורחום ד'. פי' לשון זכרות והשפעה תמיד בלי הפסק כנ"ל. [ובזה פרשתי בפ' ולך ד' חסד כי אתה תשלם לאיש כמעשהו. פי' אפי' כשהאדם ראוי להשתלם לפי חסד הראוי לפי מעשיו. הקב"ה מראה גודל רחמיו להוסיף עליו בחי' חסד עליון כדי שיהי' כן לעולם] וזה ועושה חסד לאלפים לאוהבי ולשומרי מצוותי. פי' כי הצדיקים הם מעצמם ראוים לחסד. אבל הקב"ה עושה רב חסד לאלפים דורות אחריהם יותר. והענין בזה כי אם החסד העליון מתעורר בלתי שום אתערותא דלתתא הנה החסד הזה איננו רק לשעתא כי די בזה שעושה עתה עמו חסד אבל אם בנ"י מתעוררים למטה וראוים מצד מעשיהם כמו שהי' בשעת קריעת ים סוף ובשעת הנס דחנוכה שהיו ג"כ צדיקים כמ"ש וטמאים ביד טהורים ורשעים ביד צדיקים וכו' וכן בימי הפורים ידוע מדברי חכז"ל שמרדכי הצדיק החזיר אותם בתשובה שלימה וא"כ באמת היו ראוים לנס הזה. ומה עשה הש"י להראות להם חסדו וטובו הגדול להיות בבחי' עושה נפלאות גדולות לבדו. אך בזה הוסיף תת כח אשר גם בזמן הזה יהי' כן. כמ"ש ותעש לך שם כהיום הזה. וכן מי שעשה ניסים לאבותינו בימים ההם בזמן הזה. כדי שלא יהי' הפסק כמ"ש חסדי ד' כי לא תמנו כו':
נחזור לענינינו לתרץ קושי' הקדושת לוי הנ"ל כי הנה בנס גדעון וכדומה הי' הנס רק בחסד עליון לבד בלי שום אתערותא דלתתא כלל כי לא היו ראוים לאותו הנס לכן לא הי' הנס רק לשעתא לבד. לא כן בנס חנוכה נאמר מסרת גבורים כו' ורשעים ביד צדיקים א"כ היו בנ"י ראוים לאותו הנס. וזה שמסיים ולך עשית שם גדול כו'. הפי' בזה ולך עשית. מה עשה הקב"ה להראות חסדו להיות מוסיף והולך שיהי' כן לעולם וז"ש שם גדול וקדוש בעולמך כמ"ש האר"י ז"ל שבימי חנוכה מתעורר שם נח"ל והוא שם גדול ונורא. ולעמך ישראל עשית תשועה גדולה ופורקן כהיום הזה. כמ"ש ועל הניסים וכו' שעשית לאבותינו בימים ההם בזמן הזה. שיהי' כח בחסד העליון אשר התעורר אז בימים ההם יהי' ג"כ בזמן הזה. לעשות עמנו ניסים גם בזמן הזה אמן:
כשעמדה עליהם כו' להשכיחם כו' כבר בארנו במד"ר והנה אימה חשכה כו' בחי' שכחה כו' כי המחשבה היא העיקר בכל העבדות. כי אף אם האדם לומד ומתפלל אם המחשבה איננה כראוי לשמה כל מעשיו אינם לרצון כלום ונשאר בבחי' חשך. וז"ש בגמ' המאור שבה מחזירו למוטב. ואם האדם רואה שלימודו איננו מחזירו למוטב ע"כ לא הי' לימודו כראוי. והמחשבה נקרא רצון כמ"ש בגלל אבות שעשו רצונך כמבואר במ"א. ועיקר המחשבה היא באה מבחי' נשמה רמז שמ"ן ה' שיורד מלמעלה לה' האחרונה. וז"ש וטמאו כל השמנים הם המחשבות וזה שהביא להם להשכיחם תורתך שהביא בהם החשכות כנ"ל ולהעבירם מעל חוקי רצונך הם ג"כ המחשבות שנקראו רצון. לולי ד' שהי' לנו לעזר ע"י הצי"ע מתתיהו שהי' בדור ההוא וזה שמצאו פך של שמן שהי' מונח בחותמו של כה"ג שהי' נשמר באב"ק מכל מחשבה רעה רק בלתי לד' לבדו ומחמת זה נעשה הנס לכנ"י להאיר מחשבתם וכל רצונם לטובה על כל השנה. ובשנה הראשונה לא הבינו זאת שחשבו אולי מקרה היא אך לשנה האחרת קבעום בהלל והודאה. כי אז הבינו שבאה להם ישועה ע"י הצי"ע. וזה שרמזו בגמ' מצותה עד שתכלה רגל מן השוק רמז לתיקון אב"ק כמבואר במ"א. וז"ש יוסף לאחיו מרגלים אתם. והבן. וזה ג"כ שאמר והנה קמה אלומתי וגם נצבה כו' ותשתחוין לאלומתי. רמז למדתו בחי' צי"ע זה העיקר יסוד הכל וז"ש לבנימין אלהים יחנך בני. לשון חינוך לעבודה כי ע"י מדת היסוד האדם מתחנך לעבודה במחשבה נכונה להיות סלקת לעילא ולולי זאת הוא בבחי' חשך כמ"ש תוהו ובוהו וחשך כו' ורוח אלהים מרחפת על פני המים ודרשו רז"ל זה אורו של משיח ושל כל הצדיקים אשר יקומו שמעוררים האור הגנוז כמ"ש גנזו לצדיקים לע"ל. וז"ש על הניסים כו' שעשית לאבותינו לשון רצון שנטהרו המחשבות ורצונות של בנ"י ע"י הצדיקי דור שהיו בימים ההם שיהי' כן גם בזמן הזה. להמשיך גם עתה דבר זה בכובד הגלות הדומה ללילה כמ"ש שומר מה מלילה לכן עיקר מצות נר חנוכה אינו אלא בלילה כדי להאיר גם עתה בגלות הזה. ובמהרה תחזינה עינינו בישועתו והאר פניך ונוושעה אמן:
א"י להשכיחם תורתך ולהעבירם על חוקי רצונך. דהנה אמרו רז"ל בראשית בשביל ישראל שנקראו ראשית נברא העולם. ישראל עלו במחשבה תחלה. בחי' חכמה נקרא מחשבה וד' בחכמה יסד הארץ. כולם בחכמה עשית. נמצא כי עיקר מקור מחצבתם של בנ"י הוא החכמה העליונה והוא הנקרא רצון כי אך זה רצונו ית"ש בבריאת העולם רק בשביל ישראל ולכן הם קבועים ברצון אשר יצא לפועל הנקרא יש כי חכמה הוא יש מאין וכן בתיבת ישראל תיבת יש מתחלה כי עליהם כוונה החכמה תחלה בבריאת העולם. והנה חכמה נקרא שמן כמ"ש שמן תורק שמך והשמן צף מלמעלה ושם אין מגע נכרי פוסל כלל ואין שליטה לחיצוני' רק מבינה ולמטה הנקרא נו"ן. והנה זה הרמז בזמר של שבת רשימין וסתימין בגו כל עלמין. ר"ל ישראל הם רשימין וסתימין בחכמה סתימאה כמ"ש ובסתום חכמה תודיעני בגו כל עלמין לכך כאשר חלילה החיצונים מתגברים הנה הש"י ברב רחמיו מחדש רצונו הקדום בבריאת העולם לטוב על ישראל כי כן הי' כוונת הבריאה להיטיב לברואיו והם בנ"י שעלו ברצונו ועל הרצון אין שייך שום קטרוג כי כן רצה בלא שום טעם. וזהו שהי' בימי מתתיהו כו' בהתגברות הקטרוג על בנ"י ר"ל אז הש"י חדש רצונו הקדום עליהם לטובה ועלו למקורם החכמה אשר אין שם מגע נכרי פוסל כלל. וזה הרמז שמצאו פך של שמן בחותמו של כה"ג כי שמן הוא חכמה רמוז לנס שעלו ישראל במחשבה בחכמה. וכה"ג רמוז לאב"א עלאה והוא המשיך החסדים מחכמה כמ"ש פיה פתחה בחכמה ותורת חסד על לשונה ר"ל כאשר נפתח מקור החכמה מושפעים החסדים וזהו שמונח בחותמו של כה"ג להיותו שלם בחותם ברי"ק צי"ע להשפיע על ידו. וזה שאמרו רז"ל על הציץ הי' כתוב קדש לד' קודש למטה ולד' למעלה רמז כאשר הוא קדוש למטה צי"ע הוא לד' למעלה. וזה הי' מתתיהו צי"ע ובא הנס על ידו בשמן של חנוכה. וזה הרמז בכתוב. ולשפחתך אין כל בבית כי אם אסוך שמן. רמז עפ"י מ"ש בזוהר הקדוש וכי ימכור איש את בתו לאמה כי היא חלילה בחי' שפחה וזה אין כל בבית ר"ל אין צדיק בדור הנקרא כל לעשות היחוד להשפיע בבי"ת זה מלכות והשכינה. כי אם אסוך שמן הוא נר חנוכה המביאים שפע האורות מלמעלה. וזהו ואת ובניך תחיי בנותר ואמרו רז"ל זהו לע"ל. וזהו ומנותר קנקנים של נר חנוכה אורו של משיח ובזה תחיי בנותר לע"ל בביאת משיח ב"ב. וז"ש כי הם רצו להשכיחם תורתך מאור החכמה העליונה. ולהעבירם מעל חוקי רצונך ר"ל חשבו להעבירם ממקומם חלילה שהם קבועים ברצון העליון הקדום על ישראל לטובה והוא נקרא חוקי רצונך בלי שום טעם. אבל נהפוך הוא כי אתה עמדת להם בעת צרתם. ר"ל עמדת להם בתורה להיותם חיים וקיימים לעולם כי הם חיינו ואורך ימינו. והבן: ולך עשית שם גדול וקדוש בעולמך ולעמך ישראל
ולך עשית תשועה גדולה ופורקן כהיום הזה. הנראה לרמז בזה עפ"י מ"ש בפ' כי תדור נדר לד' אלהיך לא תאחר לשלמו. עפ"י הידוע אם האדם עושה מצוה נברא ממנו מלאך למעלה והוא העומד להיות לאדם לעזר בבחי' מצוה גוררת מצוה. וז"פ כי מלאכיו יצוה לך לשמרך בכל דרכיך הם הם המלאכים הנבראים מן המצות ומעש"ט של האדם. וזהו כי תדור נדר כו' לא תאחר לשלמו. פי' להשלימו בפעולתך הטובה כי כל זמן שלא נגמר קיום הנדר גם המלאך שנברא מן המצוה לא נגמר פעולתו בשלימות. וכבר בארנו במ"ש ושמנו קראת בשמך. כי ע"י ישועות ישראל כביכול מתרומם שמו ית' בכל העולמות כמ"ש ופדה כנאומך יהודה וישראל ונאמר גואלנו ד' צבאות שמו קדוש ישראל. וז"ש יהושע ומה תעשה לשמך הגדול. וא"כ גם כאן ע"י הנס של חנוכה נתרומם כבודו ומברך שמו הגדול. וז"ש ולך עשית שם גדול כו' ולעמך ישראל עשית תשועה גדולה ופורקן כהיום הזה גם עתה יתעורר החסדים ההם. כי כמו שהמלאך הנברא מן המצוה הוא לעזר ולסעד אל האדם להיות מצוה גוררת מצוה. כן מכ"ש שמו הגדול אשר נתגדל ע"י הנסים האלו יעזור לנו תמיד לעשות גם עתה ניסים ונפלאות כדי שיתגדל ויתקדש שמו לעד:
אבינו מלכנו בעבור שמך הגדול כו' ובהודאה על הניסים מסיים להודות ולהלל לשמך הגדול. יבואר עפ"י מ"ש הסה"ק כי נ"ח רומזים לי"ג מדות עד "נוצר "חסד "לאלפים ר"ת נח"ל. גם "להדליק "נר "חנוכה ר"ת נח"ל. וז"ש שמך הגדול כמבואר במ"א:
ואחר כך באו בניך לדביר ביתך כו'. הנ"ל עפ"י מ"ש בפי' הפ' שאמר דוד המע"ה ורב חסד ואמת. לכאורה סתרי אהדדי כי חסד הוא לפנים משורת הדין. ומדת אמת הוא כמשפט איש לפי מעשהו. אך לפי דברי רש"י ז"ל בפ' ואתחנן אעפ"י שיש להם לצדיקים לתלות במעשיהם הטובים אעפ"כ אינם מבקשים רק מתנת חנם. פי' אף כי כל מגמת הצדיקים להיות להם חיים וכל טוב אינו בעבורם רק כדי שיהי' להם מנוחה בעולם הזה לעמוד על משמרתם לעבוד הש"י בשמחה וטוב לבב ויש להם לתלות בזה. עכ"ז גם זה הוא בעיניהם מתנת חנם. כי לולא ד' עזרתה לנו. גם כי האדם רוצה לעבדו צריך עזר מהש"י שיהי' באמת ובכוונה הראוי'. וז"ש דוד המע"ה רב חסד ואמת כי גם לבחי' האמת צריך רב חסד. כי מי לנו גדול מדוד המלך שהי' כל חפצו וכל ישעו רק לעבוד הבורא ב"ה כמ"ש אם אבא באוהל ביתי כו' עד אמצא מקום לד' אעפ"כ הי' צריך לרב חסד שיהי' עבודתו לרצון למעלה. כמ"ש ביוסף אמרת ד' צרפתהו שיהי' אמרותיו מצורף לאמרת ד'. כמ"ש ושמחתים בבית תפלתי כו'. תפלתם לא נאמר אלא תפלתי כמ"ש חכז"ל מנין שהקב"ה מתפלל כו' וז"ש במד"ר בשעת בריאת העולם עשה הקב"ה סוכה והי' מתפלל בו יה"ר שיכבשו רחמי כו'. וז"ש והשב את העבודה לדביר ביתך. לשון דיבור שיהי' מצורף לדיבורו של הש"י כנ"ל. וזהו הרמז ג"כ ואח"כ באו בניך לדביר ביתך. ימינך וזרועך ואור פניך כי רציתם. באור פניך תבהיקם וז"ש להודות ולהלל לשמך הגדול. כמ"ש חסדך גדול עלי כנ"ל רב חסד ואמת. והבן:
וקבעו שמונת ימי חנוכה אלו להודות ולהלל לשמך הגדול. וגם בגמ' מצינו בלשון הזה קבעום בהלל והודאה. יבואר עפ"י מ"ש בפסוק כל הגוים אשר עשית יבואו וישתחוו לפניך כי גדול אתה ועושה נפלאות וכו' ואנחנו עמך וצאן מרעיתך נודה לך לעולם כו'. פי' האמנם כי גם כל באי עולם נותנים הודאה ושבח להש"י בעת אשר הם רואים את הנפלאות אשר נעשה עמהם. אך אנחנו צריכין להודות תמיד הן בטובו והן ח"ו בעקו הלא אנו יודעים כי הכל לטובה וסוף דבר נזכה לראות כי הכל לטובה וכאשר נזכה במהרה להוושע בגאולה שלימה נדע כי כל מה שעבר עלינו בימי הגלות הכל הי' לטובה כמ"ש בפי' הפ' והי' עקב תשמעון את המשפטים האלה. פי' כי בעקבות דמשיחא כאשר תחזינה עינינו בביאת הגאולה אזי נדע ונבין כי כל המשפטים והיסורים אשר עברו עלינו הכל הי' לטובה. ולזה בהלל הגדול שאנו מספרים כל הטובות והחסדים אשר נעשו עמנו לעושה נפלאות כו' לגוזר ים סוף כו' נותן לחם כו' ולבסוף מסיים הודו לאל השמים כל"ח. פי' עיקר השבח והודי' לאל השמים. ע"ז אנו צריכין להודות כל"ח. אף כי לפעמים הוא מתנהג עמנו במדה"ד להעניש אותנו ח"ו הן בחסרון בגוף או בממון ח"ו בחסרון הפרנסה עכ"ז צריך להודות תמיד וז"ש ואנחנו עמך כו' נודה לך לעולם כי לעולם חסדו. כי תמיד רק חסד הוא. וז"ש יהללוך ד' על כל מעשיך וחסידך צדיקים עושי רצונך. פי' על כל מעשיך מה שעובר עלינו אנו מהללים אותך. וחסידיך צדיקים עושי רצונך. שכל עיקר כוונתם רק לעשות רצונך ובזה הם עושים הרצון להשי"ת להטיב עמנו. וכל עמך בית ישראל ברנה יודו ויברכו את שמך מלכנו תמיד. כי לך טוב להודות. זהו הדבר בעצמו לטובה יחשב שאנו זוכים להלל אותו לשמו הגדול. וז"ש וקבעו שמונת ימי חנוכה. להיות כן בקביעות תמיד. הגם כי עתה הנה כובד הגלות מר מאד. עכ"ז כאשר יבא עת לחננה נדע כי הכל הי' לטובה:

פורים

שושנת יעקב צהלה ושמחה בראותם יחד תכלת מרדכי. יש להתבונן בדבר זה מה שמפאר את מרדכי בענין המלבוש של תכלת. ובמגילה כתיב ג"כ ומרדכי יצא בלבוש מלכות תכלת כו' מה משמיענו הכתוב בסיפור הזה. אך הנה אי' בגמ' תכלת דומה לרקיע ורקיע דומה לכסא כבוד וכו' והוא רמוז ליראה עלאה כמבואר בפ' ציצית הכנף פתיל תכלת וכו' וראיתם אותו וכו' כי ענין תכלת מורה על היראה. והנה כל עיקר כוונת הצדיקים בעולם הזה הוא להגדיל שמו של הקב"ה בעולם השפל הזה ויכירו וידעו כל הגוים כי לד' הארץ ומלואה כי מכח קדושתם ופרישתם ועבודתם להש"י הם ממשיכים בחי' האלקות בעולם הזה להעיר כל יושבי תבל לקבל עליהם עול מלכות שמים. והאחד הי' אברהם שאמרו חכז"ל אברהם מגייר אנשים כו' ולא שהי' מפתה אותם בדברים להתגייר רק ע"י כח העבדות שלו המשיך האלקות על עולם הזה להפנות אליו כל רשעי ארץ והביא היראה בלבבם לקבל עליהם עומ"ש. וז"ש אלהי השמים ואלהי הארץ. ופרש"י אמר לו עכשיו הוא אלהי השמים ואלהי הארץ שהרגלתיו בפי הבריות כו'. לכן לעתיד כשיתגלה מהרה כבוד מלכותו עלינו יבואו כל בשר להשתחוות לפני ד'. כמ"ש ונהרו אליו כל הגוים כו'. וזה שהי' ג"כ כח של מרדכי ואסתר הפליא עצה והגדיל תושי' וקדושה בקרב הארץ להמשיך האלקות ויראת שמים ונעשה ניסים על ידם. וז"ש כל מקום אשר דבר המלך ודתו מגיע שמחה וששון ליהודים כו'. דבר המלך מלכי המלכים הקב"ה ודתו הוא הדת של תורה מגיע לעורר קירות לבבם. ששון ושמחה ליהודים. כמ"ש עבדו את ד' בשמחה וגילו ברעדה. ורבים מעמי הארץ מתיהדים כי נפל פחד היהודים עליהם. ע"י המשכות האלקות והיראה ופחד של היהודים. נפל ג"כ הפחד על העכו"ם לכן מתיהדים וז"ש כי נפל פחד מרדכי עליהם. ר"ל פחד של מרדכי ויראת שמים שהי' על פניו נפל ג"כ עליהם כי כן הוא מיראת שמים של הצדיק נשפע ג"כ היראה על כל העולם. וקבלת פנים של הצדיק הוא הגורם ליראת שמים. כדאי' בזוהר הקדוש יראה כל זכורך אל פני האדון כו' פני האדון זה ר"ש בן יוחאי כי בראותו פני הצדיק ממשיך עליו יראת שמים. כמ"ש במשה רבינו עליו השלום וייראו מגשת אליו. שנמשך עליהם יראת שמים ע"י שהיו נגשים אליו לראות פניו. וזה הרמז בפ' יראה ורעד יבא בי. מרדכ"י גימ' רע"ד. וממנו נמשך פחד ורעד על כל העמים. ושמעו הולך בכל המדינות רמז להיחוד שעשה בק"ש בקבלת עומ"ש הי' כוחו הולך בכל המדינות. וזהו הענין אשר התחלנו. שושנת יעקב צהלה ושמחה בראותם יחד תכלת מרדכי כמ"ש ומרדכי יצא בלבוש מלכות תכלת כנ"ל לרמז על לבוש יראת שמים תכלת דומה לכסא כבוד. וזה בראותם יחד. כי זהו עיקר היחוד. והבן:
א"י שושנת יעקב צהלה ושמחה בראותם יחד תכלת מרדכי. הנ"ל להבין סמיכת הדברים האלה. עפ"י מה שמצינו בפ' ויגש כתיב כל יוצאי ירך יעקב שבעים נפש. ובפ' שמות כתיב ג"כ בלשון הזה יוצאי ירך יעקב. אשר לא מצינו בכל התנ"ך כלשון זה. הרמז בזה לפמ"ש רז"ל במעלות יעקב אבינו ע"ה כתיב מפורש ראובן בכורי אתה כוחי וראשית אוני ודרשו רז"ל שלא ראה קרי מימיו ולזה כתיב יוצאי ירך יעקב שלא יצא ממנו ח"ו לבטלה רק כדי להעמיד שבעים נפש. אבל ביוסף הצדיק כתיב בני יוסף. כידוע מספרים בענין עשרה הרוגי מלכות. והבן. וכבר בארנו בענין עמלק הרשע שהי' חותך מילות בנ"י פי' שהי' כורת וחותך החותם ברי"ק להביא מחשבתם בהרהורים רעים ר"ל להכשילם באב"ק כמ"ש כי יד על כס י"ה אין השם שלם ולא הכסא שלם. כי במיל"ה ופריע"ה יש אותיות י"ה. וכאשר טמא אותם נסתלק מהם שם י"ה. לכן מלחמה לד' בעמלק מדור דור. וזה הרמז כאן שושנת יעקב השכינה הקדושה נקראת שושן. וע"י יעקב אבינו שתיקן פגם אדה"ר מאותן ק"ל שנה צהל"ה עולה בגימ' ק"ל. בראותם יחד תכלת מרדכי. כי גם מרדכי הי' באותו בחי' בשמירה מעולה כמו יעקב אבינו ע"ה. ולזה הנס נעשה על ידו לעמוד נגד קליפת המן. וז"ש אם מזרע היהודים מרדכי פי' שכל זרעו הי' בין היהודים ולא נתפזר ממנו חוצה לחיצונים. כמ"ש וקרב פזורינו מבין הגוים. וזה שמסיים המגילה ודובר שלום לכל זרעו. ודובר לשון הנהגה. שהי' מנהיג מדת השלום שנקרא יסוד ברית שלום לכל זרעו. שכולו הי' בקדושה וטהרה בבחי' יעקב אבינו יוצאי ירך יעקב. וזה סמיכת הענינים שושנת יעקב צהל"ה ושמחה בראותם יחד תכלת מרדכי:
תשועתם היית לנצח ותקוותם בכל דור ודור. הנ"ל עפ"י מ"ש בפ' יתרו כי יהי' להם דבר בא אלי והודעתי את חוקי האלהים ואת תורותיו. כי ענין הוויכוח שהי' ליתרו עם משה מדוע אתה יושב לבדך וכל העם נצב עליך מן הבקר עד הערב. היינו שיתרו הי' מתפלא על משה רבינו איך הוא לוקח פנאי לזה להיות משתדל בצרכי בני אדם הבאים לפניו מפני כי יתרו הי' יודע ממעלת משה רבינו עליו השלום עם השכינה פא"פ ולהיות בשמים מ' יום וכו' לכן הי' מתמיה עד"ז איך אתה יושב לבדך וכל העם נצב עליך וכו' הלא טוב לך לדבר עם השכינה ואיך תבטל ממדריגתך ולמה לך טורח הזה בצרכי בנ"א הבאים לפניך. ולזה השיב לו משה רבינו ע"ה כי יהי' להם דבר בא אלי. ר"ל אם יש לו לאדם איזה עסק בעניני עולם הזה בא לפני כי ההכרח הביאו לזה. אך אנכי רוח אחרת עמדי כי אני המסבב ע"י דיבורי עמהם להורות להם דרכי השם. וז"ש והודעתי את חוקי אלהים ואת תורותיו זהו עיקר כוונתי בזה. וכענין הזה שמענו מאת הרב הקדוש הבעש"ט זלה"ה עם תלמידו הרב הקדוש מו"ה דוב בער ממעזריטש זלה"ה זי"ע. אשר לא הי' רצונו להיות כפוף אליו לבא אצלו רק ע"י סיבה חסרון הבריאות ר"ל שהי' חולה מאד ובא אל הבעש"ט לבקש ממנו עזר תרופה וכן עשה הבעש"ט להצמיח לו רפואה ע"י תחנות ובקשות לאלהים ועפ"י מופת ועי"ז נתגלגל הדבר למסור לו כל מעיינות החכמה וזכה להיות מנהיג הדור ועודנו מתנוצץ אור קדושתם מתלמידיהם הבאים אחריהם בכל דור ודור מפיהם אנו חיים עד ביאת הגואל ב"ב והבעש"ט הי' מוכרח לזה להראות לו עפ"י מופת למען השיגו תחת כנפיו. וזה הוא הענין לרמז בזה הפי'. תשועתם היית לנצח. היינו מה שהצדיקים מצמיחים ישועות בקרב הארץ בעניני עולם הזה הוא להראות האות ומופת למען יתקרבו בנ"א אליהם ולהרבות תלמידים להפיץ אור תורתם וקדושתם אליהם. ודבר זה הוא לנצח. ותקוותם בכל דור ודור כנ"ל וזה דאי' במד"ר פ' מצורע פ' ט"ז. מכריז ר' אלכסנדרי מאן דבעי סמא דחיי כו' הוציא להם ספר תהלים וכו' הפי' בזה כי בעניני העולם הזה בצרכי בנ"א לרפואה וכיוצא בזה. הנה הכל נאספו לבקש צרכיהם ובאו אליו. ועי"ז הי' יכול להורות להם דרכי השם כמ"ש בס' תהלים נצור לשונך מרע וכו' סור מרע ועשה טוב כו':
עי"ל בד"א. תשועתם היית לנצח. עפ"י הידוע לי"ח כי מדת הנבואה היא בבחי' נצח. ולזה מצינו אצל שמואל הנביא כתיב וגם נצח ישראל לא ישקר. רמז לענין שמירת הברית ולא ישקר ח"ו הוא בבחי' נצח וד"ל. ולזה כתי' במרדכי איש יהודי הי' כו' בן יאיר בן שמעי בן קיש איש ימיני. פי' שהי' הולך תמיד בבחי' ימין ולא נטה מני אשוריו לצד שמאל לסט"א בשום פעם. וז"פ תשועתם היית לנצח. לבא למדת נצח. לכן ותקוותם בכל דור ודור כמ"ש וגם נצח ישראל לא ישקר ולא ינחם. וזה ג"כ נעימות בימינך נצח. אלו הם הצדיקים ההולכים תמיד בימין ולא נטו לשמאל הם המתקנים למדת נצח. והבן:
(פ' כי תשא) ושמרו בני ישראל את השבת לדורותם כו'. בזוהר הקדוש פ' תרומה דף קל"ו ע"ב ר' המנונא סבא כד הוה סליק מנהרא כו' ובכל מעלי שבתא יתיב בר נש בעולם הנשמות. הנה ידוע עיקר עבודת הצדיקים בעולם הזה בתורה ומצות חוץ מה שהם עושים יחודים נפלאים בעולמות העליונים ומורידים השפעות טובות לעולם הזה. אף גם זאת פעולתם להמשיך נשמות חדשות לעולם. כמ"ש אומרים למעבד נשמתין ורוחין חדתין. ומני אז והלאה משעת בריאת העולם הי' רצונו ית"ש שיהי' צדיק הדור יסוד עולם והוא יהי' צנור ההשפעות כמ"ש חנון ורחום וצדיק. וכ"נ צדיק בכל הדורות. וזה צריך כל איש היודע אמרי בינה לכוון בשעת הקידוש בליל שבת בברכת בורא פרי הגפן להוריד נשמות חדשות כי הנשמות בנ"י נקראים פרי הגפן עיין בזוהר הקדוש פ' ויחי דף רל"ח. ושורש נשמות בנ"י הוא מעולם הבינה כמ"ש נשמת שדי תבינם. והבן. והנשמות שבאים בעולם הזה בליל ש"ק הם גבוהים מאד למעלה מעולם הבינה. וזה הרמז בגמ' זכרהו על היין לשון זכרות והשפעה יהי' על היין למעלה מעולם הבינה הוא עולם החכמה כידוע לי"ח כי שמן רומז לעולם החכמ"ה אשר שם אין בו שום מגע נכרי. והיין רומז לעולם הבינה. לכן בזמן הבהמ"ק על מכונו הי' בכל עבודות הקרבנות שמן למנחות ויין לנסך. ובשעת הקידוש הוא עת לחננה להוריד נשמות קדושות בליל שבת מעולם החכמה אשר אין בו מגע נכרי כלל. וזה הרמז בפ' וירא אצל בנות לוט שאמרו לכה נשקה את אבינו יין כו' ונחי' מאבינו זרע פי' ע"י היין בליל ש"ק יורדים נשמות קדושות לזרע ישראל. ובזה הכל מכח אברהם אבינו ע"ה הוא המסייע לכל הבא לטהר כמ"ש דורשי ד' זרע אברהם אוהבו כי הוא הי' הראשון להוריד נשמות קדושות לעולם ובבחי' זריעה לכל הדורות הבאים אחריו. ובזה יש לפרש דברי המד"ר באותו פרשה. אין לך כל שבת ושבת שאין קורין בה מפרשתו של לוט. ורבים תמהו על המדרש כי אין לו הבנה לפי פשוטו. ולפי הנ"ל יש לרמז בדבריו על הקידוש של יין בליל ש"ק הרמוז בדברינו הנ"ל בפ' נשקה את אבינו יין כו' ונחי' מאבינו זרע כנ"ל. וזה הפי' בפ' שהתחלנו. ושמרו בנ"י את השבת לעשות את השבת לדורותם. פי' הצדיקים השומרים וממתינים על זיווגם ויחודם על קדושת השבת להוריד נשמות קדושות. לדורותם. דו"ר ת"ם ברית עולם. כי הנשמות היורדים בליל ש"ק הם היקרים ומובחרים להיות צדיקים כנודע. ועפ"י הדברים האלה יש לרמז במגלת אסתר בפ' ביום השביעי כטוב לב המלך ביין. ודרשו רז"ל בגמ' ביום שבת הי' לכאו' קשה מאי קמל"ן בזה. אולם עפ"י הנ"ל בא להורות לנו גודל הניסים אשר נעשו לאבותינו בימים ההם. כי את זה לעו"ז הנה הסט"א עומד תמיד נגד צד הקדושה. והמשתה אשר עשה הרשע הזה הי' מעומק הקליפה נגד הקדושה כמבואר במד"ר שהי' מטעימם מעין עוה"ב. וכל כוונתו במשתה היין הי' להוריד נשמות מסט"א כקוף בפני אדם. לכן ג"כ צוה להביא את ושתי בכתר מלכות ולעשות הטוב בעיניו להגביר צד הסט"א. ולולי ד' עזרתה לנו כמעט שכנה דומה נפשנו ואבדה תקוותינו. אך ד' הפיר מחשבות ערומים ולא באה למען לא תגמר עצתו ומאשר שהי' המשתה יין הזאת בליל ש"ק ואז הנה כל הדינין מתעברין מינה ואיהי אשתארת ביחודא דנהירו קדישא ואז ניתן הכח ביד הצדיקים להוריד נשמות קדושות. ואף כי הסט"א רוצה להתגבר לעומת צד הקדושה. יתפרדו כל פועלי און. כמ"ש בכתבי האר"י ז"ל. שנשמות הצדיקים עולים למעלה ונשמות אחרים יורדים למטה וגם הסט"א רוצים ג"כ לעלות למעלה ורוצים ג"כ להיות להם יחוד וזיווג אבל אין יכולת להם אדרבא יתפרדו כל פועלי און לכן בעת ההוא שהיו מרדכי ואסתר באותו הדור בחי' צי"ע להמשיך נשמות קדושות כמ"ש עם מרדכי. וגם באסתר כתי' לבקש מלפניו על עמה. לרמז כי ביחוד הפנימי הוא להוריד נשמות חדשות מצד הקדושה. לכן הי' ביכולתם לעמוד בפרץ לבל יניחו מקום להגביר צד הסט"א. וזה הרמז בפ' ויאמר המלך לאסתר במשתה היין מה שאלתך רמז לדברים האלה מה רצונך ושאלתך למשוך ע"י משתה היין. והשיבה כזאת. נפשי בשאלתי ועמי בבקשתי. פי' זאת מגמת חפצי ושאלתי למשוך נשמות קדושות להרבות בנ"י. וז"פ צדיק כתמר יפרח כו' שתולים בבית ד' בחצרות אלהינו יפריחו. פי' האמנם כי הצי"ע עיקר גדולתו ומעלתו הוא בבית ד' הוא בעוה"ב בג"ע כי שם לו בית נאמן. אך גם בחצרות אלהינו הוא העולם הזה דומה לפרוזדור נגד עוה"ב שהוא הטרקלין. וגם בעולם הזה יש להם כח להפריח ולהוליד נשמות חדשות. וז"ש במגלה אם מזרע היהודים מרדכי כו' ולכאורה קשה האם לא ידעו שמרדכי הוא יהודי. אך הרמז אם הוא בבחי' זו להיות משפיע זרע יהודים להמשיך נשמות קדושות לבנ"י. ולכך אצל אסתר הרומז לשכינה הקדושה כתיב וישם כתר מלכות בראשה וכו'. כי לה יאתה הכתר מלכות כידוע לי"ח כי בליל שבת השכינה נקראת כלה כמ"ש לכה דודי לקראת כלה ומשם מתחיל העלי' לספירת מלכות עד תפלת מוסף בחי' כת"ר ולזה אומרים בקדושת מוסף ממקומו הו"א יפן ברחמים והבן. וז"פ וילך ד' כאשר כלה לדבר אל אברהם ואברהם שב למקומו. כל"ה רומז לספירת מלכות שנקראת כל"ה. ואברהם שב למקומו שעלה במדריגה גבוה בחי' כת"ר עולם הנסתר כיל"ח. אך לגודל מעלה הזאת צריך הצי"ע להיות מדריגתו גדולה מאד להיות תמיד במעלה הזאת להיות שב למקומו כנ"ל. אך עכ"פ ביום ש"ק צריך כל אדם להיות זהיר מאד בקדושת השבת כי הוא גדול מאד במעלה זו בעולם הכתר. וזה הרמז בפ' אל יצא איש ממקומו ביום השביעי להיות ביום השבת דבוק מאד בקדושה כיתד שלא תמוט בעולם הכתר שנקרא מקומ"ו הו"א יפן ברחמים כנ"ל:
ובזה יש לרמז בפ' ותמאן המלכה ושתי לבא בדבר המלך אשר ביד הסריסים. ותמא"ן ג' אותיות הראשונות הם אותיות מו"ת. וכתיב המות יפריד והסט"א הוא בחי' מיתה לכן הי' הפירוד בסט"א לבל יכלו לגשת אל הקודש. כי הוא ביד הסריסים. רמז על הצדיקים כמ"ש הסריסים אשר ישמרו את שבתותי. כי אז היחוד הוא ע"י הצי"ע וממילא נתפרדו כל פועלי און. לכן בכל המגלה כתיב לשון סריסים ותבאנה נערות אסתר וסריסי'. לרמז על הנ"ל שהיחוד הי' ע"י הצדיקי' שנקראו סריסים למשוך נשמות קדושות כנ"ל:
אי' במס' מגלה דף ו' ע"ב אמר ר' טבי טעמא דרשב"ג דסבר אף קורין אותה באדר השני מסמך גאולה לגאולה עדיף. ופרש"י פורים לפסח. הנ"ל לבאר עפ"י דברי קדשו של האר"י ז"ל וז"ל. ובא לציון "גואל "ולשבי "פשע "ביעקב "נאום "יי "ואני כו' ר"ת גו"ף בני"ו כי אדם המוציא ז"ל מוסר בניו ביד החיצונים ח"ו וכאשר יחזור בתשובה יחזיר אותם הבנים תוך אותו האוצר הנקרא גוף וזה ולשבי פשע ביעקב כי שב מפשע ההוא בתשובה כי זה מעכב המשיח וכשיחזרו בתשובה ויחזרו למקומם אז ובא לציון גואל כי אין בן דוד בא עד שיכלו כל הנשמות שבגוף. וכבר בארנו בפני' כי גאולת מצרים הי' ג"כ ע"י קיבוץ נדחים מפגם של אדה"ר באותן ק"ל שנים אשר עי"ז ירדו אבותינו למצרים להוציא משם הני"ק אשר נתפזרו. וז"ש יעקב אבינו לפרעה ימי שני מגורי ק"ל שנה מעט ורעים כו'. וגם עתה בנס הזה של פורים שהי' ע"י המן הרשע מזרע עמלק אשר כל כוחו להביא את בנ"י למחשבות רעות ר"ל כדי לטמא אותם באב"ק. וז"ש אשר שלח ידו ביהודים. אשר חשב על היהודים לאבדם. ע"י המחשבות רעות כנ"ל. לכן הי' בזה עצת אסתר המלכה לך כנוס את כל היהודים הנמצאים בשושן הם הני"ק שנתפזרו על ידם כי הם היו בראשונה בפגם הזה ע"י המשתה כמ"ש חכז"ל. לכן כאשר עשה מרדכי הצדיק אשר זמם להחזירם בתשובה שלימה כתיב ויעבר מרדכי בחי' עיבור נשמות להוציא הני"ק אשר נתפזרו להכניסם בגבול הקדושה בבחי' עיבור נשמות ועי"ז נצמח להם הישועה כמ"ש נקהלו ועמוד על נפשם. אשר ישלטו היהודים המה בשונאיהם. הני"ק אשר נפלו בעומק ע"י המחשבות רעות הם השונאים שלהם. וכל זה נעשה ע"י מרדכי הצדיק אשר הי' משומרי ברי"ק וז"ש ומרדכי לא יכרע כו' הי' בכוחו לעמוד נגד קליפת המן כנ"ל. לכן בכל שנה ושנה מתעורר בימי פורים כוחו של מרדכי להופיע על בנ"י מאור הגנוז לצדיקים מעולם החכמה להעלות הני"ק אשר נתפזרו כמ"ש ליהודים היתה אורה ושמחה וששון ויקר. נהפוך אותיות קרי לאותיות יקר. כמ"ש ברמז. שהוא נוטה שמים ויוסד ארץ ומושב יקרו בשמים ממעל וכו' פי' ע"י הצי"ע הנה בכוחו להפוך ליק"ר כנ"ל [יקרו]. יקר ו' שהם עושים היחוד בו"ה וזה שמסיים ולכבוד שמך יק"ר יתנו וכו' ויקבלו כולם את עול מלכותך עליהם כי דבר זה מביא את האדם לקבלת עומ"ש. וז"ש בשמ"ע משען ומבטח לצדיקים. ואח"כ ולירושלים עירך ברחמים תשוב. כי הנה ע"י הצדיקים המתקנים הפגם הנ"ל יהי' הגאולה העתידה ב"ב. וז"ש בישעי' נ"ה. כה אמר ד' לסריסים אשר ישמרו את שבתותי וכו' ומחזיקים בבריתי. פי' ע"י שמירתם אב"ק בחי' היסוד שנקרא ג"כ שבת כמ"ש כל שומר שבת מחללו ומחזיקים בבריתי והביאותים אל הר קדשי כו' ומסיים עוד אקבץ עליו לנקבציו. כי הם אשר יביאו הגאולה ב"ב לקבץ נדחי ישראל כנ"ל. לכן כל איש נבוב ילבב. בעודו בחיים חיותו יעיין על דרכיו לתקן הפגם הזה וללמוד בס' ראשית חכמה שער הקדושה פרק י"ז. וכאשר יתוקן הפגם הזה במהרה נזכה לגאולה שלימה כמ"ש בונה ירושלים ד' נדחי ישראל יכנס. וזה הענין שתיקן מרדכי מתנות לאביונים אחר הנס. כמ"ש ברמז הפ' פזר נתן לאביונים. אם ח"ו נתפזר ממנו לחיצונים. התיקון לזה הוא נתינת הצדקה לאביונים. ונחזור לביאור הגמ' הנ"ל מסמך גאולה לגאולה עדיף. פי' לפי דברינו הנ"ל אשר ימי הפורים המה מסוגלים לקבץ הנדחים לעורר כח של מרדכי הצדיק אור החכמה. אזי הוא ממילא הכנה על הגאולה העתידה בליל שמורים הבע"ל. ונזכה לגאולה שלימה ב"ב אמן:
(בפ' בשלח) והיה כאשר ירים משה ידו וגבר ישראל וכו'. י"ל בדרך רמז. ונקדים לפרש הפסוק בפ' כי תצא כי ינצו אנשים יחדיו איש ואחיו וקרבה אשת האחד וכו' ושלחה ידה והחזיקה במבושיו וקצותה את כפה לא תחום עיניך. דהנה אי' בס' הזוהר הקדוש דף קצ"ה ע"א על פסוק פקדתי את אשר עשה עמלק וכו' מה טעמא בכל המלחמות והרעות שעשו העכו"ם לישראל לא צוה הקב"ה לזכור אלא זכירת עמלק אלא ודאי קרבא דעמלק הוה בכל סטרין לעילא ולתתא דהא בהאי זמנא אתתקף חוי' בישא לעילא ואתתקף לתתא וכו' אף ה"נ עמלק וכו' וכמין הוה לתתא לסאבא לישראל מנלן דכתי' אשר קרך בדרך וכתיב התם כי יהי' בך כו' מקרה לילה וכו' ואלמלא משה ויהושע לא יכולו ישראל לי' ובג"ד נטיר קב"ה שנאה דעמלק לדור דור מ"ט בגין דחשיב לאעקרה אות קיימא מאתרי' ע"כ. ובס' מקדש מלך ורמ"ז פירשו שעמלק הוא כנגד דעת דקליפה ע"ש. והנה מן הדעת נמשך הזרע שבאדם וע"כ נקרא בתורה הזיווג ידיעה וידע האדם וזה הוא המחשבה. וקליפת עמלק יש לו שליטה כנגד הדעת דקדושה זה לעומת זה ומכניס מחשבות של זמה בהדעת של בנ"א ומזה באים לידי קרי ח"ו ולזה אמר אשר קרך בדרך לשון קרי. וז"פ ויזנב בך. ופרש"י והמד"ר שהי' חותך מילות בנ"י וזורקן כלפי מעלה. דהנה עיקר מצות מילה הוא להסיר הקליפה והערלה מן האבר הזה הקדוש להיות זה האבר נשמר מהוצאות ז"ל כמבואר בסה"ק. וז"פ על בריתך שחתמת בבשרנו ובכמה מקומות מצינו שמצות מילה נקרא חותם וכן אנו אומרים במצות מילה בברכה וצאצאיו חתם באות ברית קודש היינו כמו שחותמין כלי מלא יין לבל יצא חוצה ולבל יגעו בו זרים כמו כן מצות מילה חתם הקב"ה האבר הזה שיהי' מצות מילה שמורה לאבר הזה לבל יצא ממנו לעולם שום קרי או ביאה פסולה ח"ו. ולזה אנו מתפללים באותה הברכה על התינוק הנימול ע"כ בשכר זאת כו' צוה להציל ידידות שארינו משחת למען בריתו אשר שם בבשרנו. פי' משחת הוא ג"כ רומז להוצאת ז"ל כמ"ש אצל ער ואונן ושחת ארצה. ומתפללים אנו על הילד הזה שיהי' ניצול מזה ע"י מצות מילה. והנה כאשר בא עמלק והכניס זימה במחשבתם ובאו לידי קרי בזה חתך מילות בנ"י והיו כאלו לא היו נמולים ונטל מהם החותם מאות ברית קודש ובזה טמא את האבר הזה והכניס האבר הזה תוך הקליפות והשליט הקליפות על האבר הזה וא"כ ממילא לא שלט בהם הקדושה על האבר והוה כאלו נטל ממקומו וגדול המחטיאו יותר מההורגו ולזה אמר שחתך המילות [דלפי פשוטו קשה הטמאים הללו אם היו להם שליטה על בנ"י היו להם להמית אותם ומה בא להם שחתכו המילות] ולזה מצינו במרדכי ואסתר ששאלה מה זה ועל מה זה. ויגד לו מרדכי את אשר קרהו ואי' במדרש בן בנו של אשר קרך בדרך. ומה הי' חסר באמרו בן בנו של עמלק ומה בא לרמז אשר קרהו ולפי הנ"ל ניחא. ששליטת זרע עמלק הוא כנגד קליפת קרי ר"ל וא"כ הבין מרדכי שעתה נתעורר חטא זה של הוצאות ז"ל שהוא פגם בדעת דקדושה לכן גבר עמלק זה המן. ומחטא זה מעוטי דמעוטי שהם נשמרים שחטא הזה הוא במחשבה. דבחוץ היו ישראל עוסקים בתורה ומצות. ולזה שאלה מה זה ועל מה זה כמבואר במדרשים. ולזה השיב מרדכי את אשר קרהו דזהו במחשבה ואינו נראה מבחוץ רק הטומאה זו ככלי חרס שטומאתו מתוכו. ולזה כוונה אסתר ואמרה לפני המלך היינו מלכו של עולם יכתב להשיב את הספרים מחשבת המן ואת מחשבתו אשר חשב על היהודים לאבדם [שהוצאת ז"ל הוא פזור הנשמות בתוך הקליפות ר"ל הוא כמו אבידה שישנו בעולם רק שהבעלים אינם יודעים היכן הוא וזה כוונת הפסוק הצדיק אבד כו' צדיק אובד בצדקו וכו' היינו שמדת היסוד נקרא צדיק אובד עבור שיצאו ממנו ז"ל וזה גורם גלות לישראל בין העכו"ם כמבואר בספרים ולזה אנו ואומרים וקרב פזורינו מבין העמים. וזה כוונת הכתוב לאבד את כל היהודים וק"ל:] דהיינו המחשבות רעות אשר הכניס עמלק בראשי בנ"י לאבדם. וזה הי' כוונת המן מה שנכתב במגלה ויספר המן לזרש אשתו את כל אשר קרהו ודקדקו המפרשים מה כוונת הסיפור הזה ולא הי' מתבייש לספר לפני חכמיו ואוהביו את רוע מזלו ואם היו יודעים קודם הספור ק"ו שקשה מה שסיפר להם ועוד מסתמא היו יודעים פרסום כזה שהי' בשושן ובפרט בני ביתו. ולפי מ"ש ניחא דבאמת היו יודעים רק שהי' עוד בטוח בדעתו שיתלה את מרדכי ולאבד את כל היהודים מחמת החטא של קרי ר"ל ולזה הרמז אשר קרהו דהיינו שהכניס הקליפות במחשבת ישראל וכבר באו לידו והי' נגמר בדעתו שגם מרדכי נתפס ח"ו במחשבת המן ועמלק. ויספר להם המן את כל אשר קרהו. א"ת כ"ל הוא היסו"ד ואת הוא אות שהוא ג"כ יסו"ד. קרהו קאי אמרדכי. ולזה השיבו לו חכמיו וזרש אשתו. אם מזרע היהודים מרדכי. והערו ג"כ המפורשים וכי לא ידעו שמרדכי הוא מזרע היהודים. ולהנ"ל כך הי' כוונתם. דוודאי יש בהם צדיקים אשר הם נשמרים שאינם רואים קרי לעולם כמו יעקב אבינו וכמ"ש חכז"ל על אלישע הנביא כי איש אלקים קדוש הוא כמו שדרשו רז"ל ולזה אמרו אם מזרע היהודים מרדכי דבתיבת היהודים יש שם הוי' ב"ה. והנה בעמלק נאמר כי יד על כס י"ה אין השם שלם ולא הכסא שלם כמ"ש רש"י ז"ל. וזהו בכלל ישראל שאין השם שלם. וכן הוא בפרט בבנ"י איש ואיש בפרטות אם האדם חוטא במחשבה ובא ח"ו לידי קרי ר"ל אין השם שלם עליו ויש לעכו"ם שליטה עליו ח"ו. אבל אותם הצדיקים שנשמרים מחטא הזה אזי שורה עליהם שם הוי' ואין שליטה לחיצונים עליה' כמ"ש בספרי' בפ' "מי" "יעלה" "לנו" "השמימה" ר"ת מילה וס"ת הוי"ה. וזה כוונת הכתוב וראו כל עמי הארץ כי שם ד' נקרא עליך ויראו ממך. היינו הצדיקים שנשמרים מחטא זה אזי השם שורה עליהם. ולזה אמרו אם מזרע היהודים מרדכי. דהיינו מאותם ששם הוי' שורה עליהם ולא ראו קרי מימיהם לא תוכל להם כו'. [וז"ש בתורה כי יד על כס י"ה מלחמה לד' בעמלק מדור דור כי הברי"ק הוא בחי' כסא לשם הוי' כנ"ל וכאשר עשה עמלק אשר זמם להסיר מהם שמירת הברית אזי נסתלק שם י"ה למעלה והרי הוא כמוחק את השם ע"ד שאמרו בגמ' הרי שהי' השם חקוק על בשרו כו' לרמז על הנ"ל כי הצי"ע הוא כמו שהי' השם חקוק על בשרו כמבואר במ"א. ולזה העונש של עמלק מחה תמחה כו' מדה כנגד מדה ובזה יבואר הפ' שהתחלנו כי ינצו אנשים כו'. וכן מבואר בפסיקתא דר' כהנא בפ' זכור. ומנין אתה למד שחתך מהם המילות ממה שכתוב למעלה מן הענין ושלחה ידה והחזיקה במבושיו ומה כתיב אח"כ זכור את אשר עשה לך עמלק ע"ש. וז"ש אשר שלח ידו ביהודים. כי זהו ענין שליחות יד צריכה חסרון. וזה שמסיים הכ' וקצותה את כפה ופרש"י ממון. לרמז על מעלת נתינת הצדקה שהוא התיקון לחטא הנ"ל כמ"ש פזר נתן לאביונים כמבו' בספרים. וזה שתיקן מרדכי בדור ההוא לתת מתנות לאביונים בימי הפורים. כפי מה שבארנו במ"א כי עצם היום הזה הוא מסוגל להוציא הני"ק המפוזרים כי ביום הזה מתעורר עולם החכמה בחי' אב"א ועת לתקן ע"י נתינת הצדקה במתנות לאביונים. ועוד אמר הכ' לא תחוס עיניך כו' רמז לשמירת העינים. כמ"ש הקדשה היא בעינים. וכמ"ש ולא תתורו אחרי לבבכם ואחרי עיניכם כו' כמבואר במ"א: <small>(מכי"ק)</small>
<b>בברכת המגילה</b>
אשר קדשנו במצותיו וצונו על מקרא מגילה הנ"ל לרמז מקר"א מגיל"ה עם האותיות בצירוף אותיות ע"ל גימ' ש"י ק"ל. וכן ע"ל גימ' מאה הם מאה ברכאין היורדים ביסוד שהענין סוד מקרא מגילה הוא על העלאת הני"ק מבחי' קר"י שנהפך אז לבחי' יקר והוא התיקון לבחי' ק"ל שנה של אדה"ר והוא ע"י אורות אב"א שיצאו אז ונעשו הניסים בימים ההם וכן בזמן הזה:
(בפ' כי תשא) ואתה קח לך בשמים ראש מר דרור חמש מאות וקנמן בשם כו'. בגמ' מרדכי מן התורה מנין שנאמר מר דרור ומתרגמינן מרי דכי'. ויש להבין דבריהם בזה שסמכו על פסוק זה מה שלא נזכר בו לענין המגלה כלל. אמנם הנה כבר נתבאר במ"א רמז כי תשא את ראש בנ"י כי הוא מוסב על הצדיק הראש בבנ"י שצריך לתת כופר נפשו לד' בפקוד אותם פי' כאשר יחסר ח"ו לישראל מאומה צריך הצדיק למסור נפשו עליהם ואז לא יהי' בהם נגף בפקוד אותם לשון חסרון כאשר יחסר להם זכיות חלילה הצדיק יגן עליהם במסירות נפש לד' כמ"ש במשה רבינו עליו השלום ואם אין מחני כו'. וכן במרדכי היהודי מבואר בכתוב שמסר נפשו עבור בנ"י כאשר ידע מאז אשר נעשה ונתחייבו כלי' חלילה הכניס א"ע למסור נפשו עבורם למען ינצלו כל בנ"י וכנודע זה מדברי חכז"ל. והנה מבואר בהאר"י ז"ל כי מרדכי הי' בחי' משה רבינו ע"ה מהארת יסוד אב"א. לכן נאמר למשה ואתה קח לך משלך בשמים ראש זה מרדכי בשמי"ם ראש הוא כמ"ש כי כל בשמים ובארץ ומתרגמינן כי כל דאחיד בשמיא וארעא פי' כי כל הוא הצדיק הנקרא כל הוא השליט בשמים ובארץ שכל הנהגה הוא על פיו כי הקב"ה גוזר וצדיק מבטל לכך הוא נקרא בשמים ראש והוא מר דרור המתרגם מרדכי שבטל הגזירה שיצאה על בנ"י. וזה מר דרור חמש מאות כי מרדכי עמד בקדושה נגד חמש מאות איש שהרגו בשושן. וזהו וקנמן בשם. דהנה וקנמ"ן אותיות קנ"ו מ"ן הרמז כי המן הרשע יניקתו בקליפה הי' מה"ג מנצפ"ך הרמוז בהה' של שמו שהם הראשונות של מנצפ"ך הקשים. ובהקדושה הוא המן שירד לישראל במדבר. וע"כ בא הרמז וישבות המן ממחרת הפסח שהמן נתלה ביום שני של פסח. והענין הוא כי הוא הי' משורש הנחש שפתה את חוה בעה"ד והטיל זוהמא באכילה כמבו' בגמ' המן מן התורה מנין המן העץ וגם כאן נפגמו באכילה של אחשורוש. אבל המן הוא לחם שמים תיקון האכילה בהקדושה ומשה רבינו עליו השלום הוא הי' בחי' הטוב לבד שבעה"ד וכן כל הצדיקים אשר מעולם וזה שאמרו חכז"ל ששוחקים מן לצדיקים כנ"ל והנה לכך נכון הי' למרדכי רק בחי' הטוב שבעה"ד. וזה הרמז וקנמן בשם קנ"ו זה יוסף מ"ן הם הב' אותיות הראשונות של מנצפך ה"ג. בשם ר"ל בהשם בקדושה כי הגבורות ממותקין בשם ע"י קנ"ו הוא הצדיק יסו"ד יוסף. וכמש"א בגמ' מנצפ"ך צופים אמרום שכחום וחזרו ויסדום ר"ל שכחום וירדום בחשך וחזרו ויסדום בבחי' צדיק כנ"ל. וז"ש וקנמ"ן בש"ם מחצית"ו למה אמר מחציתו ולא משקל כולו כ"א כמה. אך הרמז הוא כנ"ל וקנמן בשם כי הצי"ע הוא מרדכי המתיק את מ"ן היותר קשים מה"ג בשם בהקדושה לכן מחציתו יכול הי' להפריד הב' אותיות מ"ת לבל יתקרבו. וזהו מחציתו מ"ם בראש ותי"ו בסוף וחצי באמצע כי מרדכי הי' הטוב בעה"ד הוא הי' בחי' חי יכול לבטל את הרע שבעה"ד שנאמר בו ביום אכלך ממנו מות תמות. וזה יש לרמז ג"כ בדברי קדשו של רש"י ז"ל וקנמן בשם לפי שהקנמן קליפת עץ הוא יש שהוא טוב ויש בו ריח טוב וטעם ויש שאינו רק כעץ בעלמא לכן הוצרך לומר קנמן בשם מן הטוב. הרמז בו כי הקליפה הוא מעה"ד. אך יש בו שהוא טוב הוא בחי' הטוב שבעה"ד ויש בו ריח וטעם ויש שאינו אלא כעץ בחי' הרע שבעה"ד לכן הוצרך לומר וקנמן בשם ר"ל בשם בהקדושה מן הטוב כנ"ל. והבן:
א"י ואתה קח לך בשמים ראש מר דרור. ואי' בגמ' מר דרור זה מרדכי ע"ש. יש לבאר בזה מה ענינו לשמן המשחה. אמנם הנה הרמב"ם ז"ל בפ"א מהלכות כלי המקדש כתב. המר הוא הדם הנצרר בחי' שבמדינות הודו הידוע לכל וכו'. והראב"ד ז"ל השיג עליו כי לא יתכן לערב מדם חי' טמאה בשמן משחת קדש ע"ש. אך הנה כנים דברי הרמב"ם ז"ל עפ"י דברי הגמ' הזאת כי מרדכי הוא עולה ברמז מר דרור כי הנה זה הוא תכלית כל העבדות של הצדיקים להעלות הני"ק מתוך הקליפה ולהפוך את הרע לטוב להעלותם אל הקדושה. והוא כמו שאמרו חכז"ל כל תפלה שאין בה מתפלת פושעי ישראל אינה כלום. וקשה וכי מחויבים אנחנו לחזור אחר פושעי ישראל אל התפלה. אבל הענין הוא להעלות את הפושעי ישראל ע"י התפלה של הצדיקים. וזהו הוא המבואר בחלבנה שצרפה התורה עם סמני הקטרת להעלות בחי' הרע בתוך הקדושה קטורת לד'. והנה זהו הענין ברמז של מרדכי אצל השמן בתיבת מר דרור כי הנה ידוע בהאר"י ז"ל כי מרדכי הוא בחי' יסו"א. ואורות אב"א נקראים שמן בסוד שמן וקטרת ישמח לב. והם המבריחים כל החיצונים ומעלים ניה"ק מתוך הקליפה. ולכך מרדכי הוא הכניע את קליפת המן זה עמלק שנקרא מ"ר גימ' עמל"ק והעלה הני"ק ממנו ונעשו דרור וחפשי כמ"ש ביובל וקראתם דרור בארץ שהוא החזרת ניה"ק אל מקומם בשלום. ולכך מרדכי רמוז בתיבת מר דרור אצל השמן שהעלה המ"ר שרש הטומאה להיות דרור והוא כדברי הרמב"ם ז"ל שהמר הוא דם חי' טמאה וצריך להעלות ממנה אל הקדושה כמ"ש מי יתן טהור מטמא. והנה לכך בסוד שמן וקטרת כי גם הקטורת מורה על ענין העלאת ני"ק נצרף עמה חלבנ"ה שהוא גימ' המ"ן להעלות בחי' הקדושה מתוך הקליפה הרעה של עמלק. ולכך בשמן ובקטרת נאמר להיות לדורותיכם כמ"ש אצל עמלק מלחמה לד' בעמלק מדור דור. והנה כאשר מרדכי בחי' יסו"א הבריח כל החיצונים והעלה ני"ק לכך פחד מרדכי נפל על כל העמים וליהודים היתה אורה ורבים מעמי הארץ מתיהדים הם הני"ק. לכך אומרים וגם חרבונה זכור לטוב שהוא אליהו זכור לטוב כי בהשם הזה של שמ"ן הכניע אליהו את נביאי הבעל וע"י העלאת ניה"ק יבא אליהו במהרה שהוא תיקון חרבונ"ה חרבן ו"ה ויהי' היחוד בשלימות זכור לטוב. והבן:
(מגילה דף ג) דאמר ר' יהודה אמר רב כהנים בעבודתם מבטלין לשמוע מקרא מגילה. והקשו התו' אמאי מבטלין הא אחר הקריאה יש שהות הרבה לעבודה. גם יש לדקדק מה נ"מ הביא הגמ' הלכה זו כאן אשר בזמה"ז לא שייך כלל עבודה רק הוא הלכתא למשיחא. הנ"ל עפ"י מ"ש בפני' על דברי הגמ' עולין אין מבטלים זה את זה. להבין גודל מעלת ימי הפורים האלה שיש להם מעלה גדולה בפני עצמו אשר בכל השנה איננו דוגמתו כי בהם נתגלה עולם החכמה כמ"ש בכתבי האר"י ז"ל ובו התגלות חסדי' העליונים מזל העליון. כי יש כמה מיני חסדי' חסדי אבות חסדי דוד כו'. וידוע כי ענין בחי' הכהנים הם להמשיך חסדים כי כאשר הכהן עומד לשרת למטה מעורר כנגדו למעלה. כמ"ש בס' מגלה עמוקות ברמז הפ' כי היום ד' נרא"ה אליכ"ם אותיות אהר"ן מיכא"ל כי כנגד אהרן עמד למעלה מיכאל הכהן הגדול לעורר מדת החסד למעלה. וזה הרמז בגודל מעלת מקרא מגילה שנתעורר למעלה החסד העליון בחי' מזל"א עולה בגימ' מגל"ה כמנין ג' הויות ובזה נתעורר חסד עלתה ממול העליון. וז"ש בגמ' כהנים בעבודתם מבטלין הם הכהנים משרתי עליון המעוררים חסד עתה היום מבטלין מעבודתן כי אינם צריכין השפעות החסד שלהם כי כח המקרא מגילה ביתר שאת לעורר חסד העליון ממזלא עלאה. ובזה י"ל דברי הגמ' מפני שעיניהם של עניים נשואות במקרא מגילה. פי' שישפיע להם חסד ממזל העליון לנשא אותם ומאשפות ירים אביון ע"י מקרא מגילה כנ"ל:
(מגילה דף טו ע"ב) ואמר ר' אליעזר אמר ר' חנינא עתיד הקב"ה להיות עטרה בראש כל צדיק וצדיק שנאמר ביום ההוא יהי' ד' צבאות לעטרת צבי וכו' מאי לעטרת צבי ולצפירת תפארה לעושים צביונו ולמצפין תפארתו יכול לכל ת"ל לשאר עמו למי שמשים עצמו כשירים וכו'. הנ"ל עפ"י מ"ש בפי' הפ' ואמר ביום ההוא הנה אלהינו זה קווינו לו ויושיענו זה ד' קווינו לו נגילה ונשמחה בישועתו. לכאורה הוא כפילת הדברים. אך הנה בענין צפית לישועה הוא ב' ענינים. הא' המצפה לגאולה במהרה לצאת מכובד הגלות ממה שנוגע לעצמו זה הבחי' הראשונה קווינו לו ויושיענו. אך הבחי' השני' הוא ביותר מעלה מי שאינו מסתכל עבור עצמו כלל רק למען כבודו ית"ש כמ"ש בגמ' ייתי ולא אחמיני' שהי' עולה בדעתו שהוא בוודאי לא יזכה לראות בשמחת הגאולה כי איננו ראוי לזה ואעפ"כ הוא מצפה להגאולה למען כבוד שמו לגדלות הבו' ב"ה. וז"פ זה ד' קווינו לו נגילה ונשמחה בישועתו כביכול כמ"ש טוב ויחיל ודומם לתשועת ד'. וזה שמסיים הגמ' יכול לכל ת"ל לשאר עמו למי שמשים עצמו כשירים. שהוא שפל בעיניו באמרו כי הישועה ושמחה לא תגיע אליו כלל רק לכבוד הבורא ב"ה ולצדיק כזה עתיד הקב"ה להיות עטרה בראשו:
בגמ' דף י"ו ע"ב<br>ליהודים היתה אורה וכו' אמר ר' יהודה אורה זו תורה וכן הוא אומר כי נר מצוה ותורה אור כו' הענין בזה דאי' בזבחים ובמנחות עולין אין מבטלין זה את זה. שהקב"ה נתן לנו שבתות ור"ח וי"ט. והי' עולה בדעת אם ר"ח חל בשבת שקדושת ר"ח הוא בטל נגד קדושת שבת כמו שבאמת קדושת שבת הוא גדול מאד גבוה מעל גבוה. ואעפ"כ כשחל ר"ח בשבת מתפללים תפלת מוסף מר"ח וגם שבת נכלל עמו. היינו לפי המבואר בכתבי האר"י ז"ל שגם ר"ח יש לו מעלה ומדריגה ועלי' אחרת מה שאין בשבת. וכן בפורים יש מדריגה אחת גבוה מעל גבוה מה שאינו בשבת וי"כ כמבו' בכתבי האר"י ז"ל שמרדכי המשיך הארה גדולה בבחי' אחת מה שלא הי' מבריאת העולם אפי' בשעת מתן תורה (ולזה כל המועדים יהיו בטילים נגד קדושת עוה"ב וימי הפורים לא יהיו נבטלים שהארה של פורים הוא מעולם הבא ממקום קדוש מאד ולזה לא יהיו בטלים). וז"ש מברכים בכ"י אור חדש על ציון תאיר כי בטובו מחדש בכל יום מע"ב ע"י התורה שנתחדש בכ"י אורות חדשים. וז"פ מ"ש תורה חדשה מאתי תצא דלכאורה קשה הלא לא יחליף האל ולא ימיר דתו אך הרמז לפי הנ"ל כי לעתיד יהי' התגלות התורה באורות חדשים בבחי' ההתחדשות כמ"ש אור חדש על ציון תאיר כנ"ל. וז"ש בגמ' בתורתו של ר"מ הי' כתוב כתנות אור באל"ף כי הי' בכוחו להאיר בתורתו אורות חדשים ובזה יש להבין פי' הגמ' במגלה דף כ"ד ע"ב סומא פורם את שמע. תני' אמרו לו לר"י הרבה צפו לדרוש במעשי מרכבה ולא ראו אותה מימיהם הענין הוא עפ"י מ"ש שברכת יוצר המאורות הוא האורות אשר הצדיקים משפיעים בתורתם בכל דור ודור. וז"ש ימי הפורים לא יהיו בטלים לע"ל. אף שיהי' מלאה הארץ דעה ואור החמה יהי' שבעתים כאור שבעת הימים. עכ"ז ההארה של יום הזה אשר האיר מרדכי הצדיק לא יהי' בטל כפי הדרך הנ"ל עולין אין מבטלין זה את זה: (ע"פ העתקה) ועל הניסים כו' בימי מרדכי וכו' ובחנוכה בימי מתתיהו כו' יבואר עפ"י הכתוב בתהלים פועל פעלת בימיהם בימי קדם. ימי קדם הם הרצון הקודם לברי"ע. ואם האדם הולך בתומו בכל יום ויום להיות במדריגה גדולה כמ"ש ואברהם זקן בא בימים שהיו כל ימיו נכונים. אז מתעורר עולם הזקן בחי' ימי קדם. וז"פ פועל פעלת בימיהם מחמת שהיו נשמרים בכל ימיהם היו נמשכים מזה הכח מימי קדם כנ"ל. וזה ג"כ דכתיב במרדכי. ובכל יום ויום מרדכי מתהלך כו' שהי' הולך בכל יום במדריגה גדולה. לדעת את שלום אסתר רמז לשכינה לדעת את שלום אסתר שיהי' שלימות בשם הוי'. ומה יעשה בה. מה רומז לשם מ"ה שיהי' היחוד בשם הוי' ב"ה האחרונה כמבו' במ"א. וזה ג"כ הענין בימי מרדכי בימי מתתיהו. שהימים נקראים על שמם מחמת שהיו מעוררים בימיהם הימי רצון מימי הקדם לעשות ישועות בקרב הארץ כנ"ל:
ויאמר המלך לחכמים יודעי העתים כו' כי כן דבר המלך לפני כל יודעי דת ודין. נקדים מ"ש להלן כי אם החרש תחרישי בעת הזאת וכו'. לפמ"ש וידוע לי"ח כי מלת זאת רמוז על השכינה. ע"ת רמוז על כ"ח עתים וצריך לעשות היחוד וחיבור להמשיך השכינה הקדושה לכ"ח עיתים וז"ש כי אם החרש תחרישי בעת הזאת ולא תמשוך לכ"ח עיתים וכו'. וז"ש כאן ויאמר המלך לחכמים לפי הידוע שבימי הפורים מתגלה אור החכמה כל היום. יודעי העתים. בחי' הדעת הוא לשון המשכה וחיבור כמ"ש בני יששכר יודעי בינה לעתים כי הם היו להם כח להמשיך מעולם הבינה לכ"ח עיתים וידוע כי יין רומז לבינה ומינה דינין מתערין כי ביין פוסל מגע עכו"ם. ושמן רומז לבחי' חכמה ושם אין פוסל במגע כי הוא חסד גמור. וזהו ויאמר המלך לחכמים כו' רמז על ימי הפורים שמתעורר בו עולם החכמה וכח ביד הצדיקים להמשיך אור החכמה לכ"ח עיתים כנ"ל לקיים את ימי הפורים האלה בזמניהם. גם עתה לא יבצר שיהי' חסד אל כל היום. וזה שמסיים הפ' לפני כל יודעי דת ודין. פי' אותן הבחי' אשר מעוררים ח"ו דת ודין לא יהי' להם שליטה כלל. רק אותם הממשיכים חסד ורחמים יהיו לפניהם ובחי' החסד יהי' גובר עליהם מאור החכמה אשר תופיע בימי הפורים:
כי כן יסד המלך על כל רב ביתו לעשות כרצון איש ואיש. יבואר ע"ד הכתוב הנה כי כן יבורך גבר כו' כ"י כ"ן גימ' מאה הם מאה ברכאין ברכות לראש צדיק והם יורדים ע"י בחי' צי"ע להשפיע כ"ט. וזהו כי כן יסד המלך כ"י כ"ן הם המאה ברכאין יסד המלך פי' הם יורדין ע"י יסו"מ וזהו יסד המלך הוא מלכה ע"ל גימט' מאה כל הוא הצי"ע הנקרא כל ורב ביתו זהו מלכות כמ"ש בכל ביתי נאמן הוא וז"פ נאמ"ן נון שערי בינה יובל והח'ירות. אמן גימ' הוי' אדנ"י וזהו נאמן בביתו להריק מעין הברכה העליונה להשפיע כ"ט לכנ"י וכן במרדכי כתיב ויהי אומן את הדסה הוא מלכות ולכך באסתר כתיב באמנה אתו אמן ה' אתו. נחזור לענינינו כל רב ביתו הוא הצדיק הנקרא כל והוא רב ביתו וכן נאמר כל העובר על הפקודים הם פקודי המצות כמ"ש יוסף פקוד יפקוד אלהים אתכם והעליתם את עצמותי מזה אתכם. רמז למדת היסוד והוא העצמיות וכח של יוסף כי לכל המצות צריך בחי' היסוד לעשותם. כמ"ש במשנה ובלבד שיתן כנגד היסוד כי ע"י היסוד יוכל למשוך בעשיות המצוה קדושה יתירה כמש"א אשר קדשנו במצותיו פי' ע"י עשיית המצוה ממשיך על נפשו קדושה יתירה וזה שהזהיר להיות בחי' יסוד לכל המצות. וזה כ"ל הבחי' כל הוא העובר על הפקודים הם המצות כנ"ל. וזהו מבן עשרים שנה ומעלה. מב"ן משם ב"ן עולם העשי' עשרים גימ' כת"ר שנה גימ' ספירה. פי' שיעלו ויגיעו המצות מעולם העשי' משם ב"ן עד עשרים שנה הוא הכתר ומעלה ותתיחד עי"ז כת"ר ומלכו"ת ע"י הצדיק והוא שנאמר במרדכי ואשר ניתן כתר מלכות בראשו פי' ניתן כבר ביחודו כתר ומלכות וכן באסתר שהיתה ג"כ יסו"א נאמר ג"כ וישם כתר מלכות בראשה. אבל בושתי כתיב להביא את ושתי בכתר מלכות ותמאן כו' כי באמת מאין לה כתר מלכות כו' אל שאול תרד אל ירכתי בור. אבל בהצדיקים כתיב ועטרת מלכם בראשם. וזה האמור כל הוא הצדיק הוא רב ביתו כנ"ל. כמ"ש מה רב טובך אשר צפנת ליראיך. יזכו לרב טוב כל המתענגים בה'. וזהו כל רב ביתו הוא רב בביתו. וכן אנו אומרים שהכל נהי' בדברו שהכל הוא היסוד נהי' בדברו הוא המלכות כמו דבר מלכות והנה הצדיק כזה הוא מעורר בחי' צי"ע שלמעלה הנקרא כל. וזה שנאמר ברשע הרע הזה כי המן הרשע צורר כל היהודים. פי' רצה לגזול ולצרור בחי' כל של בנ"י חלילה. אבל מרדכי הוא הנקרא כל והוא רב ביתו למעלה ועליו לעשות כרצון איש ואיש להשפיע לכל או"א מבנ"י כל טוב. וזה שמסיים הכ' להיות כל איש שורר בביתו ומדבר כלשון עמו הרמז על בחי' צי"ע הוא ע"י שמירת פיו ולשונו כי ברית המעור וברית הלשון המה שקולים ותלוים זה בזה כמ"ש נצור לשונך מרע וכו' סור מרע ועשה טוב והבן:
שבעת שרי פרס ומדי רואי פני המלך היושבים ראשונה במלכות. בגמ' דף כ"ג ע"א הני חמשה ושבעה כנגד מי כו'. כנגד חמשה רואי פני המלך שבעה רואי פני המלך. והקשו בתוס' שם ד"ה שבעה כו'. וכי תיקנו חכמים נגד ענינו של אחשורוש הרשע ע"ש. הנ"ל לבאר כי אמנם כל סיפור המגלה הזאת היא רמוז על ענינים גבוהים ורמים כמבו' בזוהר הקדוש ובשאר ספרים והנה עניני רואי פני המלך הם בני היכלא דכסיפין למחזי זיו דזעיר אנפין שהוא נקרא מלך כיל"ח [ועיין בהקדמת תיקונים דף י' בזה סוד הענין] שהצדיקים ע"י מסירות נפש מעלים מ"נ למלכות להתיחד בז"א וזה רואי פני המלך כמ"ש יאר ד' פניו אליך וזהו היושבים ראשונה במלכו"ת ע"י העלאת מ"נ ועי"כ תתבטל הסט"א והוא שנאמר כדת מה לעשות במלכה ושתי ליבטל במהרה ולתקן עולם במלכות שדי בב"א:
וישלח ספרים אל כל מדינות המלך כו' להיות כל איש שורר בביתו ומדבר כלשון עמו. הנראה לרמז בזה עפ"י מ"ש לעיל בפ' כי תשא בפ' ויתן אל משה ככלותו לדבר אתו. ונבאר דברי המד"ר בפסוק זה. אמר ר"ש בן לקיש מהו לדבר אתו. משל לתלמיד שלמדו רבו תורה עד שלא למדו הי' הרב אומר והוא עונה אחריו משלמדו אמר לו רבו בא ונאמר אני ואתה כך כשעלה משה למרום התחיל לומר אחר בוראו תורה כשלמדה אמר בוא ונאמרה אני ואתה הוי לדבר אתו. הפי' בזה עפ"י מ"ש בפי' הפ' על פי ד' יחנו ועל פי ד' יסעו. כמאמרם ז"ל יחיד היושב ושונה הקב"ה שונה כנגדו כי מעלת הלימוד לשמה זוכה שהקב"ה אומר ההלכה משמו כמ"ש בגמרא אליעזר בני אומר וז"ש על פי ד' יחנו שיש לדברי תורה חני' על פי ד' המבואר במ"א. וזה כוונת המד"ר כשלמדה אמר הקב"ה בא ונאמרה אני ואתה פי' הקב"ה אומר התורה מפיו ומשמו של משה כמ"ש תורה צוה לנו משה כו' וזה ככלותו לדבר אתו ופרש"י שנמסרה התורה למשה ככלה לחתן. וזה ג"כ הרמז במגלה. להיות כל איש שורר בביתו רמז להקב"ה ד' איש מלחמה. יהי' שורר בביתו שיבנה בהמ"ק ב"ב שנקרא בית ד' ומדבר כלשון עמו. פי' שיאמר ד"ת אשר אנו לומדים עבורנו שיהי' לימודנו לרצון למעלה שיאמר הלכה מפינו כמ"ש אליעזר בני אומר:
איש יהודי הי' בשושן הבירה ושמו מרדכי וכו' עם הגולה אשר הגלה כו'. צל"ד שם התואר אשר תיארו בשם יהודי. גם מה משמיענו בזה אשר הגלה עם הגולה והלא כל ישראל גולים היו אך הנה אמרו רז"ל מפני מה נתחייבו שונאי ישראל כלי' מפני שנהנו מסעודה של אחשורוש. הענין הוא כי אמנם כל איש ישראל מחויב להיות מצר ודואג בלבו תמיד על צער גלות השכינה אשר בקרבו ולא ירהב בנפשו כי טוב לו לאמר שלום עליך נפשי אכול ושתה כו'. כי מה לך לאכול ולשתות ולהתענג בדשן נפשך ואתה אסור בכבלי הגלות וכביכול הוא אסור בזיקים ושמו מחולל בגוים זה ח"י מאות שנה. ובזה הי' חטא אותו הדור שנהנו שם מסעודתו של אותו רשע ושכחו את קלון בית ד' הנתנים בין העכו"ם. אך מרדכי הי' נקרא בשם יהודי אשר הגלה עם הגולה כו' כי הי' תמיד דואג ומצר ונאנח על הגולה וזה אשר הי' תמיד עם הגולה עם יכניה וכו':
אשר הגלה מירושלים עם הגולה. בגמ' מגלה דף י"ב ע"ב אמר רבא שגלה מעצמו. הנ"ל כי כוונת מרדכי הי' שגלה שם קודם כולם כדי ליסד שמה הקדושה והמרכבה העליונה כדי שעי"כ יתקיימו ישראל בגלות בבל. כמו שעשה יעקב אבינו שירד תחלה למצרים קודם ישראל. וכן מרדכי הי' בבחי' יעקב כנודע. וזה ג"כ שהלך בתחבולות ובחכמה נגד המן לעקרו כמו שעשה יעקב אבינו נגד עשו בכל עניניו וע"ז נאמר בתחבולות תעשה לך מלחמה. כי כן צריך להלוך תמיד בתחבולות נגד היצה"ר כמ"ש דוד המלך ע"ה חשבתי דרכי ואשיבה רגלי אל עדותיך הפי' כי הנה כשירצה האדם ליקח לעצמו לילך לדבר מצוה או לקום בבקר ללמוד תורה הנה היצה"ר מכביד איבריו עליו ומחליש גופו לבלתי יוכל לקום. אבל לדברי העולם הזה הנה מזרזו ומקיצו מהר מה לך נרדם חושה מהר פן תורש אתה וביתך. ולזה אמר הכתוב חשבתי דרכי כאשר הייתי חושב לקום לדרכי בעניני עולם הזה והי' הדרך חשוב לפניו אז אח"כ ואשיבה רגלי אל עדותך לבהמ"ד:
במשנה מס' שקלים פ"ה. פתחי' זה מרדכי יש לרמז בזה עפ"י מ"ש בפ' צעקה גדולה ומרה. בתיבת ומר"ה ו"ה ובתוכו מפסיק אותיות מ"ר גימ' עמלק אותיות ר"ם. רם על כל גוים. וז"ש כי יד על כס י"ה הקב"ה נשבע בכסאו למחות שם עמלק. וז"ש בגמ' מרדכי מן התורה מנין שנאמר ואתה קח לך בשמים ראש מר דרור מרי דכיא. דרור לשון חירות רומז על הגאולה בתיבת מרדכי מ"ר בראש התיבה וזה מרי דכיא פתחי' זה מרדכי. פת"ח י"ה כי הי' ביכולתו לפתוח שם י"ה לעורר רחמים וחסדים ע"י שם י"ה במלואו יו"ד ה"א עולה כ"ו כמספר שם הוי' בכולו וע"ז הוסד בפייט בפסח מחציו תתמלא תיבתו. וז"ש עתה הרחיב ד' לנו ופרינו בארץ. וז"ש רחובות הנהר כו' חמשים שערי בינה ומשם יצמיח לנו כל הישועות והחירות. וזה הרמז פתחי' זה מרדכי. וזה שאמרו בגמ' דף ט"ו ותאמר אסתר למלך בשם מרדכי כל האומר דבר בשם אומרו מביא גאולה לעולם. פי' שיהי' בכח לפתוח בשם הוי' להרחיב שם י"ה במלואו מחציו תתמלא תיבתו כנ"ל עי"ז מביא גאולה לעולם:
היא אסתר בת דד"ו. דד"ו אותיות דו"ד. כי אסתר רומז לשכינה והיא בחי' מלכות דוד שהוא דוד מלך ישראל חי וקיים וזהו ב"ת דדו כי מלכות נקרא בת כנודע. וכן ב"ד בב"ד יהי' ב"ד בב"ד גימ' דוד וזהו יהי' לעתיד השם י"ה יהי' כפול כמ"ש רבוע יהי"ה כפול השם הוי' לעתיד יקרא יהי':
ותהי אסתר משאת חן בעיני כל ראיה. הנראה לרמז עפ"י דברי הזוהר הקדוש שהצדיקים הם אנפי דשכינתא כמ"ש הבו יקר לדיוקנא דמלכא. וז"ש עין ד' אל יראיו. וז"ש ותהי אסתר רמז לשכינה נושאת ח"ן ר"ת "חכמה "נון שערי בינה בעיני כל ראי"ה אותיות יראה. פי' ע"י יראת שמים שעל פני הצדיקים נעשים אנפי השכינה ועושים יחודים. כמ"ש וישם כתר מלכות בראשה להמשיך מכתר לספי' מלכות:
ובכל יום ויום מרדכי מתהלך כו' לדעת את שלום אסתר. הנ"ל ע"ד שאנו אומרים וכולם מקבלים עליהם עול מלכות שמים זה מזה. כי הנה המלאכים עומדים ברום עולם זה קרוב ששת אלפים שנה ותמיד מספרים כבוד אל וקדושתו ואעפ"כ בכל יום מקבלים עליהם עומ"ש מחדש לעשות רצון קונם כאלו לא עשו דבר עד היום מעתה יראה נא האדם העובד בעולם הזה איפא יזדרז ויתגבר בכל יום לקבל עליו עומ"ש מחדש. ומה גם כי יצרו מתגבר עליו ומתחדש בכל יום. א"כ צריך האדם ג"כ להתחדש עליו בקבלת עומ"ש בכל יום לנצח היצה"ר. והנה כי כן הצדיקים ראשונים קימו וקבלו עליהם עומ"ש במסירות נפש לכבוד הש"י בכל יום כי מאהבתם הגדולה והרבה לא יכלו השקט ולנוח רק ליהרג על קדושת השם כמ"ש כי עליך הורגנו כל היום. פי' בכל יום ויום במסירות נפש מחדש. וז"ש ר"ע כל ימי הייתי מצטער על פסוק זה. פי' צערו הי' שלא יכול לזכות למסירות נפש רק פ"א והי' ברצונו למות לכבוד הש"י בכל יום ויום. וז"פ כל ימי הייתי מצטער. צערו הי' ליהרג כל ימיו על קדושת השם. וז"ש דוד המלך ע"ה שמח נפש עבדך כי אליך ד' נפשי אשא במסירות נפש על קדוש השם. וזהו הי' ג"כ ענין מרדכי שהי' מצפה בכל יום ליהרג על קדוש השם והתגרה בהמן ימ"ש ואמר שהוא יהודי ולא ישתחוה לע"ג. ולכך בכל יום ויום התהלך לפני חצר המלך וכו'. וזהו לדעת את שלום אסתר הוא שלום מלכות במסירות נפש כידוע ענין עשרה הרוגי מלכות. והבן:
ובכל יום ויום מרדכי מתהלך וכו' לדעת את שלום אסתר ומה יעשה בה. כדי לבאר הפסוק הזה נבאר עוד משאה"כ אם מזרע היהודים מרדכי כו' שיש להבין מה שהיו מסופקים אם מרדכי הוא מזרע יהודים הלא ידעו אותו בטוב מכבר כי איש יהודי הוא וכמבו' בגמ'. אך הנה מבואר בזוהר הקדוש (פ' תרומה קס"ו קס"ז) סוד הפסוק אור זרוע לצדיק. וז"ל ומיומא דאפסיק ההוא נהר בגנתא לא עאל בי' ההוא גננא. וההוא אור דאיהו זרוע תדיר עביד איבין ומניה ומגרמיה אזדרע כקדמיתא ולא שכיך תדיר כגנתא דעביד תולדין ומההוא זרוע נפיל בי' באתריה ומגרמי' עביד תולדין כדבקדמיתא ע"ש. והפי' ע"ז מבואר בע"ח שער כללות אבי"ע בענין שיש צדיק בחי' בעלה דמטרוניתא כו' וכמו שיש צדיק עולה נשמתו בסוד מ"נ כן יש מי שעולה נשמתו בסוד מ"ד כי אחר החורבן שאין זיווג ואין הגנן זורע גינתו רק גינתו צומחת מן הספיחים כנ"ל. והספיחים הם נשמות הצדיקים אשר צמחו כו' והם חוזרים לעלות בסוד מ"ד ומזדווגים ומולידים נשמות וכל השפעות טובות ע"כ. וזהו בסוד יבעלוך בניך. ואת הנפש אשר עשו בחרן כיל"ח. והנה מרדכי הוא שהי' צדיק בבחי' יסוד באותו הדור בגלות ולזה נקרא איש יהודי היה בשושן הבירה הוא בחי' מלכות. וזהו איש ימיני פי' משבט בנימין כמבו' כי בגלות משמש בנימין תחת יוסף. וזהו ותלד רחל ותקש בלדתה שהוא רמוז על בחי' מלכות כמו ההרה תקריב ללדת תחיל תזעק. ותקרא לו בן אוני רמוז על אנינות הגלות שישמש בנימין. אך אביו קרא לו בנימין בן ימין שגם בהמ"ק נבנה בחלקו כנודע וזהו רמוז ברש"י אצל בנימין בבקר יאכל עד ולערב יחלק שלל. לערב בימי מרדכי ואסתר יחלק שלל הנה בית המן נתתי למרדכי כו'. והנה בהיות מרדכי הצדיק בחי' בנימין נאמר בו איש ימיני אשר הגלה מירושלים עם הגולה כי כל ענין מרדכי מבנימין להיות עם הגולה כנ"ל. וזהו ויהי אמן את הדסה היא אסתר פי' שהוא הי' בחי' בעלה דמטרוניתא לעשות היחוד באסתר בחי' מלכות כמ"ש ומרדכי יצא בלבוש מלכות ותלבש אסתר מלכות כידוע לי"ח. וזהו ויהי אמ"ן גימ' צ"א יחוד הוי"ה אדנ"י שכל היחודים של השכינה הם ע"י מרדכי בזמן הגלות כי אין לה אב ואם כי בזמן שבהמ"ק קיים הי' היחוד בשלימות מאו"א לז"א ומהם למלכות ועתה לקח"ה מרדכי לק"ח ה' לו לבית כנ"ל. כמבואר בגמ' אל תיקרי לבת אלא לבית. וזה ואת מאמר מרדכי אסתר עושה כאשר היתה באמנה אתו. פי' השכינה מקיימת גזירות הצדיקים על פי פעלו וכל פעלו במאמר ע"ד אשה כשירה שעושה רצון בעלה באמנ"ה אמ"ן ה' הוא היחוד צ"א הוי' אדנ"י ה' הוא אתו עם מרדכי כנ"ל. וזהו הרמז בגמ' בענין מיעוט הירח שאמר הקב"ה לכי ומעטי את עצמך כו' הצדיקים יקראו על שמך יעקב הוא הקטן כו' פי' שהצדיקים הם פועלים היחוד בהגלות בזמן מיעוט הירח והם נקראים על שמך כו' ועד"ז הוא הרמז שאמרה רחל ליעקב הבה לי בנים כו'. לשון הבה עפ"י רוב רומז על היחוד והבה לי בנים להוליד נשמות הצדיקים בסוד יבעלוך בניך. וזהו שאמר בזוהר הקדוש (ויקרא דף ע"ב) על פסוק איכה תרעה שביק את דידי כו' צאי לך בעקבי הצאן אלין אינון צדיקיא ובגיניהון יהיב לך חילא לקיימא. וכן בזוהר הקדוש (פ' תזריע דף מ"ה ע"ב) ע"ש שאני שחרחורת תרין קדרותא חד דאסתלק מיני שמשא לאנהרא לי וחד דבני אמי נחרו בי פי' שגם אין הצדיקים פועלים היחוד כנ"ל. וזה אין לה מנחם מכל אוהבי'. וזהו משמח ציון בבניה שפועלים היחוד למעלה כנ"ל. הנה זהו הפי' אם מזרע היהודים מרדכי רמוז שהוא מבחי' אור זרוע לצדיק לפעול היחוד כמו שנתבאר. הנה הוא בוודאי יפעול ישועות בקרב הארץ והשונאים יפלו תחתיו כנ"ל. וז"ש ובכל יום ויום מרדכי מתהלך כו' לדעת את שלום אסתר. פי' לדעת הוא היחוד שלום הוא היסו"ד כמבו' בהסידור ע"פ שים שלום. ומה יעשה בה' כו'. בליל שבת היא כלה כל ה'. לכה דודי לקראת כלה. ובשחרית שבת הוא הכל יודוך ה' על כ"ל כמו לעתיד כי תתעלה המלכות למעלה מז"א ת"ת בסוד צדיקים יושבים ועטרותיהם בראשיהם. וזהו רבות בנות עשו חיל ואת עלית על כולנה היינו על כל. וכן הי' כאן במרדכי ואסתר מתחלה ותהי לו לבית לקחה מרדכי והיתה נשפעת ממנו. ואח"כ נתעלית היא על כל ותשם אסתר את מרדכי על בית המן. ותכתוב אסתר המלכה ומרדכי היהודי (הכ"ל) נזכרת היא קודם מרדכי. וכל הענין הזה מורה על הגאולה העתידה במהרה בימינו אמן:
א"י ובכל יום ויום מרדכי מתהלך כו' במד"ר אמר ר' ברכי' אמר הקב"ה אתה דרשת בשלום נפש אחת חייך שסופך לדרוש בשלום אומה שלימה הה"ד דורש טוב לעמו ודובר שלום לכל זרעו ע"כ. ויש להפליא מהו הרבותא ומעלה ששאל בשלום קרובתו. ומה גם כפי דברי רז"ל שהיתה לו לבת הלא מחויב הי' לדרוש שלומה בכל יום אחרי נתפסה פן יתעללו בה הערלים האלה ויהרגוה. אולם הנראה כי זה בא לרמז לנו ע"ד המובא בזוהר הקדוש כי מרדכי הי' מבחי' משה רבינו עליו השלום מהארת יסו"א מבחי' הדעת הטוב שלא נפגם בעה"ד כידוע בספרים שמשה רבינו עליו השלום תיקון הדעת של כל בנ"י ע"ש. והנה כי כן גם מרדכי שהי' באותה בחי' הי' ג"כ בתיקון הדעת שלא נפגם כנ"ל. וז"פ ובכל יום ויום מרדכי מתהלך. ר"ל מת הלך בחי' המיתה הלך ממנו שלא שלטה בו הסט"א מבחי' מיתה שבעה"ד דכתיב בו ביום אכלך ממנו מות תמות אבל הוא לא נפגם כלל בעה"ד והי' תמיד בבחי' חי כנ"ל. והנה זה נודע בהאריז"ל כי מרדכי הי' נשמת יעקב אבינו ע"ה ויעקב אבינו לא מת כי יעקב איש תם הפך אותיות מ"ת לת"ם לכן בחי' המ"ת הלך ממרדכי שהוא נשמת יעקב. וזהו מתהל"ך לפני חצר בית הנשים הוא בחי' רחל ולאה העליונים וזהו לדעת את שלום אסתר הוא שלום המלכות. ומה שם מ"ה ז"א יעשה בה' היחוד זו"נ. וזהו כוונת המדרש אמר הקב"ה אתה דרשת בשלום נפש אחת היא השכינה שנקראת נפש דוד כנודע. חייך. ר"ל כי הנך בבחי' חי שלא נפגם בעה"ד כנ"ל. וגם כי הצי"ע נקרא חי לכך סופך רמוז לבחי' סיומא דגופא. סוף תדרוש בשלום אומה שלימה כל ישראל להשלים ולתקנם כמו משה רבינו עליו השלום הה"ד דורש טוב לעמו ודובר שלום לכל זרעו. והבן:
עוי"ל בדרך הנ"ל ובכל יום ויום מרדכי מתהלך כו' לדעת את שלום אסתר וכו'. יבואר עפ"י מ"ש במעלות הצדיק אשר בכל יום הולך במדרגה יותר גבוה בעבודת הבורא ב"ה לדעת את שלום אסתר הוא היחוד כנ"ל. וז"ש להלן לצוות את אסתר ולהגיד לה ולצוות עלי' לבא אל המלך ולבקש מלפניו על עמה. ולצות עלי' לשון צוותא להיות דבוק עם השכינה ולבקש מלפניו על עמה להתפלל עבור כנ"י שהם עמה. והבן:
עי"ל בפסוק הנ"ל בכל יום ויום מרדכי מתהלך כו' על הדרך שבארנו שהלך כל ימיו במס"נ. וזהו הרמז מ"ת הל"ך כמ"ש הנני הולך בדרך כל הארץ בחי' מיתה לדעת את שלום אסתר בחי' היחוד של השכינה להעלות מ"נ ומה יעשה בה בה' תתאה. וז"ש להלן ויצא בתוך העיר ויזעק כו' ר"ל כל עיקר דאגתו עבור כל בני העיר שיהיו גם הם נכונים במסירות נפש כאשר על כולם היתה הגזירה חוץ ממה שגזר גם עליו. לכן לא הי' די לו במסירות נפש לבדו כמו משה רבינו עליו השלום שאמר עבור כלל ישראל מחני נא כי עליו בעצמו לא הי' הגזירה כלל. אך כאן במרדכי הי' לו עבודת עצמו ועבודת כלל ישראל לכן גם המה היו צריכין לעשות כמוהו:
לדעת את שלום אסתר ומה יעשה בה. פרש"י מה יהי' בסופה. גם בפ' תולדות בפ' ויתרוצצו הבנים כו' ותלך לדרוש את ד' פרש"י ג"כ מה תהא בסופה. להבין לשון רש"י ז"ל בשני המקומות הללו. גם יש לדקדק בלשון ותלך לדרוש כו' הול"ל ותלך להתפלל לפני ד' ומה זה לשון דרישה. הנ"ל להקדים בזה דברי הזוהר הקדוש בפ' והמלך קם בחמתו ממשתה היין כי בכל חצות לילה הקב"ה הולך לג"ע להשתעשע בנשמות הצדיקים מפני כי בראותו ית"ש שפלות הדור מן הרשעים המכעיסים אותו ועוברים על רצונו עיקר שעשועיו עם הצדיקים בג"ע ומתנחם עמהם. וגם הצדיקים הם מנחמים כביכול את הבורא ב"ה שיהי' הגאולה ב"ב ואז ישמח ד' במעשיו ישמח אותיות משי"ח שקדמה נשמתו לבריאת העולם. וז"ש דוד המע"ה יערב עליו שיחי אנכי אשמח בד' פי' שיביא השמחה בבורא ב"ה ואז יתמו חטאים מן הארץ וכו'. וז"ש בתפלה בשבת ושמח נפשנו בישועתך. כי אך זהו שמחתנו כי אתה תהא צדיק ונושע בקץ הגאולה. וז"ש ציון דורש אין לה מכלל דבעי דרישה. לשון דרישה שייך בדבר הנאבד ממנו והוא בעולם אך לא נודע מקומו אי'. לכן כתיב באבידה עד דרוש אחיך אותו. כי ענין הגאולה הוא דבר שהוא מוכן בעולם כאשר שמו של משיח קדמה לברי"ע. ולכך הצדיקים אשר מתאבלים על חורבן בהמ"ק זוכין ורואין תיכף בנחמתה כמבו' במ"א. וזהו ותלך לדרוש את ד'. כי יצחק ורבקה היו תמיד במסירות נפש על צער גלות השכינה כמ"ש קצתי בחיי. וזה הרמז בשמו של יצחק אותיות ק"ץ ח"י וג"כ בהיפך ח"י ק"ץ. שהי' לו חיות מקץ הגאולה שיהי' ב"ב וימלא כבוד מלכותו בכל העולם לכן כשראתה רבקה ב' הפכיים בנושא אחד ויתרוצצו הבנים כמ"ש חכז"ל כשעברה על פתחי ע"ג עשו מפרכס וכו' ותלך לדרוש את ד' מכלל דבעי דרישה. מה יהא בסופה. בסוף ו"ה שיהי' היחוד בשם הוי' ב"ה. שכל זמן הגלות אין השם שלם ולא הכסא שלם. וזה הי' ג"כ ענין מרדכי ואסתר שהי' עתה עת לחננה לגאולה ולבנין בית שני ואירע הדבר שתלקח אסתר לבית המלך למשכב העכו"ם הזה. וע"ז הי' מרדכי מצטער מאד בגודל צער השכינה הרומז לאסתר כיל"ח כמ"ש לדעת את שלום אסתר שיהי' השלימות בשם הוי'. ומה יעשה בה'. שם מ"ה יהי' היחוד זו"נ. וזה כוונת רש"י מה תהא בסופה. בסוף ה' האחרונה כמבואר במ"א. ובזה יש להבין דברי המד"ר בד"ה ובכל יום ויום וכו' אמר ר' יעקב בר אחא אמר לו הקב"ה אתה דרשת בשלום נפש אחת שנאמר לדעת את שלום אסתר חייך סופך לדרוש שלום אומה שלימה הה"ד דורש טוב לעמו ודובר שלום לכל זרעו. לכאורה מה זה ההבטחה למרדכי עד"ז. אכן לפי הנ"ל יובן היטב. כי שלום אסתר רומז לשכינה. לכן זה יהי' שכרו ממה שהי' מצטער בצער גלות השכינה. יזכה לדרוש בשלום אומה שלימה כנ"י. כי שניהם עולים יחד צרת ישראל וצרת גלות השכינה תלוים זה בזה. ומי שמצטער בצער גלות השכינה וכנ"י זוכה ורואה בנחמתה. כמ"ש עמו אנכי בצרה כו' אורך ימים אשביעהו ואראהו תיכף בישועתי כי כבר מוכן הישועה. כמ"ש בזמן חורבן הבית דכתי' ויקרא ד' צבאות ביום ההוא לבכי ולמספד וכו' וכתי' עוז וחדוה במקומו. ותי' הגמ' כאן בבתי גואי כאן בבתי בראי. כי ממנו כביכול לא נעלם ישועת הגאולה שיהי' ב"ב. לכן גם במרדכי שהי' הולך בצער גלות השכינה זכה לדרוש טוב לעמו ודובר שלום לכל זרעו כנ"ל:
ותאמר אסתר למלך בשם מרדכי. ואמרו בגמ' דף ט"ז ע"א כל האומר דבר בשם אומרו מביא גאולה לעולם. יש להבין מאמר הכתוב בשם מרדכי. גם הוכחתם באמרם ז"ל מביא גאולה לעולם מהו מן השם הזה. אכן כבר נתבאר כי כל איש מבנ"י יש לו אות בתורה. ר"ת ישר"אל "יש "ששים "רבוא "אותיות "לתורה. וכבר פרשתי בפי' הפ' מזה בידך ויאמר מטה לכאורה מה שאל לו הש"י ומה השיבו משה מטה. וכי לא ראה כביכול מה שבידו ולמה לא השיב משה להקב"ה אתה ידעת כמו יחזקאל בבקעת דורא. הלא התשובה זאת נראה שלא כהוגן. אך הנה הדבור זה אל משה הי' לסוף שבעת הימים שנדבר עמו בסנה ובאמת כוונת משה רבינו עליו השלום הי' שלא הי' רוצה לילך הוא מפני כי משה רבינו רצה שיהי' הבטחת הקב"ה אליו שלא יהא עוד גלות לעולם ושיהי' הגאולה הזאת אמיתית כי אמר מה לי בגאולה זאת אם אח"כ ישובו עוד בגלות אחר. ע"כ רצה הש"י לתת לו סגולה שרשית של כל ישראל להחזיק בם לבל ישובו עוד לכסלה והוא ששאל לו מזה בידך ואמר מטה. פי' להטות לבב ישראל אל ד' בתשובה ואמר לו הש"י כי מטה הזה תקח בידך אשר תעשה בו את האותות ר"ל לתקן האותיות בתורה כי שקול הי' משה כנגד כל ישראל והוא הי' הדעת של כלל ישראל והמה עולים ויורדים בו ולכך בהיות משה רבינו עליו השלום מגין עליהם באברתו יסך עליהם וכאשר הסתלק ועלה לרקיע אירע להם מעשה העגל ונסתלק בהם בחי' הדעת וכן הוא בכל צדיק הדור הוא בחי' משה אתפשטותי' בכל דרא וכל אשר חוסה בצל כנפיו יכול להאיר נשמתו באות שלו בתורה. כי התורה אות היא בינו ובין בנ"י לעולם. ובחי' האותיות בתורה הם לפי ערך הדור ומעלותיהם. אמנם יש בזה בחי' פרטיות באותיות באיזה מקום יש לו אחיזה בתורה באיזו ענין סיפורי התורה לטובה או חלילה להיפך כידוע. ויש צדיקים אשר יזכה שיהי' האות שלו דבוק בשם הוי' ובשאר שמות שאינם נמחקים והוא כולו טהור קודש לד' ושם הוי' ב"ה עולה על שדוד המערכת כולם ולזכר עולם יהי' צדיק הדבוק בשם הוי' ב"ה כמ"ש וראו כל עמי הארץ כי שם ד' נקרא עליך ויראו ממך כי מי ערב לבו ליגע בשם שאינו נמחק. וז"ש בגמ' תחת הנעצוץ יעלה ברוש זה מרדכי ותחת הסרפד יעלה הדס זה אסתר והי' לד' לאות עולם לא יכרת אלו ימי הפורים כי כן מרדכי ואסתר חקוק אותיותם בתורה בשם הוי' ב"ה והמה הצדיקים אשר מעולם אנשי השם המה. והי' לד' לאות עולם האות שלהם לא יכרת. לזאת לא הי' יכול המן לשלוט בהם כי ח"ו יהי' מוחק השם חלילה. רק שמו של המן מחויב למחוק כמ"ש מחה תמחה זכר עמלק. וזה ששלחה אסתר לחכמים קבעוני לדורות כי כבר קבוע ועומד אותיותם בתורה וז"ש לקיים ימי הפורים האלה כאשר קיים עליהם מרדכי ואסתר ר"ל שיזכו בנ"י להיותם קיימים האותיות בתורה כמו שמרדכי ואסתר הם עומדים בתורה וזהו הטובה לבני ישראל כאשר קיים עליהם מרדכי ואסתר להיות עושים ימי הפורים האלה הנה בע"כ צריכין בנ"י להיות קיימים לקיים ימי הפורים כי אם ח"ו אין בנ"י אין פורים ואחרי כי שמות מרדכי ואסתר כתובים ורשומים באותיות שם הוי' הנצחי בע"כ צריכין להיות קיימים לעולם וזכרם לא יסוף מזרעם וימי הפורים לא יעברו וכו' א"כ גם בנ"י לא יעברו ויהיו קיימים לעולם לקיים האותיות שלהם בתורה לעולם. וזה הרמז ותאמר אסתר רומז לשכינה למלך ממ"ה הקב"ה בשם מרדכי שם הוי' אשר נאחז בו מרדכי וזהו כל האומר דבר בשם אומרו. כי זהו יכתוב ידו לד'. כל הוא הצדיק האומר דבר בשם הוי' ב"ה האומרו הוא המביא גאולה לעולם והבן:
ותאמר אסתר למלך בשם מרדכי. ואי' בגמ' דף ט"ו ע"א כל האומר דבר בשם אומרו מביא גאולה לעולם. והנראה לרמז בזה עפ"י מ"ש ורחל בתו באה עם הצאן. השכינה הקדושה נקראת רחל כיל"ח וכל ישעה וחפצה תמיד להביא דברי הצדיקים שהם צאן קדשים לפני הש"י ב"ה וז"פ בערב היא באה ובבקר הוא שבה. כי בכל לילה ולילה היא מביאה לפני הש"י ב"ה כל פעולות הצדיקים שעשו ביום ההוא להתפאר בהם חזי במאי ברא אתינא לקמך וזה עיקר היחוד קב"ה ושכינתי'. ולזה בק"ש שאנו מיחדים שמו ואח"כ אומרים גאל ישראל קודם תפלת י"ח ואסור להפסק בין גאולה לתפלה כי שם הוא עיקר היחוד וזה הרמז כל האומר דבר בשם אומרו. כ"ל הוא בחי' צי"ע האומר דבר בשם אומרו שמחמת קדושתו מביאה השכינה הקדושה דיבורו לפני הש"י כמ"ש ותאמר אסתר למלך בשם מרדכי כנ"ל אז מביא גאולה לעולם.
א"י ותאמר אסתר למלך בשם מרדכי. הנ"ל לפי מ"ש בפ' כי תשא ואתה קח לך בשמים ראש מר דרור וכו' ודרשו בגמ' רמז למרדכי מן התורה מר דרור מרי דכי. הענין בזה עפמ"ש צעקה גדולה ומר"ה. מ"ר גימ' עמלק שהוא עשה הפירוד בין אותיות ו"ה. ומרדכי אותיות מרי דכי מ"ר דרו"ר לשון חירות שהי' ביכולתו לבטל קליפות המן זרע עמלק. ויהי' היחוד בשם הוי' ועי"ז הי' החירות והגאולה. וזהו ותאמר אסתר למלך בשם מרדכי. כאשר שמו מוכיח עליו שיהי' ביכולתו לבטל קליפ' המן מ"ר דרו"ר מר"י דכ"י:
ומרדכי לא יכרע ולא ישתחוה. הרמז בזה מעלת הצדיק ההולך בדרך הישרה אשר לא יכרע ולא ישתחוה ולא יכנע לשום אדם לצורך עניני עולם הזה אשר איננו נוגע לכבוד הש"י וכמבו' במד"ר. כי איך יתכן אשר צלם אלקים ישתחוה לעפר עולם הזה או יכנע לשום אדם בעבור תאוות עולם הזה לממון וכיוצא בזה. וזה שהזהירה התורה לא תשתחוה לאל אחר מאלהי זהב ואלהי כסף כו':
ישנו עם אחד מפוזר ומפורד בין העמים. הנה ענין פז"ר הוא רמוז על רפ"ח ניצוצין גימ' פזר עה"כ כמ"ש פזר נתן לאביונים צדקתו עומדת לעד כי צריך להחזיר את הפזר לבחי' מלכות והיסוד שלמעלה שנקרא אביון כמ"ש פלטו דל ואביון מיד רשעים הצילו מן החיצונים וע"י נתינת הצדקה מתקן זה. וזהו וצדקתו עומדת לעד וזה שקטרג המן שעם אחד מפוזר ומפורד בין העמים. ולכך הוא שתיקן מרדכי מתנות לאביונים להרים מאשפות אביון. והי' מעשה הצדקה שלום: ישנו עם אחד מפוזר ומפורד כו'. יש לרמז ללמד זכות על בנ"י אחינו הנבלעים כו' ומפוזרים בקצה ארץ ועודם מחזיקים בתורת ד' ובמצותיו חפיצים מאד ועומדים באמונתם ביחודו ואחדותו ית"ש. וז"ש ישנו עם אחד מחזיקים באחדותו ית"ש אף שהם מפוזר ומפורד בין העמים ודתיהם שונות. ולמלך אין שוה להניחם שם רק לקבץ נדחי בנ"י ברחמים. לעם נכרי לא ימשול למכרה וכו' והבן. וז"ש ואלו לעבדים ולשפחות נמכרנו החרשתי. כי באמת כל איש מבנ"י הטרוד בעסקיו לפרנס את ב"ב הוא ג"כ בחי' עבד כי עובד את עצמו וב"ב עכ"ז החרשתי כו' אמנם עכ"ז לעם נכרי לא ימשול כו' ד' ברחמיו יצילנו ויתן אותנו לרחמים כו':
ומרדכי ידע כו' ויקרע מרדכי את בגדיו וילבש שק ואפר כו'. במד"ר וישב א"ר איבו לפי שתפס יעקב אבינו את השק לפיכך איננו זז לא ממנו ולא מבניו כו'. ואינו נוהג אלא בבני אדם גדולים ע"ש בדוד ואחאב ומרדכי וילבש שק ואפר וכו' ע"כ. הנה יש להבין מה חטא יעקב אבינו ע"ה בלבישת השק הזה הלא באמת סבור הי' כי טרוף טורף יוסף ולמה לא יתאבל עליו. ואף אם עודנו חי מ"מ הוא בגלות בין העכו"ם למה לא יבקש עליו להצילו ולהוציאו. אך אמנם הנה כבר נתבאר בהאר"י ז"ל ענין רמז שק שהוא מורה על ד' מאות איש של עשו שהם הקליפות והחיצונים שהם סוד ר"ע עי"ן גימ' ד' מאות גימ' ש"ק שצריך לבטלם ולסמא את עיניהם לבל יתאחזו בהקדושה. והוא ענין סוד אור המקיף של המלבושים סוד החשמ"ל להגן מן החיצונים כיל"ח. והנה בענין הזה יש שני בחי'. הא' הוא שע"י ירידת האור העליון הגדול למטה כמו במצרים כתיב ועברתי בארץ מצרים אני ולא מלאך הנה לא יכלו הסט"א לסבול אור הגדול ונתבטלו כמבו' בסה"ק. והב' הוא ע"י עליית העולמות למעלה כמו בשבת שע"י העליית העולמות בע"ש אחר חצות למעלה והסט"א נחש כרוך בעקבה רוצה ג"כ לעלות אחריהם הנה יורד שלהוביתא דאשתא שהוא רשפי אש שלהבת יה ומוריד אותם לנוקבא דתהומא רבא כול"ח. וזהו הענין שני בחי' של שבת וי"ט. שבחי' י"ט הוא מקרא קדש שהוא לקרא בחי' קדש הארת אבא למטה. ובחי' שבת ושמרתם את השבת כי קדש היא שהוא להעלות התחתונים למעלה למקום הקדוש. הצד השוה שבהן שבחי' הקודש שלהם היא המפריש הטומאה והסט"א והוא המבריח לכל החיצוני' כנ"ל. והוא הענין המבדיל בין קודש לחול שאומרים במוצאי שבת כי באשר אז חוזר הכל למקומו ומוריד עמו המשכת הקדושה שלמעלה הנה אז רוצים הסט"א להאחז בהקדושה לכן אנו מבדילים אותם מן הקודש וע"ז אומרים בורא מאורי האש על סוד רשפי אש להוריד אותם בנוקבא דתה"ר כנ"ל ואז אח"כ המבדיל בין קודש לחול בין ישראל לעמים למען לא ינוח שבט הרשע על גורל הצדיקים כנ"ל. נחזור לענינינו הנה יש ב' בחי' ואופנים להרחקת החיצונים. הא' ע"י הרחקת מסך המבדיל ביניהם בבחי' הלבושים של האדם שהם בסוד אור המקיף הנה ע"כ לא יוכלו החיצונים לאחוז בו כאשר נתרחק האדם מהם כמו שנתבאר. והשני הוא בהיפך ע"י הקירוב אותם אל האור הגדול והקדושה הנה לא יכלו לסבול גודל האור ונסמא עיניהם ונתבטלו כמבו' הענין בסוד מזמור שיר ליום השבת בפרוח רשעים כמו עשב כו' שרוצים להתקרב מאד אל הקדושה ויציצו כל פועלי און לדבק ולהתקרב בהקדושה של שבת וזה הוא הסיבה להשמדם עדי עד ואתה מרום לעולם ד' כו' כי הנה אויביך יאבדו יתפרדו כל פועלי און כי לא יכלו לסבול גודל האור הקדושה אבל צדיק כתמר יפרח כו' שתולים בבית ד' שלמעלה בחצרות אלהינו יפריחו כו' הנה כך יש אופן לבטל החיצוני' ע"י שהצדיק הגדול אשר אור עליון מתנוצץ בו מקרב אותם אליו מאד הנה עי"כ נתבטלים ממילא מגודל האור העליון שבהצדיק ההוא כנ"ל ונמצא שיש ב' דרכים לקרב או לרחק ושניהם הם לרע להם לבטלם. הנה זהו שהי' הענין במה שאמר הכתוב באשר שמעה אסתר כי קרע מרדכי את בגדיו ותשלח בגדים להלביש את מרדכי ולהסיר שקו מעליו ולא קבל. שיש לתמוה וכי לא זאת הבינה אסתר מיד שלא יקבל הבגדים וללבשם כי הלא בכוונה הוא קרע בגדיו ומה לו בבגדים אחרים וכי מחוסר בגדים הי' אך זה הי' הוויכוח ביניהם כי אסתר חשבה להלביש את מרדכי שהוא הי' אז הצדיק הגדול בדורו בחי' יסו"א כיל"ח. הנה לכך אמרה להלבישו בסוד הלבושים בסוד החשמ"ל לבל יכלו החיצונים לאחוז בקדושה כאשר ראתה כי עת רעה היא רצתה שיתרחק הקדושה מהם ולא יהי' להם שליטה כ"כ והוא ע"ד האופן הא' שבארנו בזה. אבל מרדכי ידע את כל אשר נעשה כי אין מועיל אופן הרחקה הזאת לבטל הגזירה. לכך לקח לו אופן השני שבארנו להיפך לקרב אותם אליו אל בחי' האור הגדול שבו ויקרע את בגדיו שהם סוד המקיפין וכו' וילבש ש"ק שהם הד' מאות איש בחי' החיצונים לבשם וקרבם אליו ועי"כ הוא ביטולם כי הנה אויביך יאבדו יתפרדו כל פועלי און וצדיק כתמר יפרח כו'. והנה זה הי' הענין שגדל המלך את המן שנתקרב אל צד הקדושה ועלו לגדולה משגיא לגוים ויאבדם. וכשראתה אסתר אח"כ כי הדרך השני הזה הוא טוב מהראשון כאשר זה האופן יועיל להאבידו מכל וכל הנה עשתה ג"כ אח"כ כן וזמנה את המן אל המשתה וקרבה את הסט"א מאד כדי להאבידו מכל וכל. וז"ש בגמ' מה ראתה אסתר שזמנה את המן אם רעב שונאך האכילהו לחם פי' לקרבו אל הקדושה ובאופן הזה גחלים אתה חותה על ראשו כי יפול ראשו מגודל הבהירות והוא בסוד אך אלהים ימחץ ראש אויביו. מחץ ראש על ארץ וכו' וכן כאן ישוב מחשבתו אשר חשב כו' על ראשו כו'. והנה כזה הי' אצל יעקב אבינו ע"ה כשראה כי כתונת פסים נקרע וחי' רעה אכלתהו ואין מגין מן החיצוני' לרחק מהם. אזי קרב הוא אותם אליו ויקרע שמלותיו וילבש שק ד' מאות איש כנ"ל לאבדם מגודל האור כנ"ל וז"פ המדרש בענין השק שזהו עצה כמו שלבש יעקב אע"ה את השק בבחי' סוד הזה יעשו בניו כמוהו כדי לבטל הסט"א ולכך מסיים המד"ר ואינו נוהג אלא בבני אדם הגדולים כי אך צדיקים הגדולים שיש בהם אור הגדול יעשו כן. והבן:
א"י ומרדכי ידע את כל אשר נעשה ויקרע מרדכי את בגדיו וילבש שק ואפר. במד"ר א"ר אבוהו לפי שתפס יעקב אבינו את השק שנאמר ויקרע יעקב שמלותיו וישם שק במתניו לא זז מבניו עד סוף כל הדורות. בשבטים ויקרעו שמלותם וכו' ובמרדכי כתי' ויקרע מרדכי את בגדיו וילבש שק כו' ע"ש. והמדרש הזה קשה להולמו כי למה זה נענש יעקב אבינו ע"ה על שלבש שק בעת צר לו על בנו אשר אהבו. אכן הנה עוד יש להתבונן על ענין יוסף ולבישת השק של יעקב אבינו ע"ה הלא די לו בקריעת שמלותיו ומה לו עוד ללבוש שק במתניו וכן במרדכי וילבש שק מה זה ענין השק הזה. אך הנה כבר נודע בספרים כי ענין הלבושים הם בסוד המקיפין על הקדושה מן הסט"א וכמו שבארנו כבר ענין כתונת יוסף שהוא בסוד אור המקיף על בחי' יסוד יוסף כנ"ל. והנה כאשר ירד יוסף למצרים ירדה כל חיות הקדושה והשפע להגלות בין החיצוני' ולכן אמר יעקב כי ארד אל בני אבל שאולה ולא נאמר על בני רק אל בני. כי כן כאשר הקדושה נבלע בין הקליפות צריך הצדיק לירד שם ולהוציא הניצוצות משם וכמ"ש כי שבע יפול צדיק וקם. היינו הז' ספירות כשנפלו הנה קם ע"י הצדיק המעלה אותם כידוע הענין בסוד נפילת אפים. והנה לכך אמר יעקב כי ארד אל בני אבל שאולה בין הקליפות להעלותם משם כנ"ל. וזהו ויקרע יעקב שמלותיו כי אין לבוש תפארתו במקום הזה. וישם שק במתניו שק גימ' ד' מאות הוא בסוד ארבע מאות שקל כסף ת' עלמין דכסיפין שהתאמץ נגד הקליפה ארבע מאות איש של קליפות עשו הוא הסט"א. והענין הזה הוא כך כל הימים שצריך להתאמץ תמיד להעלות ברורי הני"ק שנפלו בין הקליפות וזהו ענין השק שלבש יעקב להעלות הני"ק מעמקי הקליפות וכמוהו כן כל בניו אחריו צריכין לעשות כן כי אך זה כללות העבדות של בנ"י. וז"ש במדרש לפי שתפס יעקב אבינו את השק לכוונה הנ"ל לא זז מעל בניו כי גם הם צריכין לעשות כן ולכן השבטים לבשו שק לכוונה הנ"ל וכן מרדכי ויקרע מרדכי כו' וישם שק כי המן היה משורש הסט"א וצריך היה מרדכי לירד ולהעלות בלעו מפיו הם הני"ק אשר בין הסט"א ע"י לבישת שק כנ"ל. וז"ש ויקרא ד' ביום ההוא לבכי וכו' ולחגור שק ר"ל כי צריך בהגלות לחגור שק בסוד שבארנו להעלות הני"ק מעמקי הקליפה. וז"ש בגמ' מעשה בר"ג וזקנים שהיו באים בספינה ועשה עכו"ם כבש לירד בו וירדו ר"ג וזקנים. ענין הכבש הוא ידוע בסוד קרבן התמיד את הכבש האחד תעשה בבקר ואת הכבש השני תעשה כו' שהוא להעלות ברורי הני"ק שזהו לשון כבש לשון נכרי שכבשתו לכבוש הסט"א אשר זהו כל ענין קרבן התמיד כידוע בכוונת האר"י ז"ל. וזהו שנאמר בתמיד צו ואין צו אלא ע"ג לכבוש את הע"ג הוא הסט"א וכן המן גימ' צו עה"כ והוא היה ע"ג ולכן לא רצה מרדכי להשתחוות אליו. והנה זהו ענין הכבש לכבוש הסט"א שירדו בו ר"ג וזקנים שצריך הצדיק לירד ירידה שהוא צורך העלי' ולברר משם הני"ק ולהעלותם לד' כנ"ל. והבן:
ותשלח בגדים להלביש את מרדכי ולהסיר שקו מעליו ולא קבל. יל"ד מה היתה כוונתה בשלוח הבגדים אליו אחר שראתה ושמעה מרת נפשו ויגונו וכי מחוסר בגדים הי' הלא ראוהו כי שק ואפר הציע ולא חפץ בבגדי כבוד ותפארת. גם יש להתבונן בענין שהי' סיבה מן השמים להביא את ספר הזכרונות לפני המלך ולעשות למרדכי יקר וגדולה ולהלבישו בגדי כבוד ולהרכיבהו ברחוב העיר לקרא לפניו ככה יעשה לאיש כו' הלא זה הענין לא שייך לענין הגאולה בזמן ההוא. אולם הנה נודע כי האדם צריך לעבוד הש"י בדחילו ורחימו. ר"ל מתחלה להיות מתהלך ביראת ד' ולפחד מהדר גאונו ואח"כ יבא מזה לידי שמחה לעבדו באהבה ושמחה וטוב לבב ובחי' היראה היא לבטל נפשו ממציאות מפני גודל כבודו ית"ש אשר הוא ממכ"ע וסוכ"ע וכולא קמי' כלא הוא חשוב ואח"כ יבא מזה לידי האהבה ושמחה להדבק באור פני מלך חיים. וזהו ע"ד המובא בספרים העדר קודם להוי' כי ע"י ההעדר להבטל ממציאות לפני אור ד' א"ס ב"ה בא לידי הוי'. וז"ש בגמ' כשהן יורדין יורדין עד לעפר וכשהן עולין עולין עד לרקיע. ר"ל כמו שהגרעין הנזרע בעפר הנה סיבת צמיחתו ועלייתו מן האדמה הוא אחרי נרקב ולא נשאר בו רק מעט מזעיר אזי יעלה ויצמיח בתבואת השדה. כן עם בנ"י הנה סיבת צמיחתם ועלייתם לרום המעלה ע"י שהם ירודים בעצמם להבטל ממציאות אז אח"כ יעלו ויגיעו לרום המעלות. וזהו ע"י שהם יורדין עד לעפר עי"כ כשהן עולין עולין עד לרקיע. וכן הוא המדה בבחי' יראה שהוא בגין דאיהו רב ושליט וכלהו קמי' כלא חשיבין וא"כ יעלו למרומי שחקים בבחי' שמחה במעונו ועוז וחדוה במקומו. וז"ש כאן בהמגלה כאשר קימו על נפשם דברי הצומות וזעקתם ואח"כ לעשות אותם ימי משתה ושמחה וי"ט בחי' יראה ואהבה שבשניהם ולזה אסתר תענית קודם לפורים כי ע"י התענית והאבל באה השמחה ומן הצרה עצמה באה ההרווחה כי מבחי' היראה באה האהבה כמ"ש ועת צרה היא ליעקב וממנו יוושע. וזה העונה אותי ביום צרתי. ר"ל ביום אשר השעה דחוקה מאד אך אז מהרה קל יצמח הישועה ממנו לגרום את היחוד בחי' עונה. וז"ש כי ביום ט"ב נולד משיח כי רק ביום שנחרב הבהמ"ק אך אז כשהיו בנ"י בשפל המדריגה הנה אך אז העת להצמיח קרן הישועה של משיח צדקינו שיבא ב"ב והוא הטעם כמ"ש כי ע"י שהן יורדין עד לעפר הנה מבחי' הירידה הזאת חוזרים ועולים עד לרקיע כמו בחי' הזרע כשהיא נרקבת בארץ אז תעלה ותצמיח בתבואת הארץ. ולכן נקראים בנ"י זרע ברך ד' כמ"ש אם מזרע היהודים מרדכי:
ונחזור לענינינו. הנה כמו כן העבדות אשר דרך בו נעבוד להש"י בדו"ר צריך מתחלה לכנוס בשער היראה לענות ולהכניע מפני פחד ד' ומהדר גאונו אז עי"כ יכנס לבחי' האהבה ושמחה להתענג באור ד'. והנה זהו שהי' הענין במרדכי ואסתר כששמעה קול הרעש של מרדכי בבכי וזעקה על צרת ישראל הנה שלחה לו בגדים להסיר שקו מעליו פי' להסיר העצבות והיגון מעליו רק בשמחה להתקרב ולהתפלל לפני הש"י כי אין לבא אל המלך בלבוש שק כי עוז וחדוה במקומו כתיב ולא נכון לבא בעצבות לפני מלך הכבוד אך הוא לא קבל כי צריך מתחלה הכנה בהכנעה ויראה ואח"כ ממנה יבא אל השמחה כאשר בארנו. לכן אח"כ כאשר בא עת לחננה הסיב הש"י בענין הזה שיקראו לפני המלך דברי הימים וכו' וקראו את מרדכי לרכוב על סוס המלך ולבוש המלך ולזמר לפניו למען הכניסו בענין השמחה. ומיד כאשר שמח לבו מעט ממנו נעשה הגאולה והנם הגדול. לכן הי' זה הענין של ספר הזכרונות הקדמה וסיבה אל הגאולה כנ"ל:
א"י ותשלח בגדים להלביש את מרדכי ולהסיר שקו מעליו ולא קבל. יש להתבונן בענין הבגדים ששלחה לו ואח"כ שלחה לדעת מה זה ועל מה זה הלא גם מתחלה הי' לה לדעת כי האיש מרדכי גדול מאד ולא לחנם יעשה כזאת לקרוע את בגדיו וללבוש שק ומה לי בבגדים אחרים ששלחה לו. אך הנה ידוע ענין יעקב אבינו ע"ה שאמר כי ארד אל בני אבל שאולה ע"ד שאמרו רז"ל דיוקנו של אביו נראה לו. דיוקנו של אביו הוא הארת אבא דיוקנ"ו יו"ד קנ"ו. יוד הוא חכמה אב"א קנ"ו גימ' יוסף וזהו יסוד אבא כי אורות אבא הם מבריחים כל החיצונים מהקדושה וכך הוא המדה תמיד שיורדים אורות העליונים בבחי' מקיפים על הקדושה ולכך הרמז כי ארד אל בני אבל שאולה לתוך הקליפות להבריח כל החיצונים מהקדושה. והנה זהו שנאמר בתיקון חצות. ידענו ד' רשענו ועון אבותינו כי חטאנו לך אל תנאץ למען שמך ואל תנבל כסא כבודך זכור אל תפר בריתך אתנו כה אמר ד' קול ברמה נשמע כו' ויקרא ד' אלהים ביום ההוא לבכי כו' ולחגור שק. והכוונה בסדר הכתובים האלו. דהנה כבר אמרו רז"ל כי נשבע ד' שלא יבא בירושלים של מעלה עד שיבא בירושלים שלמטה כי בעוה"ר עתה בגלות אין היחוד האמיתי פב"פ בבחי' יחוד וזיווג חיצוני עד שיבא בירושלים שלמטה. אך אנחנו מבקשים ולירושלים עירך ברחמים תשוב פי' הוא ירושלים שלמעלה הוא ירושלים עירך כנודע שלא יעכבו עוונותינו היחוד שלמעלה וז"פ ידענו ד' רשענו כו' כי חטאנו לך. אבל כ"ז למה נהי' אנו הגורמים ח"ו הפירוד בין הדביקים כמ"ש בהפרידו בני אדם. אל תנאץ למען שמך אל תנבל כסא כבודך כידוע הענין בסוד כי יד על כס י"ה כי אין הכסא שלם כו' וזהו אל תנבל כסא כבודך עבורנו. וזהו זכור אל תפר בריתך אתנו. ברית בחי' זכרות ויחוד האורות אתנו כלומר על ידינו שיורדים האורות אתנו להגלות בין הקליפות שאנחנו הגורמים למה תהי' כזאת. וע"ז השיב הקב"ה. כה אמר ד' קול ברמה נשמע פי' כי לא אוכל לראות בצרתם. לכן ויקרא ד' ביום ההוא כו' ולחגור שק הוא כי צריך לחגור בחי' שק גימ' ד' מאות להציל אתכם מגלות הסט"א שהוא ד' מאות איש של עשו כידוע שצריך לשמור את בנ"י בהגלות מן החיצונים כנ"ל. וזה הענין שרומז כאן במגלה. ותשלח בגדים להלביש את מרדכי ולהסיר שקו מעליו ולא קבל. כי אסתר רומז לשכינה ומרדכי הוא הארת יסו"א. וזהו בשעת הגלות שלבש שק וירד בתוך העיר הם הקליפות כנ"ל שלחה השכינה ובקשה להסיר שקו כי גם השכינה אומרת כך למה לא יהי' היחוד בעליונים די אם אני בגלות עם ישראל ולזה מבקשת להלביש את מרדכי בחי' אבא במלבושי פאר וכבוד ולהסיר שקו מעליו ולא קבל כמו שנתבאר והבן:
בגמ' חולין (קל"ח ע"ב) אסתר מן התורה מנין שנאמר ואנכי הסתר אסתיר פני כו'. נקדים הפ' כפה פרשה לעני וידי' שלחה לאביון. הנה כבר פרשתי הפ' ידענו ד' רשענו וכו' אל תנאץ למען שמך ואל תנבל כסא כבודך. היינו היחוד או"א שאמא היא כסא הכבוד לא אבא בירושלים שלמעלה וכו'. וזה הפי' ואין הכסא שלם. שלום היינו היחוד כמ"ש שלום בית. שישראל אומרים והשכינה אומרת ג"כ כן שהם יהיו בגלות. וזה כפה פרשה לעני. ז"ל תיקוני זוהר תיקון כ' דף נ'. ובגלותא איהי עני' ובני' עניים וכביכול קב"ה איהי עני כד איהי בר מאתרי' וכו' ובאן אתר איהי עני ואיהי עני' בצדיק דאיהי ברית עכ"ל. הפי' שהשפעה מברית הולך לסט"א כמבואר בספרים וכן הוא בסדור האר"י ז"ל על פסוק מקים מעפר דל מאשפות ירים אביון וז"ל מאשפות שפחה בישא אשפה מטונפת ירים אביון סוד צדיק שהוא אביון בימי חול ע"כ להושיבי עם נדיבים וכו' וזה עני ורוכב על החמור כמבואר בזוהר כמה פעמים. וזה כפה פרשה לעני וידי' שלחה לאביון היינו שהשכינה מבקשת מהקב"ה שהוא לא יהי' בגלות רק היא תהי' בגלות עם ישראל וסובלת היסורים עבור הקב"ה (רק שהקב"ה לא יהי' בגלות). ולזה אמרו אסתר מן התורה מנין שנאמר ואנכי הסתר אסתיר היינו שישראל ושכינה מבקשים כן מן הקב"ה: (חסר הסיום מכי"ק)
ויצא בתוך העיר ויזעק כו'. יש לדקדק בלשון הכתוב מ"ש ויצא בתוך העיר הו"ל להתפלל בביתו. אולם יבואר עפ"י מ"ש להלן כי אם החרש תחרישי בעת הזאת כו' ואת ובית אביך תאבדו. לפי הידוע גודל מעלת הצדיק יס"ע מרדכי וכדומה אשר כל ימיו הוא במסירות נפש עבור כלל ישראל ונפשו בכפו תמיד וז"ש רווח והצלה יעמוד עי"ז כאשר את ובית אביך תאבדו ע"י מסירות נפש שתמסור נפשך בעדם. ומרדכי לא הי' חושש עבור עצמו כלל ועמד נגד המן במסירות נפש והי' מוכן ליהרג עבור כלל ישראל. ולא הי' חושש רק עבור כלל ישראל פחותי הערך. וז"ש ויצא בתוך העיר הם בנ"א הפשוטים ומה יעשו הם והי' מעורר רחמים לבל יהי' בהם נגף כלל כמ"ש מה דסני לך לחברך לא תעביד כי אם הוא מוכן למסירות נפש אך על הכלל הי' מצפה שיהיו כולם בחיים והענין המסירות נפש יהיו יוצאים י"ח במחשבה לבד ודיו. כמ"ש נחשבנו כצאן טבחה. פי' במחשבה לבד ולא בפועל ח"ו. וכן מצינו בדוד המלך ע"ה שהי' ג"כ מוכן למסירות נפש כמ"ש אהללה את ד' בחיי פי' בכל חייו ממש הי' משבח ומהלל להבורא ב"ה עכ"ז בשעת המגפה ר"ל הי' אומר ואלה הצאן מה עשו ונכמרו רחמיו על כלל ישראל לבל יגע בהם שום רע כלל. וזה הענין הי' ג"כ במרדכי כאשר בא המן אליו ועלה בדעתו כי הוא מבקש לקחת את נפשו הי' אומר לתלמידיו שילכו ממנו לבל יכוו בגחלתו והוא עמד בתפלה כמבו' בגמ'. הי' ג"כ עיקר תפלתו עבור כלל ישראל לבטל הגזירה מהם כי לא הוצרך כלל להתפלל עבור עצמו כי הי' מוכן למסירות נפש וזה הי' ג"כ ענין אהרן הכהן דכתיב ונשא אהרן את משפט בנ"י על לבו לפני ד' תמיד. ומסיים ונשמע קולו בבואו אל הקודש לפני ד' ולא ימות. פי' שהי' מקבל על עצמו משפט בנ"י על לבו במסירות נפש עבורם ולא הי' משגיח על עצמו כלל. לכן בצאתו ולא ימות. כי לא יאונה לצדיק כל און ואדרבא זה הי' גורם לו אריכות ימים כמ"ש במרדכי שהי' חי ת' שנה. לכן הכה"ג החשמונאים שלא היו במדריגה זו כמה היו שלא מלאו שנתם מפני שלא השגיחו על כלל ישראל לכן לא לרצון הי' בעבודתם בקודש פנימה. ובזה יש להמשיך לישב דקדוק הראשונים ז"ל בפ' ק"ש ואהבת כו' ובפ' שני' והי' אם שמוע כו' לאהבה כו' שלכאורה הם דברים כפולים. הרמז בזה בפ' הראשונה ואהבת כו' שייך לפסוק שלמעלה ממנו שמע ישראל כו' ד' אחד וכתיב אח"כ ואהבת וכו' בכל לבבך וכו' ושננתם וכו' וקשרתם כו' שיהי' כל מגמתו בלימודו ובעשיות המצות עבור יחודו ית"ש לקבל עול מלכותו ית"ש באהבה במס"נ. אך גם אהבת בנ"י הוא חשוב בעיניו ית"ש ושניהם כאחד הם שקולים ותלוים זה בזה. כי אהבה גימ' אחד. וב' פעמים אהבה עולה כ"ו גימ' הוי"ה ב"ה. לרמז כי אהבת ישראל תולה באהבת הבורא ב"ה. וזה הענין בפ' והי' אם שמוע נזכר בו שכר ועונש כמ"ש השמרו לכם כו' וחרה כו' לזה מסיים ושמתם את דברי אלה על לבבכם. לרמז על הצדיק שהוא הנושא את משפט בנ"י על לבו במסירות נפש עבור בנ"י. וז"ש ושמתם את דברי אלה על לבבכם. דיבור הוא לשון קשות תשימו זאת על לבבכם לקבל העונש ר"ל על לבבכם במס"נ. וזה שמסיים למען ירבו ימיכם כו' כי באמת לא יאונה לצדיק ולא יגע בו שום רע ח"ו כמ"ש למעלה. וז"ש בחייהם ובמותם לא נפרדו. פי' שאין להם לצדיקים שום הפרש וחילוק אם הוא בחיים או בהיפך רק עומד במסירות נפש וז"ש ויזכו לרב טוב כל המתענגים בה בביאת גואל לחיי עוה"ב. פי' שיהי' להם צדיק גואל כזה המוכן למסירות נפש לחיי עוה"ב. כמו שמצינו במרדכי שהי' עומד במסירות נפש עבור כלל ישראל. לכן זכה להיות להם גואל. גם י"ל בחייהם ובמותם לא נפרדו. כי זכותו עומדת לעד גם אחר פטירתו כמ"ש במשה רבינו עליו השלום דכתיב ונתתי מטר ארצכם. כי עודנו אנו חיים בזכותו להשפיע תמיד טוב לכנ"י. וזה ג"כ שמסיים במגלה דורש טוב לעמו ודובר שלום לכל זרעו. לשון הוה כי זכותו של מרדכי עודנו עומד לנו בכל דור ודור דורש טוב לעמו בהשפעות טובות וישועות. אמן:
א"י ויצא בתוך העיר ויזעק זעקה גדולה ומרה. כבר אמרנו מה שיש לדקדק בזה הכתוב מה זה שיצא בתוך העיר הו"ל לשבת בתוך ביתו ולזעוק אל ד' מקירות לבבו ומה לו לזעוק בתוך העיר הלא כולם ידעו כמוהו מזה. הנראה לי עוד בזה. דהנה נודע מהאריז"ל כי מרדכי הי' מבחי' יסו"א. והנה עיר גימ' פ"ר הם הפ"ר דינין דהנה כתיב הפיל פור הוא הגורל לפני המן כי המן רצה לסבב לבטל הארת יסו"א שדרכו להתפשט בז"א הנקרא וא"ו כמ"ש בווין תתקטר והוא חשב להפריד ולהגביר הפ"ר דינין חלילה על ישראל. אך מרדכי נתחזק על עמדו בבחי' הוא"ו ונמתקו הגבורות של הפ"ר דינין ובטל מחשבתו הרעה. וזהו כי פור המן נהפך לפורינו פור הבאה באמצע פ"ר ונתפשט שהוא חשב לבטל הוא"ו אבל נהפך לפורינו כי באה הוא"ו באמצע פ"ר ונתפשט הארת יסו"א עד העשי' להציל את ישראל מידו. וזהו ויצא בתוך העי"ר שהוא פ"ר דינין יצא ונתפשט הארתו בתוך הדינין והגבורות להמשיך החסדים אל הה'. וזהו העי"ר ה' פ"ר כי נמתקו הדינים והגבורות כידוע הענין בסוד פר"ה אדומה. וז"ש (במגילה דף ב' ע"ב) מנצפ"ך צופים אמרום ומקשה הגמ' והאמר ר' חסדא מ"ם וסמ"ך שבלוחות בנס היו עומדים. ומשני הגמ' שכחום וחזרו ויסדום. ויש להתבונן מהו ענין זה שייך לכאן בדיני מגילה נקראת. אך הנה ידוע כי מנצפ"ך הם ה"ג אשר במקורם הם טובים רק אח"כ כשיוצאין ויורדין הם בחי' גבורות הנה ז"ש מנצפ"ך צופים אמרום פי' מתחלה במקורם צופים אמרום לטובה רק אח"כ יצאו ר"ל בבחי' שכחה ושכחום וחזרו ויסדום פי' יסדום ע"י הצי"ע חזרו להמתיקם. וזהו ששייך הענין לכאן במס' מגילה כי המן ג"כ הי' מבחי' הגבורות של מ"ן ממנצפ"ך שהי' יניקתו בקליפה ורצה להגביר הדינין כנ"ל. אך מרדכי הי' בבחי' צי"ע הוא חזרם והמתיקם ובסוד מ"ם וסמ"ך שבלוחות בנס היו עומדים כיל"ח. והבן:
ותקרא אסתר להתך מסריסי המלך אשר העמיד לפני' וכו'. יש לדקדק בלשון אשר העמיד לפני'. הנראה להקדים מ"ש כמה פעמים בתהלים בואו לפניו ברננה. שאו מנחה ובואו לפניו. כי עיקר התפלה שיהי' בכוחו לעשות היחוד למעלה פא"פ כי כל זמן שלא נגמר היחוד כתיב וראית את אחורי ופני לא יראו. וז"ש ואתה הסבות את לבם אחורנית שנאמר באליהו הנביא. וז"ש בגמ' אליהו לא נענה רק בתפלת המנחה פי' אפי' במנחה אשר אז הדינין מתגברים הי' בכוחו לעשות היחוד פא"פ ולתקן מה שנאמר ואתה הסבות את לבם אחורנית ולעורר החסד. וז"ש בגמ' אברהם תיקן תפלת שחרית שאז החסד גובר. יצחק תיקן תפלת מנחה אפי' בשעה שהדינין מתגברין. יעקב תיקן תפלת ערבית. שהי' כוחו יותר כי בלילה הוא התגברות הדינין יותר ועכ"ז הי' כח בתפלתו לעשות היחוד פב"פ וז"ש שאו מנחה ובואו לפניו שגם בתפלת המנחה יהי' היחוד פב"פ כנ"ל. וזה הרמז ג"כ בפ' שהתחלנו ותקרא אסתר להתך ואמרו רז"ל התך זה דניאל וכבר אמרו רז"ל החרש והמסגר הם הצדיקי דור עמדו בתפלה לעזור למרדכי ובפרט דניאל. אשר רמז בשמו אדנ"י א"ל. וזה אשר העמיד לפני' לשון עמד בתפלה לעשות היחוד פב"פ להראות את אסתר ולבקש מלפניו על עמה. רמז על הנ"ל בואו לפניו ברננה. וכאשר יהי' היחוד פב"פ אז יהי' עת רצון לישועת ישראל:
כי אם החרש תחרישי בעת הזאת כו'. הנה כבר בארנו כי זה שורש העבדות של הצדיקים להיות תמיד במסירות נפש כדי לכפר על בנ"י כמ"ש משה רבינו עליו השלום ואם אין מחני כו'. וזהו הי' ענין מרדכי כאשר כבר ידע כי הוא התגולל על בנ"י כל הרעה הגדולה הזאת ובכל זאת התגרה עם המן בכל עת עברו לפניו בשער המלך לבלתי השתחוה לו. ולכאורה לא הי' זה מן הדין להתגרות עם הרשע הזה כי ר"ע אמר מתי יבא לידי ואקיימנו אך אינו מחויב לרדוף אחר המסירות נפש כדי שיהרג על קדוש השם. אך באמת כוונת מרדכי הי' ליהרג כדי לכפר על בנ"י. וזה שאמר לאסתר על תשובתה כי כל איש אשר יבא אל המלך אשר לא יקרא אחת דתו להמית. השיב לה אדרבא בזו אני חפץ ועתה היא העת הרצון למסירות נפש עבור כלל ישראל ואת ובית אביך תאבדו. וכאשר הסכימה עמו כמ"ש וכאשר אבדתי אבדתי. הנה באמת נצמח מזה ובאה הישועה על ידם:
עוד י"ל בדרך המוסר. כי אם החרש תחרישי בעת הזאת כו'. הנה מדרך העולם כל איש דרכו ישר בעיניו ותואנה הוא מבקש בהיותו תמיד טרוד על המחי' וכלכלה להמציא מזון וטרף לביתו ולא ישים על לבו על ימיו ושנותיו העוברים בהבל וריק מה יהי' בסופו כי יבא ליום תוכחה להתווכח על כל מעשיו ולפני מי הוא עתיד ליתן דין וחשבון כו' וכל עוד בחיים חיותו עומד על בריו לא ישים זאת על לבו. כמ"ש למעלה ואני לא נקראתי לבא אל המלך. ועוד חזון למועד לתקן אשר עוות. וזה שמרמז הפ' אם החרש תחרישי בע"ת הזא"ת כמ"ש למעלה לרמז על היחוד עם השכינה הקדושה ולהמשיך על כ"ח עיתים. ואת ובית אביך כו':
אל תדמי בנפשך להמלט בית המלך מכל היהודים. כי אם החרש תחרישי בעת הזאת רווח והצלה יעמוד וכו'. יל"ד על ענין של רווח והצלה להיפך הו"ל לומר בתחלה לשון הצלה כאשר כן הדרך להנצל תחלה מיד האויב ואח"כ רווח בצאתו לרווחה בשלות עולם. גם מהו לשון ממקום אחר. אך הנה הצלה גימ' ק"ל כמ"ש והעיר שושן צהלה ושמחה צהל"ה גימ' ק"ל כי אמנם עיקר העבדות הכולל בגלות המר הזה הוא להעלות ניה"ק שיצאו בק"ל שנה של אדה"ר להעלותם מעלה מעלה אל מקומם שהיו בתחלה. וזהו הנקרא הצלה תיקון ק"ל שנה הנ"ל וכן אמרו רחל ולאה אל יעקב העוד לנו חלק ונחלה בבית אבינו כו' הלא כל העושר אשר הציל אלהים מאבינו לנו הוא ולבנינו פי' אחרי כי ידעו אשר יעקב אבינו הוציא מן לבן כל הני"ק הראויות לו. אמרו העוד לנו חלק ונחלה בבית אבינו כלום יש עוד ני"ק השייכים לנו הלא כל העושר אשר הציל גימ' ק"ל ה' ר"ל כל הני"ק אשר הציל מבחי' ק"ל. וזהו הצלה לני"ק היוצאים מבין העכו"ם לנו הוא ולבנינו הוא על בחי' רחל ולאה ובסוד נשים דעתם קל"ה הרמז על תיקון הדעת של בחי' נשים בהקדושה. וזהו קל"ה ק"ל ה' להושיבם אל הה' שכל העולמות מ"נ חוזר שם. וזהו הענין של בחי' גלות ישראל שנתפזרו בין עובדי כוכבים להעלות מהם הני"ק אשר ביניהם ולהוציא בלעם מפיהם ועי"כ עיקר הגאולה היא באה ע"י העלאת הני"ק מבין העכו"ם. והנה זהו שאמר לה מרדכי אל תדמי בנפשך להמלט בית המלך מכל היהודים. פי' לא תדמי בנפשך כי יספיק לך להמלט בית המלך הקב"ה מכל היהודים ר"ל במה שתתקן ני"ק אשר נפלו מכל היהודים בזמן הזה אבל צריך אתה להוציא ולהציל ניה"ק אשר בין העכו"ם. וז"פ כי רק רווח והצלה פי' צריך להם רווח והצלה של בחי' הצל"ה מבחי' ק"ל שהוא יעמוד ליהודים ממקום אחר הוא הסט"א הנקרא אל אחר. וז"ש ומי יודע אם לעת כזאת הגעת למלכות. פי' כי מרדכי ידע את כל אשר נעשה כי עתה היא שעת הכושר להעלות ניה"ק כידוע הענין מהאר"י ז"ל כי בשעת הדוחק של בנ"י בין העכו"ם בגלות אז יצאו הני"ק המובלעים מביניהם. וידע מרדכי כי אך עבור זה הסיב רש"י את כל אלה לכך אמר ומי יודע אם יהי' לך עוד שעת הכושר כזה והגעת למלכות מ"נ כאשר העת עתה כי באמת ע"י הענין הזה שהעלו ניה"ק הרבים בזמניהם עי"כ זכו מיד לבנין בהמ"ק הוא בית שני שנתיסד מיד אח"כ כמבואר בספרים כי ע"י העלאת ני"ק באה בנין הבית. ביתי בית תפלה נתיסד ע"י כל העכו"ם שהעלו מהם ניה"ק והי' זה הצורך לבנין בהמ"ק והכנה רבה לבית שני כנ"ל. והבן:
רבות בנות עשו חיל ואת עלית על כלנה. הנ"ל ע"ד הרמז בזה דהנה נודע כי בחי' נוקבא שבכל העולמות כולם ירדו אחרי הפגם. אך בחי' המלכות דעשי' הנה היא ירדה בסתר המדרגה יותר על כלנה עד מקום מדור הקליפות שבעולם הזה כדי לשמור את ישראל. וזהו ירידה שהיא צורך העלי' והיא נקראת ארץ שאמר הכתוב והארץ היתה תהו. ועלי' אמר דוד רקמתי בתחתיות הארץ כי דוד המלך ע"ה הוא בחי' המלכות ואמר בתחתיות הארץ כי הוא ירידה מאד לשכון בעולם הזה מדור הקליפות. וזהו בחי' גלות השכינה שהשכינה כביכול היא בגלות כמ"ש בספרים. ותג"ל הארץ אותיות גלות הארץ כי לעתיד ב"ב יהי' הצירוף ותג"ל הארץ בזמן הגאולה כשיחזור הכל לתיקונו אבל עתה בעוה"ר היא גלות הארץ. ובחי' ירידה הזאת היא בבחי' מסירות נפש בחי' מיתה כידוע הענין בסוד אלה המלכים שמתו כי ירידתן הוא מיתתן. ונוכל להבין זה מבחי' המלאכים שנאמר בהם וכולם מקבלים עליהם כו' להקדיש ליוצרם בנחת רוח. שהכוונה במלת להקדיש ליוצרם היא מסירות נפש כמ"ש ונקדשתי בתוך בנ"י שדרשו רז"ל על מסירות נפש ומהו המסירות נפש שלהם בנחת רוח לשון ירידת הרוח למטה כשנשתלחים לירד לעולם הזה כי הוא להם עינוי גדול ומסירות נפש בחי' מיתה כשנצרכים לירד מעולם העליון הרוחני והקדושה לעולם השפל הגשמי הזה מקום הסט"א נמצא כי אצלם הוא מסירות נפש מלמעלה לירד למטה ואצלנו הוא מסירות נפש לעלות מלמטה למעלה. וז"ש עליונים למטה ותחתונים למעלה. וז"ש עולם ברור ראית כי באמת כן הוא דרך העבדות להש"י ולכן סמכו הענין הזה של המלאכים קודם ק"ש להורות על מסירות נפש שלהם ובק"ש הוא מסירות נפש שלנו. מעתה האיש החכם ויבין את זאת אם למלאכים שעיקר בריאתם הוא לצורך שליחות התחתונים לירד למטה ובכ"ז נחשב להם ירידתם ממעלתם לעולם הזה בחי' מיתה ומסירות נפש כנ"ל מכ"ש וק"ו לשכינה הקדושה אשר בתוכנו בעולם הזה במקום הקליפות כאשר ירדה מסתר עליון גבוה מעל גבוה לשכון במקו' החשך הזה והעכור יחשב לה לבחי' יריד' הזאת. הלא גם הנשמה טרם נתונה באדם כבר נודע בספרים גודל צעקתה ובכיתה על ירידתה למטה ק"ו השכינה אשר ירודה הוא בעולם הזה תמיד לשכון אתנו ולא לבד בקרב בנ"י כי גם בעכו"ם אשר סביב בנ"י היא שוקדת עליהם בקרבם להסב אחורנית לבל ירעו לבני ישראל או לתת בלבם להטיב לבני ישראל בכל הטובות והוא מבואר לכל בן דעת וכידוע ג"כ בגמ' בכ"מ. וכן אצל המן ויאמר המן בלבו מנא ידעו רוח הקודש הודיעם ורבים כמוהו. וזהו שמסרה אסתר נפשה לבא אל המלך אשר לא כדת כאשר אבדתי אבדתי כמ"ש ותלבש אסתר מלכות ר"ל לבשה בחי' המלכות השכינה שהיא ירודה מאד בגלות בין העכו"ם כמ"ש כן היא ג"כ באתה בגלות ומסירות נפש אל העכו"ם הזה לבעבור היטיב לבנ"י. וז"ש בגמ' אסתר מן התורה מנין ואנכי הסתר אסתיר פני ר"ל כאשר ישראל בגלות בהסתרת פנים חלילה. הנה אסתר רק היא השוקדת אל בנ"י והיא השכינה המתהלכת אתנו לשמרנו בין העכו"ם אבל הש"י ב"ה הנה נאמר וכבודי לאחר לא אתן כי איך יחל. וזה הרמז שצוה עלי' מרדכי לכנוס אל המלך להתחנן לו ולמה לא הלך הוא בעצמו לפני אחשורוש לבקש על עמו כי בחי' מרדכי הוא בחי' יותר גבוה הוא בחי' אב"א ולא יחלל כבודו לירד למקום הקליפות וטינופת הזה. רק אסתר בחי' השכינה היא בגלות הזה לשכון גם בקרב הגוים ומחשבותם וענינם לטוב לבני ישראל לכך בהגאולה ב"ב הנה בהתיקון זה נתעלה יותר על כולם ותתקדש בחי' המלכות דעשי' יותר על כלנה כי היא היתה ירודה יותר על כולם כנ"ל. וזה שאמר הכתוב רבות בנות עשו חיל בחי' הנוק' שבכל העולמות יתעלו. וזאת בחי' הנוק' שהיא אתנו עלית על כלנה. ב"ב אמן:
ואת פתשגן כתב הדת אשר ניתן בשושן כו'. להראות את אסתר ולהגיד לה ולצוות עלי' לבא אל המלך. הנ"ל דהנה עיקר בחי' לימוד התורה הוא בכוונת ליחדא שמא דקב"ה ע"י העוסקים לשמה לתקן קשוטי כלה. וזהו פתשגן כתב הדת. ר"ל הפירוש העיקר של כתב הדת של תורה הוא להראות את אסתר רמוז לשכינה ר"ל לתקן קשוטי כלה. להראות לשון רואה אני את דברי אדמון שתהי' השכינה מתפארת בו לפני הש"י ב"ה חזי במאי ברא אתינא לגבך. וזהו ולהגיד לה הוא הגדה של תורה יהי' רק לה לשמה כמ"ש מגיד דבריו ליעקב ולצוות עלי' הם המצות יהיו רק עלי' בכוונת לאוקמי שכינתא מעפרא ובזה לבא אל המלך ולהתחנן לו ולבקש מלפניו על עמה. והבן:
לך כנוס את כל היהודים כו' וצומו עלי כו'. יש להבין ענין הכניסה זו מה טובה הלא כל אחד יכול לצום בביתו ולשוב אל ד'. אמנם הנה כבר נתבאר כי כל גלגולי הסבה הזאת שהתעורר זרע עמלק על בנ"י בעת ההוא. הנה זו היתה הכרחית להקדים מחיית עמלק לבניו בהמ"ק כי כן התעורר המן לסוף ע' שנה של גלות בבל קודם בנין בית שני. והענין הוא בהיות כי שורש קליפת עמלק הוא מעולם רצועה מרדות לישראל ויניקתם מהם היא הגורמת פירוד בין זו"נ וכן למטה הם המונעים את ישראל לבא לכנוס לארץ ישראל כמ"ש עמלק יושב בארץ הנגב כי הם יושבים תמיד על אם הדרך ואינם נותנים את ישראל לעבור בגבולם והם מעכבים הגאולה והקירוב למעלה ולמטה. ובזה נאמר ומרדכי ידע את כל אשר נעשה ויצא בתוך העיר ויזעק זעקה גדולה ומרה. לכאורה למה לו לצאת אל רחוב העיר לזעוק. אולם האמת כי מרדכי הצדיק בבחי' יסו"א כאשר ידע והבין אשר נעשה כי התגברה הקליפה של עמלק ימ"ש והוא אשר יניקתם מנצוצות קרי ר"ל אשר "חיל "בלע "ויקיאנו ועי"ז הם גורמים הפירוד של בין ו"ה זו"נ כי שם י"ה הם תרין רעין דלא מתפרשין כי יד על כס י"ה. אך מקום אחיזתם בין זו"נ ולזה יצא בתוך העיר ר"ל להמון עם בנ"י כי הוא בעצמו הי' צדיק הדור בבחי' גבוה מעל גבוה רק בתוך העיר צעק עליהם לשוב. וזהו זעקה גדולה ומרה. מ"ר מפסיק בין ו"ה מר גימ' עמלק ע"ז צעק כי התאחזו החיצונים בני"ק של בנ"י והם בחי' ק"ל שנה של אדה"ר והנה יעקב אבינו ע"ה הי' תיקון האחד כמ"ש ימי שני מגורי ק"ל שנה מעט ורעים רמז לאותן ק"ל שנה שהם רע ומר. ומשה רבינו עליו השלום הי' תיקון הב' יוכבד אמו היתה בת ק"ל שנה ואח"כ ותרא אותו כי טוב הוא כי שב לבחי' טוב לבד. וזהו וירא ד' כי סר לראות ס"ר גימט' ב"פ ק"ל כי כבר תיקן. וכ"נ וקלקלת את מחשבתו ר"ל כבר עברו ב"פ ק"ל הנ"ל וכאשר קליפת עמלק נקרא מ"ר בין ו"ה נאמר בכוונת האר"י ז"ל ולמלשינים אל תהי תקו"ה תיק בין ו"ה אל יהי לו כח להפריד ולכן נאמר הן גוים כמר מדלי כיל"ח וז"ש ויגד לה מרדכי את כל אשר קרהו כי הוא מאותם שנאמר אשר קרך אותיות ק"ר ו"ה. והנה כתיב כולם בחכמה עשית מלאה הארץ קניניך והוא מבואר בזוהר הקדוש בחכמה אתברירת פי' כי התחלת עלמא דברירו ויציאת הנעלמים ני"ק הם מחכמה כמ"ש ופתחת עליו פתוחי חותם רומז ליסו"א בחכמה נקרא פתח ולמעלה הוא קמץ. והחכמה הוא התחלת הברירו יש מאין חכמה נקרא יש מאין והוא הנקרא יקר ולהיפך קר"י ר"ל. יקר עולה י"ש וז"ש מה לעשות באיש כו' למי יחפוץ המלך לעשות יקר וכמה פעמים נאמר יקר במגלה כי בחי' הזאת הוא בחי' מרדכי ובחי' זאת היא המתעוררת ביום זה בכל שנה ושנה וכבוד היום גורם להביא בלבבות ישראל התעוררת התשובה עד"ז איש על מקומו יבא בשלום. לכן כאשר חפץ וחשב הרשע הזה שאמר למי יחפוץ המלך לעשות יקר יותר ממני קיהה את שיניו ועשה כן למרדכי היהודי כי הוא בבחי' יקר הזה. והמן ימ"ש בהיפך בבחי' טומאת קרי ר"ל. וזהו שקרא לפניו ככה יעשה לאיש כו' ככ"ה ר"ת כתר כל הכתרים הוא נאה למרדכי כמש"נ כולם בחכמה עשית חכמ"ה לשון מחכ"ה מן עולם העשי' מראש דרגין עד סוף עובר בחי' מרדכי ובכן אמרו חכז"ל בשעה שבא המן אצלו הי' עוסק בפ' עמר עמר גימט' ש"י פי' הי' עוסק לתקן תיקון ש"י וזהו ג"כ ענין ספירת העומר בז' ספירות לתיקון הנ"ל והוא בכוונת תקע בשופר גדול וכו' ושא נ"ס גימ' "סומך "נופלים. מקבץ "נדחי "עמו "ישראל ר"ת גימ' ק"ל רמז לק"ל שנה הנ"ל. וכן מי שעשה נסים נ"ס י"ם כי הענין הזה נקרא נ"ס כנ"ל. ולעומת זה תיקן מרדכי משלוח מנות ביום הקדוש הזה. מנו"ת נ"ו להפריד בין האותיות מ"ת וכן מתנות לאביונים והתיו מבואר בפע"ח. וכבר מבואר כי אסתר רמוז לשכינה ותלבש אסתר מלכות ומרדכי כל עבודתו לדעת את שלום אסתר בבחי' הדעת. וכן להראות את אסתר ולצוות עלי' ליחד שכינתי' עם דודה להראות כמו רואה אני את דברי אדמון ולצוות עלי' שיהי' כל כוונת המצות רק לשיקבה"ו לבא אל המלך ולהתחנן לו כמ"ש במ"א. וזה שנאמר למעלה לך כנוס את כל היהודים. כלפי שאמר המן ישנו עם אחד מפוזר ומפורד הם הני"ק שנתפזרו וימלא בטנו מהם לכן גברה הקליפה מאד. צותה אסתר לך כנוס. כ"ו נ"ס לתקן השם כ"ו. כי מרדכי יכול לתקן כ"ז במדריגתו וזהו הכוונה לכנס נדחי ישראל אל מקומם. ובאמת כן כל כח הקליפה הזאת הוא לפגום המחשבה כמ"ש מחשבת המן מחשבתו הרעה כי זה לעומת זה גורם הכל הוא המחשבה וזה ענין מחיית עמלק בזכור אשר עשה כי יקשה מה נעשה אנחנו בגלות המר הזה איך נלחם בו להמלט על נפשנו לכן כתיב עם הספר ישוב מחשבתו הרעה ללמוד בכל עת בספר במחשבתו לתקן מחשבתו הרעה כי כל איש ישראל גם ביושבו בבהמ"ד אחורי התנור יוכל ללחום בעמלק עם הספר לקרב הגאולה ואינו צריך להלחם בחרב וחנית. אבל אם יסובב בעיר בשווקים ורחובות הנה כתי' אבקשה את שאהבה נפשי בקשתיו ולא מצאתיו. כי אף אם הוא נצרך לבקש את פרנסתו הנה מצודה פרוסה על כל החיים. הככר לחם והפרנסה היא מצודה על כל החיים בהתערבו עם הרשעים חלילה ופוגם את נפשו במחשבה. וצריך שמירה מעולה מאד. אך עם הספר יהי' ניקל לשמירת המחשבה ללחום מלחמת עמלק ולקרב את הגאולה ב"ב אמן:
ובכן אבא אל המלך אשר לא כדת וכאשר אבדתי אבדתי. הנראה לבאר בענין שתי האבידות האלו שאמרה. ע"ד המעשה המובא בשם אדמ"ו איש אלקי מוהד"ב ממעזריטש זלה"ה. אשר פ"א הרבה והפציר בתפלה עבור חולה אחד ולא רצה לנטות מעליו עד יתרפא. והודיעו לו מן השמים כי אבד חלקו בעוה"ב עבור זה ויתבהל מאד. אכן מיד השיב אל לבו לאמור. הנה כי כן אין לי עוד לצפות על עוה"ב. הנה עתה העת להתפלל עבור ישראל ולזעוק אל ד' באמת בלי שום מחשבת גמול בעוה"ב כי אין לי לצפות כלל. וכן פירשו ז"ל בענין אלישע אחר שטעות שלו הי' כששמע הב"ק שובו בנים שובבים חוץ מאחר ונתיאש מלשוב ובזה טעה כי אך אז הי' העת לשוב לעבוד ד' באמת ולב שלם שלא ע"מ לקבל פרס רק לעשות מאהבה ומה לו אם יקבלוהו או לא הנה ד' הטוב בעיניו יעשה. וזה הענין שאמרו חכז"ל במעלות הבע"ת במקום שבע"ת עומדים צדיקים גמורים אינם יכולים לעמוד. כי הצדיקים גמורים הם לבם נכון ובטוח בד' כי עבודתם נרצה למעלה ורצון יראיו יעשה לכן הם שוקדים על עבודתם תמיד בלי הפסק. אבל הבע"ת הנה לבם יפחד כל הימים אם יקבלו אותם לכנוס לפני ד' לבל ישליכם החוצה גם בקרבתם לפני ד' בתורה ותפלה לא יאמינו כי יאזין ד' לקולם לקבל תשובתם. ואעפ"כ הם שבים ומתודים בכל לבבם הנה זה האות כי מאהבת ד' אשר בקרבם הם רוצים להתקרב ולעבוד באמת ובלב שלם בלי שום תשלום גמול כלל אחרי אשר יודעים בעצמם כי אבדו עולמם עד הנה לא יצפו לתשלום גמול כלל בעוה"ב. ולכך גדלה מעלתם על מעלת הצדיקים גמורים ובאמת כך הוא המדה בעבוה"ב באמת למסירות נפש בב' העולמות אף אם יאבד מעולם הזה ומעוה"ב לא ירף מעבודתו כלל כמש"א משה רבינו עליו השלום ואם אין מחני נא מספרך אשר כתבת ר"ל מספר החיים של הצדיקים בעוה"ב. וז"ש הכתוב בכל לבבך ובכל נפשך פי' בחי' הנפש הוא מכונה להעתיד כמ"ש והיתה נפש אדוני צרורה בצרור החיים לעתיד בעולם העליון את ד' כו' וכן אמר הללי נפשי את ד' אהללה ד' בחיי אזמרה לאלהי בעודי. שהכוונה ע"י שאהללה ד' בחיי בעולם הזה אזמרה לאלהי בעודי עי"כ אזכה שתהלל נפשי את ד' גם לע"ל בעולם העליון כידוע הענין שהנפש מסגלת בעולם העליון ממה שעלתה בידה בעולם הזה ועד"ז הוא ענין סדר כל השירות ותשבחות הללוי' הכל מוסד על שבח עולם העליון שהנפשות הצדיקים משבחים ומפארים לשמו הגדול ית"ש וזהו הסיום של הללוי"ה כל הנשמה תהלל יה הללוי' המורה על ההלל שהנשמות משבחים בעולם העליון וז"פ בכל לבבך ובכל נפשך אפי' הוא נוטל את נפשך שר"ל שאין לך עוד חלק בעוה"ב שהוא בחי' הנפש לבד שם כמ"ש ואף על פי כן כשתדע שתאבד משני העולמות לא תתיאש מלעבוד הש"י. אז והיו הדברים האלה על לבבך לך לקיום עולם. והנה זהו הדבר שהי' אצל אסתר כשבאה אל המלך אשר לא כדת כמאמרם ז"ל עד עכשיו באונס ועכשיו ברצון ובכן גמרה בלבה כי בלי ספק תאבד משני העולמות כי לבא אל המלך אחת דתו להמית ולהבעל ברצון תאבד ג"כ עוה"ב ובכל זה מסרה נפשה וז"ש וכאשר אבדתי אבדתי משני העולמות ואין לך מסירות נפש גדול מזה ולכך זכתה ותלבש אסתר מלכות לבוש העליון הרוחני ממעלת העליונים כמבו' למעלה מזוה"ק פ' שלח ע"ש וזכתה לעמוד בחצר המלך הפנימית אבל אצל המן כתיב בחצר החיצונה יען כי הוא מן החיצונים סביב רשעים יתהלכון. וכ"ז ע"י שמסרה נפשה כנ"ל וחשבה למשפט כי אבדה מכל וכל כנ"ל עי"ז זכתה לכל המעלה הזאת והוא המבואר אצל ר' אבוהו כשהראו לו הג"ע ואת כל כבודו אמר כל אילין לאבוהו ואני אמרתי לריק יגעתי. ר"ל כמו שבארנו כל אילין לאבוהו ע"י שאני אמרתי כי לריק יגעתי שלא חשב לעצמו שום זכות ושכר לעוה"ב לכן זכה לכל הטוב ההוא כנ"ל:
ויעבור מרדכי ויעש ככל אשר צותה עליו אסתר. אי' בגמ' מגלה דף ט"ו ויעבר מרדכי שעבר ערקומא דמיא. ופרש"י שעבר ערקומא דמיא לאסוף היהודים שבעבר הנהר. ויש לדקדק בדברי רש"י הללו מאי קמל"ן בזה. הנראה לבאר בזה עפ"י מ"ש בעל הגדה ואקח את אביכם מעבר הנהר כו' שנאמר ויאמר יהושע אל כל העם בעבר הנהר ישבו אבותיכם מעולם וכו' ויעבדו אלהים אחרים ואקח את אביכם כו'. הנה מבואר בכתבי האר"י ז"ל שכל הנשמות היו באדה"ר ומחטא של אדה"ר נפלו כל הנשמות לבין העכו"ם אפי' נשמות האבות הקדושים נשמת א"א ע"ה הי' ג"כ בין העכו"ם כמבו' בס' הגלגולים פ"א ולזה כתיב בסידור האר"י ז"ל על פסוק ויתהלכו מגוי אל גוי כו' לא הניח אדם לעשקם. שזה קאי על נשמות ונצוצות המפוזרים בין העכו"ם שהקב"ה שומרם שם בשעה שהם בין העכו"ם שלא ישתקעו שם ומעלה אותם משם ומביאם בין ישראל וזהו הנקרא עבר הנהר שהעולם הנשמות הוא עולם הבריאה ועולם הבינה ושם הוא כסא הכבוד ששם הוא מדור הנשמות וכל ישראל בין העכו"ם וזהו ויעבדו אלהים אחרים וזהו המוציא אתכם מארץ מצרים [וזהו שאמרו בגמ' ישראל בחו"ל עובדי ע"ג בטהרה וז"פ אשר בחרת באברם והוצאתו מאור כשדים. חוץ ממה שניצל משריפת אור כשדים י"ל שנשמתו הי' בין הקליפות זה הנקרא אור כשדים ע"כ]. וגם בזוהר הקדוש איתא בענין זה. כה אמר ד' בעבר הנהר ישבו אבותיכם מעולם מאתר רחיקא קריב לון לגבי' וכו' ואפיק לאבהתנא מגו נהרא עלאה יקירא קדישא בוצינא דכל בוצינין בגין דיתעטר בהו ע"ש. וההוא נהר רומז ליסוד בינה ישבו אבותיכם מעולם בסוד העיבור ג' כלילן בג'. ובעבר הנהר הוא שהאור יצא בעבר השני לבחי' אלהים אחרים. וזהו מתחלה עובדי ע"ז היו אבותינו שהי' אורם בבחי' עבר הנהר מאז לצד השני היא ע"ג. ועכשיו קרבנו המקום לעבודתו כמ"ש בזוהר הקדוש מאתר רחיקא קריב לון לגבי' כי הוציא והמשיך אורם בצד הקדושה ועביד לון רתיכא קדישא עלאה ליקרי'. וז"ש מתחיל. בגנות ומסיים בשבח כנ"ל. וז"פ אשר בחר בנו מכל העמים שהי' האור בתוך העמים ובחר בנו והוציאנו מתוכם לרוממות עולם כמ"ש ממרחק תביא לחמה מאתר רחיקא שהוא בעבר הנהר לקח אותנו לעברך בברית ד' אלהיך. והוא שכ' זכו"ר אזכרנו עוד בחי' הזכרו"ת רח"ם ארחמנו בסוד הרח"ם שתלך השפע ביושר לסוד הרחם כמ"ש ותתן טרף לביתה הטרף של רפ"ח ני"ק ישוב ותתן לביתה. וזה ג"כ הענין דכתי' ונהר יוצא מעדן להשקות את הגן שקודם החטא של אדה"ר הי' נמשך מקור הנשמות מרחובות הנהר בדרך הישר ואחר החטא נתפזרו בעבר הנהר כנ"ל וז"ש ביצחק שחפר את הבארות עתה הרחיב ד' לנו ופרינו בארץ. כי אחר לידת א"א ע"ה הי' נמשך הנשמות מרחובות הנהר. וז"פ תתן אמת ליעקב חסד לאברהם. כמבואר בפני'. כי חלק נשמת יעקב אבינו הי' מצד האמת והיושר. אך חלק נשמת א"א ע"ה רק מצד החסד כי רצון תרח אביו לא הי' בזה כמ"ש ואקח את אביכם מעבר הנהר כנ"ל. וכבר בארנו כי ענין הגאולה הוא ע"י העלאת הני"ק הנפזרים כמ"ש בונה ירושלים ד' נדחי ישראל יכנס וכו'. וז"ש בשירת הים עד יעבור עמך ד' עד יעבור עם זו קנית תפול עליהם אימתה ופחד. כי ע"י הצי"ע נופל עליהם פחד על הסט"א ועי"ז נוכל להוציא מהם הני"ק דמעת העשוקים בידם. וז"ש במגלה ורבים מעמי הארץ מתיהדים כי נפל פחד מרדכי עליהם מרדכ"י עולה גימ' רע"ד. כי מרדכי באותו הדור הי' בחי' צי"ע ומפחדו נבהלו כל הסט"א ומזה נצמח הישועה להוציא הני"ק מהם. וז"ש שק ואפר יצע לרבים. יצ"ע ר"ת "צדיק "יסוד "עולם. וז"ש נקהלו היהודים כו' לעמוד על נפשם. שנתקבצו כל הני"ק ועמדו על נפשם ואיש לא עמד בפניהם כי נפל פחדם על כל העמים כנ"ל. וז"ש ותכתב אסתר המלכה ומרדכי היהודי את כל תוקף כו' לקיים ימי הפורים עליהם ועל זרעם. לרמז בזה כי נתנו כח ותוקף במגילה זאת להיות כן בכל שנה ביום הזה להוציא ני"ק הנפזרים. כמ"ש עליהם ועל זרעם. וזכרם לא יסוף מזרעם. וזה שמסיים המגילה דורש טוב לעמו. בחי' יסו"ד צדיק נקרא טוב. ודובר שלום לכל זרעו בחי' המשפיע כיל"ח והוא לשון הוה כי הוא נוהג תמיד וזכותו עומדת לנו בחייהם ובמותם לא נפרדו. כמ"ש במשה רבינו עליו השלום לא כהתה עינו. כי גם בג"ע עינו פקיחא להשפיע לנו כ"ט וכן במרדכי ודובר שלום לכל זרעו. ויבחר בזרעו אחריו. וז"ש לקיים את ימי הפורים. כי פור המן נהפך לפורינו. עפ"י מ"ש בגמ' מנצפ"ך צופים אמרום. שכחום וחזרו ויסדום. לפמ"ש בספרים מנצפ"ך רומז לפ"ר דינים המן הי' לו יניקה מאותיות מ"ן ממנצפ"ך. וזרש אשתו מאות צ'. ועשרת בניו הי' להם יניקה מאותיות פ"ך. וז"ש שכחום וחזרו ויסדום ע"י הצי"ע הוציא מהם הני"ק להביא אותם למקור הקדושה רומז ליסוד מלכות. ומעיקרא היו בחי' שכחה אותיות חשכה כמ"ש וחשך על פני תהום. וז"ש ג"כ תמחה את זכר עמלק כו' לא תשכח כאשר כבר בארנו כי עמלק טמא את המחשבות בנ"י. כמ"ש ראשית גוים עמלק ראשית היא המחשבה. וכן דרכו של יצה"ר לבלבל את האדם במחשבות רעות ולהביא את האדם לבחי' שכחה לבל ישים אל לבו לפני מי הוא עומד. וכאשר תמחה את זכר עמלק מה שמזכירו בתאוות עולם השפל. אז לא תשכח גדלות הבורא לעבדו בלבב שלם כראוי ונכון. וז"ש בתהלים האויב תמו חרבות לנצח אבד זכרם המה. כאשר יתבטל כח הסט"א כחו של עמלק. אז אבד זכרם המה. מה שמזכיר את האדם בטרדת עולם הזה בשעת העבודה. וז"ש ואתה ד' לעולם תשב כסאך לדור ודור. וזה הענין כי פור המן נהפך לפורינו כאשר הוציאו הני"ק מהם נהפך בחי' הגבורות ודינים לרחמים. לכן נקראו פורים פ"ר י"ם יסו"ד מלכו"ת. וזהו עיקר הנס כמ"ש לך כנוס כ"ו נ"ס כמבו' במ"א. וזה הענין שהתחלנו בכוונת רש"י עבר ערקומא דמיא לאסוף היהודים בעבר הנהר כי סוד ויעבר הוא עיבו"ר רי"ו כידוע בסוד נפילת אפיים שהוא ע"י מסירות נפש להעלות ניה"ק מהם מתוך עמקי הקליפות להחזירם לקדושה. אותיות ויעבר ע"ב רי"ו. רי"ו עולה גבור"ה. וע"י העלאת הני"ק נמתקו הדינים בבחי' החסד העולה ע"ב. וזה שרמז רש"י ברוח קדשו לאסוף היהודים שבעבר השני הם המשוקעים בתוך הקליפות בעבר השני בסוד עבר הנהר כנ"ל. והבן: <small>(מכי"ק)</small>
ותלבש אסתר מלכות ותעמוד בחצר בית המלך הפנימית. הנראה לרמז בזה מ"ש הכ' שלבשה מלכות ולא נאמר ותלבש אסתר בגדי מלכות. גם יש להבין מה מודיענו הכתוב שלבשה מלכות הלא כל אדם יודע כי המלכה נכון לה ללבוש בגדי מלכות ומה יוצא לנו מזה. אך הנה נודע בזוהר הקדוש ובספרים כי הצדיקים ע"י מעשיהם הטובים בתורה ותפלה בכוונה הם מתקנים ומלבישים כבוד ותפארת לשכינה כמ"ש בקשוטין אזלא ומאנין דלבושין ר"ל ע"י הצדיקים הלומדים בתורה לשמה מתקנים קשוטי כלה להראות לפני הש"י חזי במאי ברא אתינא לקמך. וזהו פתשגן כתב הדת של תורה להראות את אסתר היא השכינה לפני הש"י ב"ה. וז"ש בזוהר הקדוש בהקדמה בשעתא דמתחזיין קמה כל דכורא כדין נפקא ה' מאות יו"ד ואתקשטת במאנין דדכורא כו' ע"ש. והנה זהו הרמז שלבשה אסתר מלכות לבושי מלכות ויקר ממעשי הצדיקים המלבישים אותה המכוונים לשלום מלכות כידוע בסוד עשרה הרוגי מלכות. והנה אח"כ השכינה היא חוזרת ומלבשת הצדיקים במלבושה בכבוד ותפארת כמבו' הענין כולו בפ' אשת חיל לי"ח. וזהו סוד בגדי כהונה שנאמר בהם לכבוד ולתפארת. וע"ז אמר הכ' כהניך ילבשו צדק היא השכינה כנודע. וע"ז אמר התנערי מעפר קומי לבשי בגדי תפארתך עמי ר"ל התנערי מעפר הגלות והעצבות קומי לבשי בגדי השכינה שהיא תפארתך עמי. ובזה אמרנו לעיל בפ' ותשלח בגדים להלביש את מרדכי ולא קבל. לרמז כי השכינה שלחה בגדים להלביש את מרדכי בגדי תפארתה שמלבשת הצדיקים. ואז בשעת העצבות לא קבל כי לא הי' ביכולתו אז. אך בשעת הגאולה כתי' ומרדכי יצא בלבוש מלכות של השכינה. וזהו המובא בזוהר הקדוש בכ"מ כי הצדיקים הם אנפי דשכינתא כי השכינה מתלבשת בתוכם. וזהו שכינה מדברת מתוך גרונם. ועל ענין הזה אמר הכתוב שוש אשיש בד' כי הלבישני בגדי ישע ומעיל צדקה יעטני כחתן יכהן פאר וככלה תעדה כלי'. הרמז על סוד הענין של הלבושים הללו. וזה ענין הרמז במנהג הקדמונים שהיו מחליפין לבושיהם בימי הפורים בגדי איש לאשה ובגדי אשה לאיש וכבר קרא עליהם הב"ח בקול גדול לאמור שהם עוברים על לא ילבש גבר שמלת אשה. אך לפי מה שבארנו הי' להם הרמז על לבושי השכינה כמו באסתר ותשלח בגדים להלביש את מרדכי. וזה הרמז (במגילה דף ז' ע"ב). אביי בר אבין ור' חנינא בר אבין מחלפי סעודתייהו להדדי כנ"ל. והבן:
ויושט המלך לאסתר את שרביט הזהב וכו' ותגע בראש השרביט. הנ"ל דהנה השם בי"ט הוא השם של העלאת הני"ק כמבואר בהאר"י ז"ל בכוונת תקע בשופר גדול ובחילוף א"ת ב"ש הוא שמ"ן הר"ת "מי "שעשה "ניסים כי שמן הוא בסוד אב"א ואורות אבא מבריחים כל החיצונים. וז"ש "מי "שעשה "ניסים כו'. ויקבץ נדחינו מארבע כנפות הארץ. וזהו שרביט האמור ש"ר של שם בי"ט שהי' צריך להשם הזה בזמן ההוא. וזהו "מאשר "יושיט "לו "המלך ר"ת מילה לתיקון בחי' הברית. וזה אשר יושיט לו המלך את שרביט הזהב וחיה. ח"י ו"ה זו"נ כי בהתיקון בחי' יסו"ד והעלאת ניה"ק נעשה היחוד. וז"ש כאן ותקרב אסתר ותגע בראש השרביט הוא בחי' הדעת כי יסוד העולה עד הדעת כמ"ש והמתנשא לכל לראש. בחי' היסוד הנקרא כ"ל הוא המתנשא לראש. וזהו "ראשי "חדשים "לעמך נתת ר"ת רחל שבר"ח בחי' רחל מתנשא ועולה לראש כנ"ל והבן:
ויאמר לה המלך מה לך אסתר המלכה ומה בקשתך עד חצי המלכות וינתן לך. הנ"ל ע"ד הרמז דהנה כתי' על פי שנים עדים יקום דבר מרמז על ק"ש שני פעמים שנאמר בה עד בשמע ואחד ע"ד רבתי. וכן ברוך שם כבוד מלכותו לעולם ועד. בתיבת ועד יש בו ג"כ אותיות עד ועל פי שני עדים הללו יקום דבר היא השכינה הנקראת דבר. וזהו עדים עד יסו"ד מלכות כי ע"י מסירות נפש של ק"ש הוא העלת מ"נ ועד של כמל"ו הוא ירידת מ"ד למלכות ולכך הק"ש נקרא חצי המלכות שיורדים הטיפין בבחי' חיצים למלכות וכמ"ש ביהונתן ודוד. כי יהונתן יש בו ג' אותיות יה"ו ודוד הוא הקטן ה' תתאה. ומג"ר בא השפע למלכות דוד ונעשה הוי' שלימה וז"ש לו יהונתן ואני שלשת החיצים פי' ג' טיפין דנפקין מן מוחא צידה אורה היוצאים מקשת כמ"ש ותשב באיתן קשתו לשלח לי למטרה לבחי' המלכות אם אומר החצי ממך והנה קחנה ובואה כי שלום לך אין דבר חי ד'. ר"ל אם ילכו החיצים למלכות ביושר אז אין דבר רע כי הוא עת רצון והיחוד ח"י ד' כי החיצים באים מבחי' חי ד' ולכך שלום לך והבן. אבל אם אומר לעלם הנה החיצים ממך והלאה פי' שיעברו ח"ו החיצים להחיצוני' חלילה אז לך כי ד' שלחך כמ"ש כי בפשעכם שלחה אמכם. וזה שמסיים הנה ד' עד ביני וביניך עד עולם כי ביהונתן ודוד השם הוי' בשלימות. וזהו אהבת דוד ויהונתן. והנה זהו הרמז ברוה"ק מה לך אסתר המלכה ר"ל בחי' השם מ"ה הוא לך אסתר המלכה היא השכינה ומה בקשתך עד חצי המלכות הם החיצים שבארנו גם זה וינתן לך לגרום היחוד. וז"ש בגמ' עד חצי המלכות ולא כל המלכות חצי המלכות הוא בנין בהמ"ק פי' כי בענין חיצי המלכות לפי מה שבארנו הוא קאי על בנין בהמ"ק ששם נגמר ונעשה היחוד האמיתי ביתר שאת וזהו וינתן לך. והבן:
אם מצאתי חן בעיני המלך ואם על המלך טוב כו' ומחר אעשה כדבר המלך. יש להבין בענין הזה מ"ש כאן במגילה בלשון ומחר אעשה. גם בפ' בשלח אצל מלחמת עמלק כתיב ג"כ מחר אנכי נצב על ראש הגבעה. מפני מה הרחיבו הזמן על יום מחר הלא אין מעצור להוושע תיכף באותו היום. גם צריך להתבונן בענין מצות מחיית עמלק שנצטוו בזמן משה רבינו ע"ה ואח"כ בימי שמואל הנביא ושאול המלך שנצטוו ג"כ ובין כך עבר זמן רב בערך ת' שנה. ועוד אח"כ מאותו הזמן עד ימי מרדכי ואסתר הי' ג"כ יותר מארבע מאות שנה. ונקדים מה שמצינו בגמ' (סנהדרין דף כ' ע"ב) תני' א"ר יוסי שלש מצות נצטוו ישראל בכניסתם לארץ למנות להם מלך ולמחות שם עמלק ולבנות בית הבחירה. ומדייק הג' ועדיין אינו יודע אם מחיית עמלק קודם או בנין בהמ"ק קודם ת"ל והי' בהניח ד' אלהיך וכו' והי' המקום אשר יבחר ד' ש"מ מחיית עמלק קודם. נמצא מוכח מזה שבנין בהמ"ק תולה במחיית עמלק ואי אפשר להיות בנין בהמ"ק עד אשר יקיימו מצות מחיית עמלק. והענין הוא כי שורש קליפת עמלק הוא רצועה מרדות לישראל והיא גורמת הפירוד ומונעת את ישראל לכנוס לארץ ישראל כמ"ש עמלק יושב בארץ הנגב. והם ג"כ המעכבים תמיד בעת הגאולה לבנות בהמ"ק. לכן נצטוו למחות מקודם שם עמלק ואח"כ לבנות בית הבחירה כי אי אפשר לבנות מקודם. והענין הוא כי קליפת עמלק הוא מדמעת העשוקים ני"ק הנפזרים בין החיצונים ע"י מקרה לילה ח"ו. וז"ש בונה ירושלים ד' נדחי ישראל יכנס. וכ"נ וקרב פזורינו מבין הגוים ונפוצותינו כנס מירכתי ארץ ואח"כ והביאנו לציון עירך ברנה. וז"ש ובאו האובדים מארץ אשור והנדחים מארץ מצרים והשתחוו לד' בהר הקודש בירושלים. כי כל זמן שהניצוצות ח"ו הם מפוזרים ונבלעים ביניהם אז יש להם שליטה על בנ"י. וז"ש וקבצנו מן הגוים להודות לשם קדשך. וזה ג"כ סמיכת הברכות בשמ"ע מקבץ "נדחי "עמו "ישראל ר"ת עולה ק"ל שהוא העלאת הניצוצות ע"י השם הגדול היוצא מפסוק "חיל "בלע "ויקיאנו כיל"ח. ואח"כ אומרים ברכת השיבה שופטינו כו' ולמלשינים אל תהי תקוה. כי הם המלשינים על בנ"י מחמת הני"ק הנפזרים ביניהם. ואח"כ אומרים ברכת ולירושלים עירך ברחמים תשוב כו' כי הכל תלוים בזה. [וזה מבואר בפ' התשובה בפ' נצבים. ושב ד' אלהיך את שבותך ורחמך ושב וקבצך מכל העמים וכו' אם יהי' נדחך בקצה השמים משם יקבצך כו'. והביאך ד' אלהיך אל הארץ אשר ירשו אבותיך וכו' מבואר הדבר שקודם ביאת ישראל לארץ ישראל צריך מקודם לקבץ הנדחים דהיינו הניצוצות שבאים ממקרים רעים ר"ל. ולזה נכון מה שיש לעיין שבתחלת הפרשה נאמר ושבת כו' אתה ובניך וכו' וכאן נאמר ומל ד' אלהיך את לבבך ואת לבב זרעך. כאן נאמר בניך וכאן נאמר זרעך. וק"ל ע"כ. מכי"ק]. וזה הי' הענין במצות עליית הרגל דכתיב יראה כל זכורך כו' פי' להעלות כל הני"ק כמ"ש וישא יעקב את רגליו כי יעקב אבינו הי' נשמר מזה כמ"ש כוחי וראשית אוני. ולזה הי' מועיל עליית הרגל שיהיו ישראל יושבים לבטח בארצם כמ"ש ולא יחמוד איש את ארצך בעלותך לראות כו' לכן בכל עת אשר הי' קרוב לבנין בהמ"ק נתעורר כוחו של עמלק לעכב אותם כמ"ש אשר קרך בדרך רמז על ענין קרי ר"ל. וגם עתה כאשר הגיע עת לחננה בבנין בית שני לפי מלאות לבבל שבעים שנה כמ"ש בגמ' שטעו בחשבונם עמד לנגדם קליפת עמלק המן הרשע אשר מאז הוא רצועה מרדות לישראל מחמת כי יניקתו הי' מן הני"ק הנפזרים ומלא את בטנו מהם כמ"ש צורר כל היהודים. כמ"ש בלשון צורר אדם כו'. לכן הי' בכוחו לשלוט בהם באותו הגזירה להרוג ולאבד כו' כמ"ש ישנו עם אחד מפוזר ומפורד בין העמים. הם מקרי לילה ח"ו ע"י השינה שנפלו הני"ק בין החיצונים. ולמלך אין שוה להניחם ולזה מצא ידו לעשו' כרצונו ח"ו כמבו' בכתבי האריז"ל:
ובזה פרשתי בפ' ויגד לו כו' את כל אשר קרהו. ואי' במד"ר בן בנו של קרך כו' כמבואר במ"א. ולזה הי' מרדכי ירא ממנו מגודל הגזירה אשר גזר על היהודים טף ונשים ביום אחד כו'. טף ונשים רמז ג"כ על טיפות קרי כו' ולולי גודל חסדי הבורא ב"ה אשר הי' באותו הדור מרדכי הצדיק בבחי' משה רבינו ע"ה שהי' כולל הדעת מבנ"י כמ"ש מיום דעתי אתכם. ויקהל משה את כל עדת בנ"י. ובמרדכי כתי' ג"כ לדעת מה יעשה בה. ומרדכי הי' בו נשמת יעקב שהוא הי' ג"כ משומרי ברית. וז"ש במגילה לך כנוס את כל היהודים הנמצאים בשושן. וגזר עליהם תענית ג' ימים להחליש כח הזוהמא וסט"א מהם. ולכן כתיב לדעת מה זה ועל מה זה. כי החטא זה נצמח ממחשבות רעות כמ"ש לקמן להעביר מחשבת המן כו'. ולזה מפני כי כל כחו של עמלק ע"י המקרה לילה ר"ל. לכן השכיל משה רבינו נגדו ואמר מחר אנכי נצב על ראש הגבעה. מאשר כי משה רבינו עליו השלום הי' כולל הדעת מבנ"י לשמרם ולהצילם מפחד בלילות כמ"ש וילונו כל עדת בנ"י על משה ועל אהרן לשון לינה. לכן בעת ההיא שהיתה עת צרה ליעקב במלחמת עמלק לקח א"ע בכח גדול על כלל ישראל שיהיו כולם נשמרים מזה איש לא נעדר וכולם יהיו נזהרים בלילה הזאת ממקרה רעה ח"ו ובזה נחלש כחו של עמלק כמ"ש ויחלוש יהושע כו' וכזה הי' ג"כ הענין כאן אצל המן הרשע שהי' ג"כ מקליפות עמלק כנ"ל. לזאת השכילו מרדכי ואסתר להתמהמה עד יום מחר ובלילה ההוא נדדה שנת המלך מלכו של עולם כמ"ש הנה לא ינום ולא יישן שומר ישראל. וכאשר נשמרו כל בנ"י מכל רע באותו הלילה אז ממילא גברו ישראל ונהפוך הוא כי נהפך קליפות קרי להיות אותיות יק"ר כמ"ש לאיש אשר המלך חפץ ביקרו והוציא מרדכי כל הניצוצות שנפלו בעומק הקליפות להחזיר להקדושה כמ"ש "חיל "בלע "ויקיאנו ועוד מעט מה שנשאר בידו וביד בתו המרשעת כמ"ש בגמ' ברתי' דהמן שקלה כו' והשליכה עליו כמ"ש ונשא השעיר עליו כו' הם העוונות של בנ"י וגם הוא נשא עליו מותרות נדחי הקליפות אשר נשארו ביד בתו. לכן כתי' אח"כ איש צר ואויב המן הרע הזה. כי הרשע כל זמן שיש בו עוד תערובת דבר טוב נקרא רש"ע עם שי"ן שבאמצע. אך כשהוא ריקן מכל טוב הוא נקרא רע כמ"ש יגמר נא רע רשעים שהוציא ממנו כל בחי' הטוב ונשאר בחי' רע לכן בהמן כשנפרד כל הני"ק ממנו נשאר בו רק בחי' רע וכאשר נגמר העלאת הני"ק כתי' ליהודים היתה אורה ושמחה וששון ויקר. זהו שמחתם שהוציאו יקר מזולל. כמ"ש להקהל ולעמוד על נפשם אשר ישלטו היהודים המה בשונאיהם כי הם השונאים שלהם. נקהלו היהודים פי' הני"ק שנפזרו בהם. וזה ג"כ דכתי' להרוג ולאבד וכו' ושללם לבוז הם הני"ק בחי' שלל. ורבים מעמי הארץ מתיהדים כו'. וזה דאי' בגמ' שמרדכי אמר מזמור שיר חנוכת כמבו' בספרים הרמז בפ' העלית מן שאול נפשי וכו' חייתני מיורדי בור. כי הפגם זה נקרא בור ריק כידוע. זמרו לד' חסידיו כו' למען יזמרך כבוד וכו'. וכן גבי קריעת ים סוף כתי' וירא ישראל את מצרים מת כו' אז ישיר כו' פי' כאשר ראו כל הני"ק שלהם בבחי' מיתה ונתבטל כל כחם מהם כמ"ש ולא נשאר בהם עד אחד פי' שהביאו הכל לבחי' האחדות לכן אמרו שירה כי זהו השמחה בשלימות כנ"ל:
ויצא המן ביום ההוא שמח וטוב לב. לכאורה יש להתבונן בדבר זה שנכתב על רשע כזה בלשון נכבד שמח וטוב לב. אולם הנראה בזה. כי אי' בפסיקתא דר' כהנא פ' זכור כי יד על כס י"ה אמר ר' אליעזר בן יעקב נשבע הקב"ה בכסאו שאינו מקבל גר מזרעו של עמלק וכו' לפיכך כשבא מבשר אצל דוד והוא שואל מי אתה ואמר בן איש גר עמלקי אנכי לא קבלו דוד. והנה זהו כמה הי' פליאה בעיני דברי המדרש הזה שהוא היפך הגמ' דאי' (במס' גיטין דף נ"ז ע"ב) מבני בניו של המן למדו תורה בבני ברק. אכן הנ"ל עפ"י מה שידענו ממעלת הצדיקים כי גדול הנהנה משולחן גבוה אשר ת"ח מסובים בה להביא את האדם לידי טהרה וקדושה לכן כאשר זמנה אסתר את המן על המשתה זה פעמים והי' המן ג"כ שואף מעט מחיות הקדושה משני הסעודות הללו וז"ש שמח וטוב לב. לכן יצאו ממנו הצדיקים הללו שלמדו תורה בבני ברק:
יעשו עץ גבוה חמשים אמה כו' לתלות את מרדכי על העץ אשר הכין לו. הנראה להבין ענין העצה זאת לעשות דוקא עץ לתלות את מרדכי ולא השכילו להמיתו בדבר אחר. הרמז בזה לפמ"ש לעיל במעלת מרדכי היהודי אשר כל מחשבת המן הי' עליו להביאו לידי מחשבה זרה כמ"ש להעביר מחשבת המן הרשע. כי רצה לעקור הקדושה מכלל ישראל. אך מרדכי עמד בצדקו ולא יכול לו. לכן נתנו לו עצה בזה לעשות העץ כו' רומז בזה לעורר פגם חטא עץ הדעת אשר כל הנשמות היו תלוים באדה"ר ונפגמו כידוע. והם סברו כי יהי' להם גם עליו שום שליטה להיות לו שום צד נגיעה לסט"א להביאו לשום מחשבה רעה ח"ו כמו כל אדם שיש בו חלק מעה"ד טוב ורע. אך באמת הם טעו בזה כי מרדכי הי' בבחי' כולו טוב כמו משה רבינו ע"ה דכתיב ותרא אותו כי טוב. כמ"ש כי שם חלקת מחוקק ספון שלא נהנה כלל מעה"ד. לכן על מרדכי לא הי' להם שליטה מחמת פגם עה"ד וז"ש בגמ' אשר הכין לו. לו הכין כי הוא הי' ראוי לאותו העץ. כמ"ש המן מן התורה מנין המן העץ. וזה מנת חלקו לתלותו עליו. ובאבוד רשעים רנה:
ויאמר המן בלבו למי יחפוץ המלך לעשות יקר יותר ממני. הנראה לבאר הפסוק הזה בדרך המוסר להדריך את האדם בדרך הענוה לבל ירים לבבו להתנשא לאמר כי הוא הולך בדרך הישר ועובד הבורא ב"ה ולו יאתה תהלה ולמלאות כל חפצו בעולם הזה. כמו שאמר המן למי יחפוץ המלך כו'. רומז למלך ממ"ה הקב"ה יחפוץ לעשות לו יקר יותר ממנו כי דרכו ישר בעיניו. וגם למחר אני קרוא לה עם המלך. יש מחר שהוא לאחר זמן הוא עוה"ב אהי' קרוא עם המלך בג"ע. ובזה יכול כל אדם להשטות א"ע להיות כל ימיו בטעות כי איננו חסר מאומה ולא יבין כי מרה תהי' באחריתו. אכן דרך הצדיקים להיות שפל ונבזה בעיניהם כמ"ש במרדכי ויבא עד לפני שער המלך כי אין לבא אל שער המלך בלבוש שק הרמז בזה כי גופו הי' בעיניו רק כלבוש שק שהוא הנרתק לנשמה. לכן צוה את אסתר שהיא תבוא אל המלך ממה"מ הקב"ה בתפלה ובתחנונים. אעפ"י שבאמת הי' גם גופו נזדכך וקדוש מאד כמ"ש בזוהר הקדוש פ' שלח דף קס"ט ע"ב. על מרדכי שזכה לאותו לבוש שהיו ישראל במתן תורה כמ"ש ומרדכי יצא בלבוש מלכות וכו'. ובדעתו נדמה כי הוא לבוש שק. וכן דרך כל הצדיקים כמ"ש נבזה בעיניו נמאס ואת יראי ד' יכבד. כי כאו"א תולה הגדולה בחבירו. ולזה הי' נסיון העקידה גדול מאד אף כי א"א ע"ה הי' מוכן להיות נשרף באור כשדים. מ"מ הנסיון של העקידה הי' יותר גדול מאד מפני כי הוא בעצמו איננו חשוב בעיניו כלל והי' עומד לישרף רק בחי' יצחק מדת היראה הי' יותר חשוב בעיניו לבחי' צדיק יותר ממנו. ואעפ"כ לא עכב מלעשות רצונו ית"ש שאמר לו קח נא את בנך כו':
אם מזרע היהודים מרדכי כו'. אי' בגמ' מפני מה נקראו חכמיו שאמרו דבר חכמה. וצריך להבין מהו דברי חכמה הללו שאמרו אם מזרע היהודים מרדכי הלא גם מקודם ידעו שהוא מזרע יהודים. וכבר אמרנו בפי' הענין להורות דרך הצדיקים שהם תמיד במסירות נפש עבור כלל ישראל כמ"ש באהרן ונשא אהרן את משפט בנ"י על לבו בבואו ובצאתו וכו'. וזהו בחי' זריעה להיות בטל במציאות והוא בעיניו כעפרא בעלמא. וז"ש באברהם הנה הואלתי לדבר ואנכי עפר ואפר. כי כן הוא דרך התפלה בתחלתו כשעומד להתפלל צריך להיות בעצמו כמו עפר ואפר. וז"ש כשהן יורדין יורדין עד לעפר וכשהן עולין עולין עד לרקיע. והענין הוא כמו הזריעה שנותן הגרעין באדמה והיא נרקבת ואז באותו הרגע שנתהוה כמו עפר באותו הרגע בעצמו מתחיל לצמוח מחדש כי כן הוא בכל הענינים ההעדר קודם להוי'. וגם בשעת בריאת העולם כתי' וחשך על פני תהום ורוח אלהים מרחפת כו' ויאמר אלהים יהי אור. ג"כ העדר קודם להוי'. וזה דאי' בגמ' חולין. בביצת טריפה כי העוף הנוצר ממנה כשירה שנהפכה להיות ברי' חדשה. וז"ש לו חכמיו אם מזרע היהודים מרדכי באותו בחי' להיות שפל בעיניו כמו זרע המוטל בעפר ומוכן הי' להיות נרקב עבור בנ"י. אזי בודאי ירום מאד כי כשהן עולין עולין עד לרקיע. ואתה נפול תפול לפניו:
והרכיבהו ברחוב העיר וקראו לפניו ככה יעשה לאיש כו'. הנה צריך להתבונן בפסוקים הללו בסיפור הענינים האלו מה נ"מ לצורך הנס בזה. אכן יבואר עפ"י מ"ש בפ' ותשלח בגדים להלביש את מרדכי. דלכאורה מה תועיל בזה בשליחות בגדים אחרים הלא מדעת קרע אותם מחמת סיגוף וצער וגם אלו האחרים יקרעם. אך הנה מרדכי ואסתר היו מחולקים בדעות שונות. כי מרדכי עלה בדעתו להצמיח ישועה לבני ישראל ע"י סיגופים ותענית מחמת צער גלות השכינה ומהראוי שכאו"א ילבש שק ואפר. אך אסתר רוח אחרת היתה עמה כמ"ש עבדו את ד' בשמחה ובזה יתעורר הרחמים כי השכינה אינה שורה מתוך העצבות כמ"ש עוז וחדוה במקומו. ולזה כתי' ותלבש אסתר מלכות ותעמוד בחצר מלכו של עולם כי ע"י השמחה מגיע למעלה העליונה. שהשמחה במעונו בבתי גוואי. וזה היתה כוונתה מאז כששלחה הבגדים להביאו לידי שמחה. לכן בעת צמיחת הישועה הביאו לבוש מלכות והרכיבהו ברחוב העיר עפ"י פקודת המלך להביאו לשמחה אזי התחכמה אסתר יותר כדאי' במד"ר ששלחה אסתר והביאה ז' אלף נושאי כלי זמר והלכו לפניו בכל העיר וקראו ככה יעשה לאיש. וממילא כאשר בא לשמחה לנכון הי' בכוחו לעורר עוד רחמים וחסדים. וז"ש במד"ר שמרדכי הי' קורא ק"ש. כי כן הוא עיקר זמן ליחד היחוד בק"ש בשלימות ע"י השמחה:
תנתן לי נפשי בשאלתי ועמי בבקשתי. כבר בארנו בענין התפלה שצריך כאו"א לבקש על טובת חבירו ולהיות במסירות נפש עבורו. ע"ד שאמר משה רבינו ע"ה ואם אין מחני נא כו' וכן דוד המלך ע"ה אמר נפשי בכפי תמיד. וכן דרך כל הצדיקים האמיתים כמ"ש במעלת הרב הקדוש בעהמ"ח ס' נועם אלימלך זלה"ה. וז"ש תנתן לי בחי' זאת להיות במדריגה זו להיות נפשי בשאלתי במסירות נפש עבור עמי בבקשתי. וכבר אמרנו בפי' הענין שאנו אומרים בקדושת כתר. משרתיו שואלים זה לזה. פי' הצדיקים ההולכים בדרך זה להיות כל אחד מצפה לראות בטובת חבירו הם משרתיו האמיתים עובדי השם כשהם שואלים זה לזה. וזה שנאמר בלשון שואלים כי ענין השואל כל הנאה שלו. וזה מי שהוא בבחי' זו הם בבחי' שאלה וכל הנאה שלו כשרואה בטובת חבירו להשפיע מטובו אשר חנן אלהים אותו. וזה שאומרים אח"כ ממקומו הוא יפן ברחמים. כי הצדיקים הללו הם המעוררים הרחמים. וזה יש לרמז בדברי הגמרא דף ז' ע"ב אביי בר אבין ור' חנניא בר אבין הוה מחלפי סעודתייהו אהדדי. פי' ההשפעות שהי' ראוי לבא עליהם לגודל האהבה התפללו להמשיך השפע לזולתו. וזה הענין שתיקן מרדכי ביום הזה מצות משלוח מנות איש לרעהו. פי' המנות והשפע שראוי לבא אליו הי' מבקש עבור רעהו. וזהו עיקר האחדות בבני ישראל. וז"ש קיימת בנו משלוח מנות איש לרעהו ומתנות לאביונים כנ"ל:
ואם מצאתי חן לפניו וכשר הדבר לפני המלך וטובה אני בעיניו יכתב להשיב את הספרים מחשבת המן כו' וכן ובבואה לפני המלך אמר עם הספר ישוב מחשבתו הרעה אשר חשב על היהודים כו'. הנה יש להבין מה זה ענין מחשבת המן לרעה לישראל אשר עלי' בקשה אסתר להשיבה הלא כבר נהרג המן ונמח שמו וזכרו מן הארץ וכבר בטלה הגזירה כמבו' בכתוב ונהפוך הוא אשר ישלטו היהודים המה בשונאיהם והעיקר הוא אך להשיב את הספרים שכתב הוא. ומה לי מחשבתו ולמה תרגז עיקר על מחשבתו הרעה. אכן הנה כתי' בנוסחת הסידורים שלנו בפסוק מי אל כמוך ותשליך במצולת ים כל חטאותם וכל חטאת עמך בית ישראל במקום אשר לא יזכרו ולא יפקדו ולא יעלו על לב לעולם. להבין זה דהנה אמרו ז"ל הרהורי עבירה קשים מעבירה. והפי' הוא. דהנה אע"פ שיש תיקונים ותשובה בעבירה להמית המזיק הנברא כנודע בכתבים מ"מ הנה הפגם שנולד בעבירה ממחשבת האדם ר"ל הנה זהו אינו בטל עי"כ ולתקן המחשבה להוציא זה ממחשבתו לזה צריך עבודה יתירה כי מ"מ נשאר רשימו ממנה במחשבה ר"ל כמו שיש בהקדושה שאע"פ שהקדושה נסתלקת מ"מ רשימו נשאר ממנה אח"כ כן להבדיל יש בהטומאה ר"ל וזהו הרהורי עבירה קשה מעבירה שאע"פ שהעבירה עצמה והמזיק נתבטל מ"מ ההרהור נשאר במחשבה. וזהו יעזוב רשע דרכו ואיש און מחשבותיו אחר העבירה וזהו ותשליך במצולת ים כל חטאותם שיתבטל כח המזיק ממנה. אך מבקשים עוד שלא יזכרו ולא יפקדו ולא יעלו על לב לעולם. ר"ל שלא יהי' לנו עוד שום הרהור מהעבירה (ולא יעלו על לב לעולם ר"ל בשום מחשבה רעה) ח"ו. וזהו שהי' עבודת אסתר היא השכינה בבואה לפני המלך הקב"ה להעביר את מחשבת המן כי בחי' קליפת המן הוא הפגם העיקרי ואע"פ שכבר נבטלה הקליפה כמו שנהרג הוא למטה מ"מ חרדה עוד לעקור מחשבתו הרעה מתוך ישראל שלא יפגמו ויהרהרו עוד במחשבות זרות שלו אח"כ ועיקר השמירה צריך כל אדם במחשבתו להיותה תמיד היכל להקדושה וטוב כנ"ל:
ליהודים היתה אורה. אמרו בגמ' זהו תורה אמר רבא הדר קבלוהו עליהם בימי אחשורוש. ויש להבין טעם קבלת התורה בזמן מרדכי ולא הי' כזה בימי כל הנביאים אשר קדמו לו. אך הנה כבר נודע בישראל כי בשעת קבלת התורה בהר סיני פסקה זוהמתן כאשר הכינו בנ"י את עצמן להטהר את גופם ולזכך חומרם והוא שהזהירם משה רבינו ע"ה על מצות פרישה והיו נכונים ליום השלישי ויקדש את העם ויכבסו שמלותם. פי' הוא כבוס החומר אשר הוא לבוש אל הנשמה ועי"כ פסקה זוהמתן נמצא כי גם ההכנה למ"ת היא ראוי' וטובה לעצמה אשר זכו ישראל להזדככות ההוא על ידה. וזש"א אלו קרבנו לפני הר סיני ולא נתן לנו התורה דיינו לכאורה מה מעלה הוא בהקרבה לבדה בלתי קבלת התורה. אך כדברינו הוא נכון כי גם הקריבה לבדה הוא מעלה שפסקה זוהמתן כנ"ל. והנה מבו' בזוהר הקדוש פ' שלח כי שאל ר"ש לר"מ בענין מעלת הר סיני ודור המדבר כשהודיע לו ממעלת לבושי היקר שזכו דור המדבר ללבוש הג"ע הרוחני העליון שאלו אם אירע עוד באיזה פעם אח"כ שנתלבש אדם בלבוש הזה והשיב כי מרדכי ואסתר זכו ללבוש כזה בההוא לבושא דיוקנא דההיא עלמא כמ"ש ותלבש אסתר מלכות ומרדכי יצא בלבוש מלכות כו' ע"ש. והנה כאשר מרדכי הי' בחי' משה רבינו עליו השלום והי' במעלות ההזדככות שהיו בנ"י במעמד הר סיני אשר לא הי' כזה מן אז ועד עתה. הנה לכך יכול הי' לקבל התורה כמו במעמד הר סיני ולהשפיע מהתורה לבני ישראל שהיו בדורו. וזהו דכתי' ליהודים היתה אורה זהו תורה והדר קבלוהו עלייהו בימי אחשורוש ע"י מרדכי שהי' דוגמת משה רבינו עליו השלום כנודע אשר לא הי' כמוהו מימות משרע"ה. וז"ש חכז"ל ג' מאות הלכות נשתכחו בימי אבלו של משה. ולמה לא החזירם יהושע אח"כ אך כאשר בארנו כי רק משה לבדו הי' יכול להשפיע לדורו מהתורה דלעילא ואח"כ לא הי' כמוהו זולת מרדכי הצדיק כנ"ל:
להיות היהודים עתידים ליום הזה. ע"ד שאמרו ז"ל בניסן נגאלו ובניסן עתידים לגאול לכן כל אחד ואחד מחויב לראות א"ע שיהי' צדיק ועתיד ומוכן ליום הגאולה וישועה אף אם בעוה"ר נמשך הגלות זה זמן כביר מ"מ אני לא אהי' ח"ו גורם העיכוב להגאולה חלילה. וז"ש אומרים על גאולתנו ועל פדות נפשנו. ר"ל שיהי' הנפש נפדה מן הגלות של היצה"ר. וזהו נקהלו ועמוד על נפשם. ובזה יהיו מוכנים ועתידים ויעמדו על בחי' גוף ונפש לבל יעכבו את הגאולה חלילה ויהיו עתידים ליום הזה שיצמיח מהרה הגאולה בחודש ניסן כנ"ל:
ויכו היהודים בכל אויביהם מכת חרב והרג ואבדן כו' בשושן הבירה הרגו היהודים ואבד חמש מאות איש ובבזה לא שלחו את ידם. הנראה לתרץ קושי' המפרשים שלכאורה הוא כפילות הדברים הרגו ואבד שאם הרגו אותם מהו לשון אבדון. עפ"י מ"ש לעיל בפ' לא אגרשנו מפניך בשנה אחת כו' מעט מעט אגרשנו מפניך עד אשר תפרה וכו'. עפ"י מ"ש בפ' אמר אויב ארדוף כו' כי הסט"א דרכה תמיד לחפוץ לדבק א"ע לצד הקדושה ולפעמים יכול האדם להתקלקל ע"י איזה מאכל שיש בו הרבה ניצוצות וסיגי הקליפות רבו על הני"ק כמ"ש בשם האר"י ז"ל. ולזה נתנה התורה עצה לא אגרשנו מפניך וכו' פן תרבה עליך חית השדה הם הניצוצות שרוצים לידבק בהקדושה בבנ"י. עד אשר תפרה ונחלת את הארץ פרש"י לשון פרי' ורבי' שיבואו לצד רחם דקדושה ע"ש. אמנם לא כן זרע עמלק אשר אין לו שום צד ושורש בהקדושה כמ"ש ואחריתו עדי אובד. לא ידבק בידך מאומה מן החרם. לכן המצוה למחות את שמו כי לא ידבק מהם שום אדם להתגייר וזה הענין מכת חרב והרג ואבדן וגם אחר מותם יהיו עדי אובד וז"ש ואת עשרת בני המן יתלו. כן יהיו תמיד תלוים ועומדים ולא יבואו לצד הקדושה כלל. וזהו ובבזה לא שלחו את ידם. אבל במלחמת מדין כתי' אנשי הצבא בזזו איש לו פי' הני"ק שהי' מגיע לחלקם הוציאו מהם להביאם אל גבול הקדושה. אבל במחיית עמלק כתי' בבזה לא שלחו את ידם כי לא ידבק מהם מאומה בצד הקדושה:
לעשות אותם ימי משתה ושמחה. כבר דקדקו המפרשים בלשון לעשות אותם. הנ"ל עפ"י מ"ש לעיל בפ' ובכל יום ויום מרדכי מתהלך רמז על הצדיקים הגדולים אשר בכל ימיהם הולכים במעלה יתירה כמ"ש ואברהם זקן בא בימים שבכל יום הי' במדריגה יותר מיום האתמול. וזהו חדות ימים ושנות עולמים. שהימים בעצמם הם שמחים בחדוה רבה בפעולת הצדיק שעשה בימיו רצון קונו וז"ש בספר דברי הימים לפני המלך. מלכו של עולם. וזה ג"כ הפי' לעשות אותם ימי משתה ושמחה להביא השמחה בימים כנ"ל:
לקיים את ימי הפורים האלה כו' כאשר קיים עליהם מרדכי ואסתר. לכאורה מה זה הדברים האלה אשר שלחו טעם בדבר כאשר קיים עליהם מרדכי ואסתר האם בכבודם ירצו סלה. אמנם הוא ענין הבטחה שיזכו לקיים את ימי הפורים בכל שנה ושנה בהארה רבה הזאת כאשר קיים עליהם מרדכי ואסתר בדורם כן עתה תופיע עלינו תשועת עולמים אמן:
לעשות אותם ימי משתה ושמחה וי"ט ומתנות לאביונים ומשלוח מנות איש לרעהו. ויכתוב מרדכי כו'. הנראה לרמז בהמשך הפסוקים האלו בענין גודל מעלות מרדכי הצדיק אשר הי' בו נשמת משה רבינו עליו השלום לכן כתי' ג"כ אצלו באותו הלשון הכתוב במשה רבינו ע"ה בפ' כי תשא ודבר ד' עם משה כאשר ידבר איש אל רעהו וכתי' להלן כתוב לך את כל הדברים האלה. וכאן הוא ג"כ באותו הלשון מנות איש לרעהו ואח"כ כתיב ויכתוב מרדכי כו'. והענין הוא כפי מ"ש בפי' הפ' בתהלים ס"ח. עלית למרום שבית שבי לקחת מתנות באדם. וכבר בארנו בזה מ"ש במשה רבינו עליו השלום לשון גניזה דכתי' קרא למשה מתנה בבית גנזי היא טמונה. הפי' בזה כי בפ' בראשית כאשר צוה הש"י על העץ הדעת כתי' ויצו ד' על האדם. ולפי דקדוק הלשון הול"ל ויצו ד' אל האדם כמ"ש וידבר ד' אל משה כו'. אך הרמז בזה לפי דברי הכתוב בדבר ד' שמים נעשו ודבריו חיים וקיימים. א"כ כשהקב"ה מצוה אל האדם איך אפשר לעבור על דבריו. הא מצינו בגמ' ר"מ ס"ל אין אדם מוציא דבריו לבטלה. ומכ"ש הבורא ב"ה אשר דבריו חיים וקיימים. אולם התירוץ בזה כי כתיב בלשון נסתר על האדם בחי' כולל כל האדם מבחר האנושי משה רבינו עליו השלום אשר גם הוא הי' כלול באדם הראשון והוא לא נהנה כלל מעץ הדעת כמ"ש כי שם חלקת מחקק ספון. פי' חלק נשמתו של משה רבינו עליו השלום הי' ספון וגנוז ולא הי' נהנה כלל מעה"ד לכן כתיב בו ותרא אותו כי טוב הוא. הוא כולו טוב בלא תערובות רע וטוב. לכן גם גופו הי' קדוש וטהור לעלות השמים ולהוריד עוז מבטחה התורה הקדושה אשר לזה לא זכה שום אדם בעולם. כי זהו החילוק בין משה לאליהו הנביא שעלה ג"כ בסערה השמים אך לא בגופו ממש כי הגוף נשאר בעה"ז בבחי' לבוש בכל פעם שנתגלה בעולם הזה. אך משה רבינו זכה לעלות השמים בגופו ממש מחמת שלא פגם כלל בעץ הדעת. וז"ש ישמח משה במתנת חלקו כו' ושני לוחות אבנים הוריד בידו. פי' מחמת שחלק נשמתו הוא מתנה גנוזה מאדם הראשון כנ"ל לכן זכה להיות כלי מוכשר לקבל הלוחות מפני כי גם גופו הי' רוחני. וכבר הבאתי דברי הזוהר הקדוש פ' שלח דף קס"ט וז"ל. אמר לי' ר"ש ודאי ידענא דאתון מלובשין תמן בלבוש יקר דגופא דכיא קדישא אי הואי בהאי עלמא בר נש דאתחזי בההוא גופא בגנתא דאתון קיימין בההיא עלמא. א"ל מלה דא שאילו קמי רב מתיבתא ואיהו אמר דהא הוי בהאי עלמא הכי מנלן דכתי' ותלבש אסתר מלכות ודאי בדיוקנא דההיא עלמא וכו'. וגם בזה נראה מעלתו בבחי' משה רבינו ע"ה להיות ראוי להנהיג הדור כי הי' במסירות נפש עבור כלל ישראל כמו משה רבינו עליו השלום שאמר ואם אין מחני כו' וגם מרדכי אמר ואת ובית אביך כו'. ובזה הוא כח המשפיע חסדים לעולם כמ"ש באהרן מדת החסד כתי' ונשא אהרן את משפט בנ"י על לבו כמבו' במ"א וז"פ מלך אוהב צדקה ומשפט. כי הצדקה והחסד נשפע ע"י שהצדיק מקבל על לבו המשפט כנ"ל וזה הענין שעפ"י הרוב חל פורים בפ' כי תשא מחמת כי מרדכי הי' בחי' משה רבינו עליו השלום כמ"ש ברמז ואתה קח לך בשמים ראש מר דרור ותרגום מרי דכי. וזה הוא סמיכת הפסוקים ויאמר ד' אל משה כתוב לך כו' כי על פי הדברים האלה כרתי אתך ברית כו' הוא תורה שבכתב ובע"פ. וגם כאן במרדכי הי' התחדשות התורה כמ"ש הדר קבלוהו בימי אחשורוש. וז"ש כל הלומד תורה לשמ"ה אותיות למש"ה זוכה לדברים הרבה הוא ג"כ התחדשות תורה כמ"ש ובטובו מחדש כו'. וזה הענין שכתוב כאן בלשון רעהו משלוח מנות איש לרעהו שני מנות רמז לתורה שבכתב שנתחדש אז בימי מרדכי כמ"ש הדר קבלוהו כו' כמו שהי' במשה רבינו עליו השלום כאשר ידבר איש אל רעהו והבן:
ומשלוח מנות איש לרעהו. בגמ' שתי מנות לאיש אחד. הנ"ל בזה דהנה כן כתי' אצל מרדכי שהי' דורש טוב לעמו. ר"ל כל מה שדרש את הטוב מד' הי' רק להשפיע לעמו ולא לעצמו כלל. וזהו ענין השתי מנות הוא פי שנים אשר ימצא להצדיק להמשיך ברכאין דלעילא ותתא קדושות ופרנסות השתי מנות האלו יתן לרעהו וקם לו להשפיע ולשלח לרעהו מבנ"י כל טוב:
עוי"ל ומשלוח מנות איש לרעהו. ע"ד הכתוב מנה אחת אפיים. רמז לסוד נפילת אפיים הוא המסירות נפש כיל"ח. כן דרך הצדיקים העומדים בפרץ עבור בנ"י הם העומדים בתפלה עבורם במסירות נפש כאשר בארנו לעיל במה ששלח מרדכי לאסתר אם החרש תחרישי כו' ואת ובית אביך כו' רק עתה העת להושיע את בנ"י ע"י המס"נ. וזה ג"כ ענין משלוח מנות איש לרעהו למסירות נפש בעד רעהו. ועי"ז הוא מתנות לאביונים כי יצמח להם ישועה בעת צרתם:
ומתנות לאביונים וקבל היהודים כו'. נקדים מ"ש בפי' הענין. מי אל כמוך עושה גדולות אביר יעקב נורא תהלות תפארת ישראל שומע תפלות כי שומע אל אביונים ד'. להבין סמיכת הדברים. לפ"מ דאי' בזוהר הקדוש על פסוק תפלה לעני כי יעטוף כו' בגודל מעלת תפלת העני כי הוא קרוב להתקבל וכל התפלות נתעטפים בו. מה זה ועל מה זה כוחו גדול בתפלתו. הוא אם העני סובל את יסורי העוני ומקבל עליו ואינו מהרהר אחר מדותיו ית"ש כי כל מה דעביד רחמנא לטב עביד אז תפלתו בוקעת כל הרקיעים ודרך זה יש ללמוד מיעקב אבינו ע"ה שהבטיחו הש"י כל ההבטחות כמבואר בפסוק. והנה אנכי עמך ושמרתיך כו'. ובכל זה הי' נרדף כל ימיו מעשו ומלבן וצרת יוסף וצרת דינה. ולא הרהר כלום אחר מדותיו ית"ש ולזה הוא סמיכת הדברים תפארת ישראל שומע תפלות כי שומע אל אביונים ד'. וזה הרמז ג"כ במגלה ומתנות לאביונים וקבל היהודים כי דבר זה נתן להם במתנה להורות להם דרכי הסבלנות לקבל עליהם כל התלאות ועי"ז יהי' נתקבל תפלתם למעלה ברצון: א"י "מתנות" לאביונים כמ"ש במ"א:
ובבואה לפני המלך אמר עם הספר ישוב מחשבתו הרעה כו'. הנראה לרמז בזה עפ"י מ"ש בספרים כי העצה הנכונה להנצל ממחשבות זרות בשעת התפלה. שיכין א"ע קודם התפלה בלימוד התורה הקדושה. וזה הרמז בפ' הנ"ל. ובבואה לפני המלך זה המלך מלכי המלכים הקב"ה לעמוד בתפלה אמר עם הספר. ע"י שלמד בספר. ישוב מחשבתו הרעה. יבטל כל המחשבות רעות בשעת התפלה. ויהי' תפלתו זכה צלולה וברורה:
קימו וקבלו היהודים עליהם ועל זרעם וכו' ובגמ' הדר קבלוהו עליהם בימי אחשורוש ע"ש. יש להשים לב להבין צורך קבלת התורה הזאת מה טובה. אך הנה ענין הגלות הכבד הזה שהוא על ישראל לא על עניני הגוף בלבד כי אמנם הנה בגלות גם הנפש היא משועבדת תחת ידי זרים חלילה. וכל התורה ומצות של בנ"י הם בגלות כמבו' בספרים כי בעוה"ר נמסרו רזיה להחיצוני'. וכן הי' בגלות מצרים. כי כל רד"ו שנים לא עלתה שועתם אל האלקים עד כי בא מועד לפדותם ע"י משה רבינו ע"ה אז נאמר ועתה הנה צעקת בנ"י באה אלי כי אך עתה באה צעקתם לפני אבל עד העת ההוא היתה השכינה ובנ"י עם כל התורה ומצות בהגלות. וכבוא עת הגאולה הנה אז נתעלו ונגאלו כל התורה ומצות לעלות לגאולת עולמים. הנה זהו שנאמר ואח"כ יצאו ברכוש גדול כי אין לך רכוש גדול מזה הם התורה ומצות. ואת הנפש אשר רכשו לעצמם. וכן זה הוא ענין התורה שתתחדש לעתיד כמ"ש כי תורה חדשה מאתי תצא היינו שתתחדש ותתעלה כל לימוד תורה ומצות שעשו ישראל בהגלות. והנה גם בזה הוא שאמר חרבונה הרמז חרבן ו"ה בהגלות גם הנה העץ וכו' למרדכי אשר דבר טוב על המלך עומד בבית המן ר"ל כי גם כל אשר דבר טוב על המלך הקב"ה עומד בבית המן תחת יד הקליפה ר"ל וז"ש אח"כ בצאתם לרוויה ע"י גאולת מרדכי סוף שבעים שנה ליהודים היתה אורה זהו תורה ושמחה זה המצות ויקר זה תפילין וכו' כי אז כל התורה והמצות שב אל היהודים לזכות בשלהם לפני ד' כי הכל נתקן. וזה הוא הענין שאמרו חכז"ל דהדר קבלוהו את התורה בימי אחשורוש ע"י הגאולה כמו שהי' אחרי צאת בנ"י ממצרים ושיהי' כן לעתיד בגאולת משיחנו במהרה בימינו אמן:
א"י קימו וקבלו היהודים עליהם ועל זרעם ועל כל הנלווים עליהם ולא יעבור וכו'. הנ"ל לפ' עפמ"ש במעלות הצי"ע שנקרא כל כמ"ש כי כל בשמים ובארץ דאחיד בשמיא וארעא וזהו כל מקדש שביעי. וז"ש כי משה רבינו עליו השלום תיקן ברכת הזן לכן מסיים הברכה הזן את הכל. כי משה רבינו ע"ה הי' צנור ההשפעות. משה בגימ' רצון אותיות צנור וג"כ אותיות נוצ"ר כי מחמת שהי' רצונו תמיד להשפיע חסדים לבני ישראל לכן הוא הי' הצנור לעורר מדת נוצר חסד לאלפים. והוא לא לקח לעצמו כלום כמו הצנור שיורד לתוכו ומתוכו יורד למטה. וז"ש נחלה עבר על נפשנו. נחל ה'. ר"ל שהי' מעורר החסד מנח"ל ר"ת "נוצר "חסד "לאלפים להה'. ואז ממילא עבר על נפשנו מים הזדונים. הי' מעביר ומגרש כל המציקים והסט"א מבנ"י. וז"פ קימו וקבלו היהודים עליהם ועל זרעם ועל כל הנלווים עליהם כ"ל הוא הצי"ע אשר כל חפצו ורצונו להשפיע עליהם כל טוב ולא יעבור. הצדיק כזה מהראוי להיות חי וקים לא ימוט לנצח. ותמיד יהי' עמהם:
עוד י"ל על כל הנלווים עליהם שיש יל"ד בלשון עליהם בע' דהול"ל אליהם בא'. אך הרמז על עיבור נשמה שהוא לעזר לאדם העושה מצוה כהוגן נתעבר בו נשמה מצדיק מעולם העליון כידוע ממעשה מהרב מדרש שמואל שנתעבר בו נשמת ר' פנחס בן יאיר. אך כאשר האדם נוטה ח"ו מדרכו הישרה נסתלקה ממנו חלק העליון הזה. וז"ש הכ' הנלווים עליהם הם הנשמות מעולם העליון. ולא יעבור. שיהי' קיום בו לעד ולעזר תמיד לעשות הטוב והישר. וזה הרמז בדברי רש"י בפ' ויחי החסד שעושים עם המתים הוא חסד של אמת פי' שעושים בסיוע ועיבור נשמה מן המתים הוא חסד של אמת וקיים לעד והבן:
קימו וקבלו היהודים עליהם ועל זרעם כו'. והימים האלה נזכרים ונעשים וכו' וימי הפורים האלה לא יעברו מתוך היהודים וזכרם לא יסוף מזרעם ותכתוב אסתר המלכה ומרדכי היהודי לקיים את האגרת הפורים הזאת השנית. הנ"ל בהמשך הפסוקים הללו עפמ"ש בפ' יתרו בפ' הגבל את ההר וקדשתו וכו' כי כאשר יורד ההארה הגדולה מלמעלה צריך שמירה יתירה מהחיצונים בבחי' אור המקיף מהחיצונים לבל יאחזו בגבול הקדושה ח"ו. לכן צונו הש"י כמה. מצות שהם בחי' אור המקיף כגון לבישת הטלית קודם התפלה כמ"ש והטלית יפרוש כנפיו עליהם כו'. וגם בשעת מתן תורה שהי' התגלות האורות שירדו מלמעלה לכן צוה להם מצות הגבלה שגם בנ"י לא יגעו בהר ואז ממילא יהיו בבחי' אור המקיף מהחיצונים. וז"ש ללמוד וללמד לשמור ולעשות ולקיים את כל דברי תלמוד תורתך באהבה. פי' שיהי' קיום וחיזוק לדברי תורה לבל תרד השפע לחיצונים ע"י מדת אהבה שלא ע"מ לקבל פרס. וז"ש פדני מעושק אדם ואשמרה פקודיך. וז"ש מגיד דבריו ליעקב חוקיו ומשפטיו לישראל לא עשה כן לכל גוי ומשפטי' בל ידעום כו'. הנה יש לדקדק שמתחיל בתרווייהו חוקיו ומשפטיו לישראל. ומסיים בחדא ומשפטים בל ידעום הול"ל חוקיו בל ידעום אך לפי דרכנו הפי' בזה מגיד דבריו ליעקב חוקיו ומשפטיו לישראל. כי רק לבני ישראל הגיד להם דבר חוק ומשפט לעשות להם גדר והרחקה מגבול הקדושה בחי' אור המקיף וזאת לא עשה כן לכל גוי. ועי"ז ממילא ומשפטים בל ידעום כו' שלא יהי' יכולת ביד העכו"ם לגזור עלינו ח"ו שום משפט כי בנ"י הם בבחי' אור המקיף ובשמירה מעולה מהם לבל יגעו בהם לרע ח"ו מהחיצונים כו'. וזה הרמז בדברי רש"י ואלה המשפטים אשר תשים לפניהם ולא לפני עובדי כוכבים כי ע"י שמירת התורה יהיו נשמרים מהם מכל הגזירות והמשפטים שלהם. העולה מזה כי בכל עת שיורדים האורות והשפעות צריך שמירה מעולה מהחיצונים לכן גם עתה בנס של פורים שהי' הארה גדולה ע"י מרדכי יסוד אב"א כמבואר בכתבי האריז"ל בפע"ח שער הפורים פרק ה' וז"ל. והנה מרדכי הוא סוד הארת יסוד אב"א המתגלה בהיותו ברחל כי מרדכי בא מאותו הבחי'. וזהו סוד מרי דכיא מר טהור שהוא זך ונקי שלא נשבר מעולם התוהו ונשאר נקי. והנה המן הרשע רצה לאבד הארת האלו להרוג את מרדכי הרמוז בהארה זו כדי שיתבטל בנין בהמ"ק והש"י ברחמיו רצה להטיב עמהם יותר מכל מה שהי' בתחלה שכמוה לא נהיתה מימי קדם וכו' ולהאיר לנו בכל זמן ובכל שנה בימי הפורים האלה שאז נעשה הנס ושתמיד בימי הפורים יתגלה אותו האור של מרדכי. ע"ש באורך:
והנה עפ"י הדברים האלה יבוארו הפסוקים הנ"ל. קימו וקבלו היהודים שיהי' קיום בקבלת התורה בבחי' אור המקיף מהחיצונים רק עליהם ועל זרעם לבד ולא יעבור פי' לבל יעבור וילך האור חוצה לגבול הקדושה. והימים האלה נזכרים ונעשים להיות בחי' השפעה דכר ונוק' נזכרים הם בחי' דכר ונעשים הם בחי' מקבל עולם העשי' כיל"ח וכן בכל דור ודור. וימי הפורים האלה לא יעברו מתוך היהודים שלא ילכו ההשפעות לסט"א למסור להם ח"ו רזי התורה וזכרם לא יסוף מזרעם. וזה ענין מחיית עמלק מחה תמחה את זכר עמלק רמז לסט"א שדרכו לחטוף ההשפעות מתורה ומצות שלא נעשו במחשבה טהור' שיש בהם איזה פני' ומחשב' זרה לכן יש מקום שליטה לסט"א. וצריך למחות זכר עמלק להצילם מהם לבל יעברו החוצה. וזה הענין דאי' בגמ' קימו וקבלו היהודים כו' הדר וקבלוהו בימי אחשורוש ופרש"י מאהבת הנס קבלו עליהם עתה ברצון. הענין כפי מ"ש לעיל כי כאשר נעשה המצוה באיזה פני' וע"מ לקבל פרס אז יש כח ושליטה לחיצוני' להיות בהם אחיזה. אך כאשר נעשה המצוה במחשבה נכונה וצלולה שלא ע"מ לק"פ רק מאהבה לבד ואינו נוגע לעצמו כלל אז ממילא גם הסט"א אינו יכול לנגוע בו כלל. ולזה עתה מאהבת הנס קבלוהו עליהם לעשות מאהבה לבד למען לא תהי' שום יניקה להחיצונים ואל יבוזו זרים. וזה הענין הרמוז בק"ש. ואהבת את ד' אלהיך בכל לבבך וכו' והיו הדברים האלה על לבבך כו' פי' כאשר תעשה מאהבה לבד אז יהי' קיום לד"ת על לבבך ושננתם לבניך וכו'. ועד"ז סובב והולך הפ' השני' והי' אם שמוע וכו' לעבדו בכל לבבכם. ונתתי מטר ארצכם בעתו וכו' ואספת דגנך. פי' שגם השפעות עולם הזה יהי' בבחי' אור המקיף כי כאשר בנ"י חוטאים כתי' וזרעתם לריק זרעכם ואכלוהו אויביכם כי הם חוטפים השפע ח"ו. וכאשר בנ"י הם עושים רצונו מאהבה שלא ע"מ לק"פ אזי כל ההשפעות יהי' לבני ישראל לבד הן השפעות קדושת תו"מ גם שפע עולם הזה לבל יבוזו זרים יגיעם. וז"ש בפ' כי תשא ולא יחמוד איש את ארצך בעלותך לראות את פני ד' כו' כי אוריש גוים מפניך. ובזה יש לתרץ קושי' התו' (במס' שבת דף פ"ח) ד"ה אמר רבא. תימה לר"י דבמס' מגילה גבי אסתר ברוה"ק נאמרה אר"י אמר שמואל קימו וקבלו היהודים קימו למעלה מה שקבלו למטה וכאן דרשו קימו מה שקבלו כבר הדר וקבלוהו בימי אחשורוש. אך לפי הנ"ל א"ש כפרש"י מאהבת הנס נתעורר בהם העבדות שלא ע"מ לק"פ רק מאהבה לבד ואז ממילא לא יהי' שום שליטה להחיצוני' ויהי' קיום לד"ת אזי ממילא קימו וקבלו עליהם קימו למעלה מה שקבלו למטה מחמת שקבלו עליהם לעשות מאהבה שלא ע"מ לק"פ. אזי ממילא היו בבחי' אור המקיף מהחיצונים כנ"ל ושניהם עולים בקנה אחד כי כאשר קימו למטה לעשות מאהבה להיות קיום לד"ת בבחי' אור המקיף אזי ממילא קימו למעלה כו' שיהי' כן תמיד שהאורות יהיו בבחי' שמירה לבני ישראל לבדם ולא יעבור השפע לסט"א ויהי' זה קיום לאורות למעלה במה שיקיימו האורות למטה:
ותכתב אסתר המלכה את כל תוקף וכו'. אי' (בגמ' דף ז') שלחה להם אסתר לחכמים קבעוני לדורות. הנ"ל לבאר עפ"י הפ' (בתהילים קי״ט:מ״א) ויבואוני חסדיך ד' תשועתך כאמרתך. כוונת דוד המע"ה לעורר הרחמים והחסדים אשר יצאו מפי הקב"ה אשר דברו לא ישוב ריקם כי בדבר ד' שמים נעשו. וז"ש אמר ד' מעתה ועד עולם. וז"פ ויבואוני חסדיך ד' תשועתך כאמרתך וכתי' עולם חסד יבנה. ודבר ד' הוא נצחי כמ"ש לעולם ד' דברך נצב בשמים כוננת ארץ ותעמוד. וכאשר יתעורר הבטחת החסד הלזה שהי' בשעת הבריאה אז ממילא יוצמח כל הישועות גם עתה כמ"ש תשועתך כאמרתך. וז"ש זכר לעולם בריתו כו'. כי כאשר אנו מזכירים הישועות אשר מאז עשה עמנו יכולים אנו לעורר בעת הזאת בימים ההם בזמן הזה להיות גם עתה אותם הישועות. וז"פ הגמ' קבעוני לדורות. שיהי' קביעות הניסים לכל הדורות להיות נזכרים ונשפעים לכל דור ודור בימים האלו. וז"ש ותכתב אסתר המלכה את כל תוקף לקיים את ימי הפורים האלה בזמניהם כאשר אנו רואים כי בכל דור ודור עומדים עלינו כו' ובחי' המן הוא בכל יום ובכל דור והלואי שנזכה למעלות בחי' מרדכי ואסתר אשר המשיכו בעוצם קדושתם החסדים ע"י המגילה. וז"ש ותכתב אסתר המלכה כו' את כל תוקף לעורר גם עתה החסדים שהי' בימים ההם גם בזמן הזה. כמ"ש תשועתם היית לנצח ותקותם בכל דור ודור. להיות כן תמיד כח בימים האלו לעורר החסדים שהי' בימים ההם גם בזמן הזה:
(בפ' כי תשא) ולקחת את כסף הכפורים מאת בני ישראל וכו' והי' לכם לזכרון לפני ד'. הנראה לרמז בזה גודל מעלת ימי הפורים האלו בנתינת הצדקה אשר בכל דור הם נזכרים ונעשים במתנות לאביונים. וז"פ ולקחת את כסף הכפורי"ם. נרמז בו תיבת פורי"ם זה יהי' לכם לזכרון תמיד לעורר רחמי' וחסדי' כידוע גודל מעלת מצות צדקה. כמ"ש ציון במשפט תפדה ושבי' בצדקה. כן נזכה לקרב לנו הגאולה ב"ב:
וישם המלך אחשורוש מס על הארץ וכו'. נקדים מ"ש בפ' כי תשא. ובבא משה לפני ד' לדבר אתו יסיר את המסוה וכו' ויצא ודבר אל בנ"י וכו' והשיב משה את המסוה על פניו עד באו לדבר אתו. ע"ש ברש"י כי קשה להבין בתחלה נאמר יסיר את המסוה עד צאתו ומשיצא מאוהל מועד השיבה על פניו ואח"כ נאמר כי גם אחרי צאתו כשדבר אל בנ"י לא השיבה. אך הנה רמז ענין מסוה מ"ס ו"ה מ"ס הם מאה ברכאין גימ' מ"ס שהמשיך אל ו"ה ז"א. כי הנה כתי' אני אעביר כל טובי על פניך כיל"ח בסוד פני משה. וע"ז רמוז ענין המסו"ה אשר על פניו כל האורות עוברים על ידו לכך כשיצא ודבר אל בנ"י כשקבל המאה ברכאין הסיר את המסוה מעל פניו להריק הברכאין על ישראל. וזהו יסיר את המסוה עד צאתו יציאת האורות והברכות על ידו לבני ישראל שיצא ודבר להשפיעם ולהנהיגם לבני ישראל. וזה שמסיים המגילה וישם המלך אחשורוש מ"ס על הארץ בהיפך אתוון ס"ם ונהפך לטובה מ"ס עולה מאה ברכאין. וזה על ידי הצי"ע כמ"ש להלן. וכל מעשה תקפו וגבורתו וכו' וגדולת מרדכי כו' הוא הצי"ע הביא ההשפעות ומאה ברכות לעולם:
כי מרדכי היהודי משנה למלך אחשורוש וגדול ליהודים ורצוי לרב אחיו דורש טוב לעמו ודובר שלום לכל זרעו. הנראה לבאר עפ"י מ"ש בפ' כי תשא כי דרך הצדיק האמיתי להיות כל ישעו ומגמתו לראות בטובת הדור הן במילי דשמיא והן במילי דעלמא ויהי' חפצו ורצונו להיות כולם עובדי השם. וז"פ הטיבה ד' לטובים ולישרים בלבותם. הם הצדיקים הטובים אשר הישרים הם בקרב לבם להשפיעם כל טוב. וז"ש כי מרדכי היהודי משנה למלך אחשורוש כי ההיפך הוא מדעת של אחשורוש כמ"ש בלשון הגמ' המשנה מדעת בע"ב. כי מדרכי העובדי כוכבים כל חסד דעבדין רק לגרמייהו עבדין. וזה שמתחיל במגילה זאת לספר מעשיות המשתה הגדול לכל שריו ועבדיו וכו'. ולבסוף מסיים וישם המלך אחשורוש מס על הארץ וחסד לאומים חטאת כי לבסוף גבה כל הוצאות המשתה מבני מדינתו כי לא נתכוון מאז רק להראות תפארת גדולתו. לא כן הצדיק כל ישעו וחפצו להיות טוב ומטיב לאחריני. וז"ש גדול ליהודים. כל גדולתו רק עבור היהודים להטיב עמהם. ורצוי לר"ב אחיו הפי' לפמ"ש בפי' הפ' לרב תרבו נחלתו. לר"ב מספר ד' שמות ע"ב ס"ג מ"ה ב"ן עולה רל"ב נגד ד' עולמות אבי"ע להמשיך החסדים מנח"ל העליון. וז"פ רצוי לר"ב אחיו שהי' רצונו תמיד להמשיך החסדים ע"י הארבע שמות הנ"ל מנחל העליון לאחיו בני ישראל ולא השגיח עבור עצמו כלל. וז"ש בגמ' עבדות אני נותן לכם. כי הנשיאות של ישראל הוא רק עבדות להשגיח ולהשפיע טובות לבנ"י. וז"ש ברבינו הקדוש שאמר לא נהניתי אפי' מאצבע קטנה כו' שקבל הנשיאות רק לטובת הדור. וז"פ נחלה לישראל עבדו. מי שבכוחו להשפיע להדור מנחל העליון כנ"ל הוא עבדו נאמן ביתו וראוי להיות מנהיג הדור. וזה שמסיים דורש טוב לעמו ודובר שלום לכל זרעו. כי זהו מעלת מרדכי היהודי שמקודם הי' מנהיג ומשפיע השלום לעמו בנ"י ואח"כ ג"כ לכל זרעו כי גם הם מזרע ישראל. כי מקודם כתי' קימו וקבלו היהודים עליהם ועל זרעם ועל כל הנלווים אליהם כל איש קרוב אצל עצמו ואצל זרעו לא כן דרך הצדיקים האמיתים כמו מרדכי שהי' מקודם דובר שלום לעמו ואח"כ לכל זרעו. וכדרך הזה שמענו מפה קדוש הרב הוותיק אוהב ישראל ר' דוד מלעלוב זלה"ה שאמר בזה הלשון איך תאמרו עלי שאני צדיק הדור אם אני עדיין מרגיש בעצמי אהבת בני וזרעי יותר מבשאר בנ"י כי הצדיק נקרא אב לישראל והם בניו ממש וזה מעלת מרדכי הצדיק הי' אב נאמן לכל בנ"י באהבה רבה ובמס"נ. וז"ש לו להמן אם מזרע היהודים מרדכי פי' שכל היהודים המה כזרעו ממש לא תוכל לו כי הצער של ישראל הוא נוגע לנפשו ממש. וזה שמסיים המגילה כי מרדכי היהודי כו' וגדול ליהודים שהי' ממשיך בחי' החסד מבחי' גדולה לכלל יהודים וכו' ודובר שלום לכל זרעו. פי' הדיבור שיצא מפיו של הצדיק הוא בכוונות ויחודים והכל לטובת כלל ישראל כאלו הם זרעו ממש. [וזה הענין שמצינו במשה רבינו דכתי' ויגדל משה ויצא אל אחיו שכל אחד נדמה לו כאחיו ממש בזה הי' גדולתו להיות מנהיג הדור. אך כאשר בא ליד הקפדה באמרו אכן נודע הדבר עי"ז נתגלגל עיכוב הגאולה לערך פ' שנה שהי' משה במדין ובמדינות כוש. וכאשר בא עת לחננה אמר משה רבינו רעיא מהימנא אלכה ואשובה אל אחי אשר במצרים. לשון תשובה שהי' מתחרט על הימים אשר עברו עד כה שנתקרר אצלו האהבה והאחוה מבנ"י עתה אשובה אל האהבה הישינה שהי' לי אז במצרים. ומזה באה הגאולה והישועה לגאול את בנ"י. כן עתה במהרה יחיש גאולתנו ופדות נפשנו. אמן:
ורצוי לרב אחיו. הוא גימ' רל"ב כמנין מקב"ץ שהוא מנין ד' שמות הוי' ב"ה שעבודתו הי' לקבץ ניצוצי נדחי בנ"י ולהשיבם אל מכונם בהקדושה. אמן:
עי"ל דורש טוב לעמו ודובר שלום לכל זרעו. נקדים מ"ש בנעים זמירות ליל ש"ק. שכינתא תתעטר כו' בווין תתקטר. הרמז בזה למעלות הצדיקים יס"ע אשר מפיהם אנו חיים כי כל ישעם וחפצם בהשפעות טובות שמורידים לעולם הוא רק לטובת הכלל ושיהיו כולם צדיקים עושי רצונו ית"ש. וידוע כי אות וי"ו רומז לצדיק. וז"ש אלהי אברהם אלהי יצחק ואלהי יעקב בתוספת וי"ו כי יעקב ויוסף הם רמוזים לבחי' צי"ע. והנה כל האותיות בא"ב המילוי שלהם הוא מאותיות אחרים אך הו' המילוי שלה הוא ו' שני' כי כל אות מושך חברתה. וכן הוא ענין בחי' הצדיק רצונו מושך שיהי' חבירו ג"כ צדיק. וז"ש בגמ' עתיד הקב"ה להנחיל לכל צדיק וצדיק כו' פי' שהצדיק הזה מושך רצונו שיהי' גם חבירו צדיק כמוהו. וזה הענין שהי' במשה רבינו ע"ה שאמר מי יתן והי' כל עם ד' נביאים כי יתן ד' את רוחו עליהם. שלא רצה משה לקחת העטרה לראשו שיהי' הוא המשפיע להם משפע נבואתו ויהיו הם תלמידים שלו רק שיבא להם שפע הנבואה מאת הש"י בעצמו ויתן רוחו עליהם. לזה השיב לו הש"י לך ואסוף זקני העם ואצלתי מן הרוח אשר עליך וכולם יהיו נקראים על שמך. וזה הענין שאנו מתפללים בכל יום בברכת התורה ונהי' אנחנו וצאצאינו וכו' כולנו יודעי שמך. כי אך זה דרך הישר שיהי' כל או"א מבנ"י מצפה על כללות בנ"י כי איננו יוצא י"ח במה שהוא לומד ועובד הש"י בעצמו רק ישים מגמתו שיהיו כולם צדיקים ולומדי תורתו לשמה. וזה הענין יש לרמז בפ' ק"ש. כי בפרשה הראשונה כתיב בלשון יחיד ואהבת וכו' ובפ' השני' כתיב בלשון רבים והי' אם שמוע תשמעו בלשון רבים כי עיקר העבדות שיהיו כולם עובדי השם. כי כן דרך הצדיקים האמיתים לבקש ג"כ על חבירו כנ"ל. לכן בפ' השני' כתיב ג"כ שכר עולם הזה ונתתי מטר ארצכם בעתו וכו' כי גם על השפעות עולם הזה צריך הצדיק להתפלל תמיד שלא יחסר מהם כל טוב כמ"ש בר' חנינא בן דוסא כל העולם ניזון בשביל חנינא בני וחנינא בני די לו בקב חרובין כו' שהוא בעצמו הי' מסתפק במיעוט ועל כל העולם הי' משפיע כ"ט. כי מה דסני לך לחברך לא תעביד. לכן בפרשה ראשונה שמדבר על האדם בעצמו לא נזכר צרכי עולם הזה כלל. רק בפ' שני' שנזכר בלשון רבים מדבר ג"כ בצרכי עולם הזה כי הצדיק צריך להשתדל בזה להשפיע טובות עולם הזה ג"כ לכללות ישראל למען יוכלו לעבוד הש"י בשמחה. וזה הרמז ג"כ בתורה ווי העמודים וחשוקיהם כסף. ווי הם הצדיקים כנ"ל שכל אחד מושך ג"כ את חבירו בווין תתקטר כי השכינה הקדושה מתקשרת עמהם והם העמודי עולם שמקיימים את העולם ועומדים בפרץ להגן על הדור. וחשוקיהם כסף. תשוקתם להשפיע תמיד חסדים טובים. כסף רומז לחסדים כידוע. וזה פי' הכתוב שהתחלנו. דורש טוב לעמו ודובר שלום כו' והנהיג השלום והשפעות טובות לכלל ישראל כאלו היו זרעו ממש כנ"ל. וזה הענין שמצינו בגמ' וחס לי' לזרעא דאבא כו' לפי הידוע מספרים שמרדכי הי' מבחי' אב"א. וז"ש ויהי אומן את הדסה כי אין לה אב ואם. ואי' בזוהר הקדוש ובתקונים אבא יסד ברתא. וזה חם לי' לזרעא דאבא שהי' מעורר החסד העליון. וגם חם בגימ' חיים. ומרדכי הי' מעורר החסד וחיים לכל בנ"י שהם כמו זרעו ממש. כמ"ש ודובר שלום לכל זרעו כנ"ל:
וכל מעשה תקפו וגבורתו ופרשת גדולת מרדכי כו' דורש טוב לעמו כו'. בזה יבואר גודל מעלת וממשלת הצדיק נגד ממשלת רשעים דהנה המה מהבל יחד כי מותר האדם מן הבהמה אין. ד' הוא משפיל רמים ומגביה שפלים עדי מרום. והמן יוכיח כי לפי גדלו הי' מפלתו. לא כן הצדיקים אשר כל גדולתם וחשיבותם הוא מחמת צדקתם ופרישתם והם בורחים מן הכבוד לכן הכבוד רודף אחריהם. וזה הענין שאמרו בגמ' פרשו ממנו מקצת סנהדרין לכאורה תמוה מאי אשמעינן בזה. אך הפי' הוא כי מחמת גודל הפרישות שלו לא הי' יכולת ביד כולם להשיג זאת רק מקצת סנהדרין למדו ממנו הפרישות שלו. וז"ש וכל מעשה תקפו וגבורתו ופרישתו זהו הי' גדולת מרדכי. וז"ש בתהלים מ"ד כי לא בחרבם ירשו ארץ כי ימינך וזרועך ואור פניך כי רציתם כו' פועל פעלת בימיהם בימי קדם. כי הצדיק אשר הוא מתקן הז' מדות שהם נגד ז' ימי הבנין הוא מעורר החסד בימי קדם אי' חסדיך הראשונים כמבו' במ"א. וז"ש הלא הם כתובים בספר דברי הימים לפני המלך. היינו לפני מלך מלכי המלכים הקב"ה. כמ"ש ואברהם זקן בא בימים. ר"ל כל הימים שלו היו ברורים וצלולים בעבודת הבורא ב"ה וזהו הספר דברי הימים. וזה שמסיים דורש טוב לעמו. הצדיק נקרא טוב וכל הנלווים אליו הם עמו. וזהו בחי' אור זרוע לצדיק כי בדבורו הוא בחי' זריעה בלבבות בנ"י להצמיח בהם רוממות קרן עבודתו ית"ש כמ"ש ודובר שלום לכל זרעו. וז"ש לעיל להקהל ולעמוד על נפשם ר"ל שמרדכי הי' מלמד אותם איך יתחזקו לעמוד על נפשם לכבוש את יצרם הרע וזה הי' שאלת חכמיו וכו' אם מזרע היהודים מרדכי. אם הוא בבחי' צדיק הדור אור זרוע לצדיק. אז לא. תוכל לו כי נפול תפול לפניו. כן יאבדו כל אויביך. ואוהביו כצאת השמש בגבורתו:
א"י ורצוי לרב אחיו וכו' ונקדים מה דכתיב בס' שמואל א' ט"ז אצל מלחמת שאול בעמלק וירב בנחל ודרשו רז"ל על עסקי הנחל. ונראה בדרך הרמז עפמ"ש במ"א בפי' הפ' לר"ב תרבו נחלתו ולמעט תמעיט את נחלתו. רמז על ד' שמות ע"ב ס"ג מ"ה ב"ן עולה רל"ב והם נגד ד' עולמות אבי"ע וזאת עבודת הצדיקים להמשיך מרצון העליון מימי קדם לז' ימי הבנין הרמוזים לז' ספירות שמתחיל ממדת החסד כיל"ח. וזה אשר נשבעת לאבותינו מימי קדם. כי נשבעת לשון שביעה מהשפעות ימי קדם הרמוז במלת נח"ל ר"ת "נוצר "חסד "לאלפים. נחל קדומים. וזה הוא התעוררת רצון העליון נוצר אותיות רצון. משה בגימ' רצון. וכן מרדכי הי' בבחי' משה. הרמוז זה ורצוי לרב אחיו שהמשיך מרצון העליון לד' שמות הנ"ל מנחל העליון אשר שם אין שום מגע נכרי. וז"ש וידגו לרב בקרב הארץ. שהמשיך ד' שמות העולים לר"ב בקרב הארץ בעולם הזה. כמ"ש לרב תרבו נחלתו ולמעט תמעיט נחלתו. כי עי"ז המשיך מפלת הרשעים כמ"ש כי אתם המעט מכל העמים להמעיט השפע מהם ע"י נח"ל עליון כמובן ובפרט נגד קליפת המן הי' צריך התעוררת רצון הקדום מנחל עליון. לכן בשאול שעמד במלחמת עמלק כתי' ג"כ וירב בנח"ל רמז על הנ"ל. ובזה יש להבין פי' הפ' כימים אשר נחו בהם היהודים הם י"ד וט"ו דלכאורה עיקר הנס הי' ביום י"ג ביום המלחמה. אך לפי הנ"ל יש לרמז כי היו צריכין לעורר אותו העולם נחל העליון אשר שם הוא נייחא גמורה אשר נחו בהם היהודים כמ"ש ונוח מאויביהם כי שם הוא נייחא גמורה בלי שום מגע נכרי כלל:
ויהי ידיו אמונה וכו'. הנ"ל לרמז בתיבת אמונה אותיות אמן ו"ה כי בחי' עמלק הי' בבחי' הדעת דסט"א לזאת עשה הפירוד בשם הוי' באותיות ו"ה. וגרם לישראל בחי' שכחה אותיות חשכה. וז"ש תמחה את זכר עמלק לא תשכח. לא יהי' עוד בחי' שכחה ואז יהי' היחוד הוי' אדנ"י עולה בגימ' צ"א כמספר אמ"ן וזהו הרמז ויהי ידיו אמונה אמן ו"ה. וז"ש וגם חרבונה זכור לטוב. חרבונה יש בו ג"כ אותיות חרב"ן ו"ה. שדבר זה גורם הגלות וחרבן בהמ"ק. וזהו זכור לטוב. שיהי' היחוד בשלימות כנ"ל:
והיה בהניח ד' אלהיך לך מכל אויביך מסביב תמחה את זכר עמלק לא תשכח. כבר בארנו בפנים ענין מלחמת עמלק כי הוא נוגע במחשבה פגם הדעת. וזה שנאמר ראשית גוים עמלק ואחריתו עדי אובד. ראשית הוא המחשבה ואחריתו עדי אובד לעתיד בביאת משיח ב"ב יהי' נאבד זכרו לגמרי. אך בזמן הגלות איננו באפשרי למחות שמו לגמרי. כי הוא נוגע עד הראש דסט"א כמ"ש ראשית גוים עמלק. ופרעה הי' בחי' העורף כתיב בו ולא נשאר בהם עד אחד שהקליפה שלו בטל לגמרי. אבל בעמלק כתיב ויחלוש יהושע את עמלק כו' לא פעל רק להחלישו אבל לא לבטלו לגמרי. עד כי יבא שילה משיח צדקנו ב"ב. וז"ש והי' בהניח ד' אלהיך לך מכל אויביך כו' אז תוכל למחות לגמרי זכר עמלק לא תשכח: שיר המעלות בשוב ד' את שיבת ציון וכו'. הזורעים בדמעה ברנה יקצורו הלוך ילך ובכה כו'. הנראה לרמז בזה עפ"י הידוע מספרים הקדושים גודל הפגם אב"ק אשר כמעט מי ינצל מזה ונקה והענין הזה בא ע"י הסתכלות והרהור ח"ו. וכל ענין הגלות המר הזה תולה בתיקון הפגם הזה כמ"ש בונה ירושלים ד' נדחי ישראל יכנס. נדחי ישראל הם דמעת העשוקים וכאשר יתלקטו הני"ק הנדחים יהי' בנין ירושלים. והעצה לזה לתיקון הברית היא ב' ענינים. האחד הוא הבכי להוריד דמעות מעיניו מעומק לבבו אשר יודע מרת נפשו בזה ימחה הפגם. ועוד זאת מצינו בכתבי האר"י ז"ל כי גם ע"י שירות ותשבחות בשמחה הוא תיקון לפגם הנ"ל. ולזה תיקנו אנשי כנה"ג פסוקי דזמרה קוד' התפלה להכרית כל החוחים ולזמר עריצים הם הקליפות ומשחיתים שנבראו מעון זה. וזה הרמז במזמור שיר חנוכת כו' ד' העלית מן שאול נפשי חייתני מיורדי בור. כי זה נקרא בור מים אין בו וכו'. ולזה במגלה זאת כתיב צום ובכי ומספד וכו' כי מרדכי ידע את כל אשר נעשה כי גזירת המן הי' ע"י פגם זה כמבואר במ"א על פסוק כל אשר קרהו ולזה כאשר שבו בנ"י בצום ובכי ומספד נהפך לטובה אותיות קר"י לאותיות יק"ר כדכתי' אח"כ ליהודים היתה אורה ושמחה וששון ויק"ר. כן תהי' לנו. בזה יש לפרש ג"כ ב' ענינים בפסוק הנ"ל הזורעים בדמעה ברנה יקצורו. הזורעים. רמז על הוצאת ז"ל ר"ל. יתוקן בשני האופנים הנ"ל. בדמעה. או ברנה. יקצורו ויכרתו כל החוחים והקוצים. הלוך ילך ובכה ע"י הבכי' נושא משך הזרע. בא יבא ברנה גם ע"י השירות ותשבחות נושא אלומותיו. תיקון מדת יסוד צדיק בחי' יוסף הצדיק דכתיב והנה קמה אלומתי וגם נצבה. והבן:
<b>דרוש על קבלת התורה</b>
ליהודים היתה אורה. בגמ' דף ט"ו א"ר אליעזר אר"י אורה זו תורה. ובמס' שבת דף פ"ח אמר רבא הדר קבלוהו בימי אחשורוש דכתי' קימו וקבלו היהודים קימו מה שקבלו כבר. ובתו' שם מקשים תימה לר"י הא במגלה מצריך לי' רבא להאי קרא לדרשה אחרינא קימו למעלה מה שקבלו למטה עי"ש בתו'. והנה אמנם עוד יש לדקדק בכוונת דבריהם ז"ל שאמרו בזה היתה אורה זו תורה. מי לא ידע בכל אלה כי אך התורה היתה להם לישראל כל הימים. גם מה ראה רבא לחדש לנו בזה כי הדר קבלוהו את התורה בימי אחשורוש מה היום מיומים אשר לא קבלוהו עליהם מחדש בימי כל הנביאים שקדמו להם. גם בעיקר קבלה הזאת יש להתבונן מה צורך לה הלא כבר קבלוהו עליהם כמה פעמים באלה ובשבועה ומה חידש להם עתה קבלה ההיא ומה ענינה. אכן לבאר כל זה נקדים עוד להעיר על מה שאנו מברכין בכל יום ויום ברכת התורה בבקר הלא החיוב של ת"ת אין לו הפסק יומם ולילה ואיך שייך בתחלה לברכה כאשר כבר עמדו הראשונים ז"ל:
אמנם כאשר נשים לב על ענין קבלת התורה כפי הכתוב בפ' יתרו. הנה ראשית הדברים אשר פתח הקב"ה לאמר כה תאמר לבית יעקב ותגיד לבני ישראל אתם ראיתם אשר עשיתי למצרים ואשא אתכם כו'. ועתה אם שמוע תשמעו בקולי והייתם לי סגולה מכל העמים כו'. הנה יש לעיין בעומק הענין שתלה הש"י ב"ה סדר קבלת התורה ביצי"מ עד שזה הונח להקדמה ויסוד מוסד לקבלת התורה באומרו ית"ש תחלה הקדמה אתם ראיתם אשר עשיתי למצרים. ועתה הנה לכך אם שמוע תשמעו בקולי והייתם לי סגולה וכן למשה נאמר מיד בהוציאך את העם ממצרים תעבדון את האלהים על ההר הזה. וכן בדבור ראשון של עשרת הדברות פתח אנכי ד' אלהיך אשר הוצאתיך מארץ מצרים ורבים בכתובים האלה אשר הנראה מהם כוונתם כי ענין יצי"מ הוא הקדמה עצמית וסיבה הקודמת למתן תורה אשר כל קבלת התורה תלוי ביצי"מ. ואם כפי הפשט הלא יתכן להודיע נפלאות הש"י גם זולת יצי"מ וגם האמונה מצד המופת אינה בטוחה. וא"כ מה ענין יצי"מ לקבלת התורה. והנה על כוונת הענין הזה נקדים נא דברי קדוש האריז"ל עפ"י הזוהר הקדוש וזהו. דהנה מבואר בכתבי האר"י ז"ל בכ"מ כי כללות עבודתינו בעולם הזה הוא לברר הניצוצין שנפלו אחרי הפגם של אדה"ר והוא עפ"י הידוע לי"ח בסוד המלכים שמתו וצריכין בירור לעולם ואלו לא חטאו של אדה"ר הי' הכל ניתקן ולא הי' צריך לעולם הזה כלל רק כיון שחטא נשארו מעורבבים ונפלו מני"ק בקליפה יש מהם בדצח"מ ויש בהם בהעכו"ם ולכך בהיות עיקר אחיזת הנחש שהטיל זוהמא בחוה ע"י היסוד שלה לכן במצרים שהוא ערוות הארץ שם נתערבו הרבה מניה"ק. וע"כ גלו ישראל לשם וגם השכינה גלתה עמהם להעלות אותן ניה"ק אשר שם. והנה כל מעשה המצות ות"ת ותפלה הכל הוא לצורך הברורים האלו עד שיושלם הבירור ויבוא משיח צדקנו ב"ב עכ"ל בקיצור. ועתה עפ"י הדברים והאמת האלה נוכל להבין בהיות כל עיקר ענין גלות מצרים רק עבור ניה"ק האלו להעלותם הנה כן עיקר תואר של יצי"מ הוא ג"כ רק ליציאת ניה"ק לאורה אשר הם היו אסורים תחת יד מצרים זה כמה וכמה שנים ועתה יצאו לחירות עולם בתוך בנ"י והם הנקראים גרים שאמר עליהם הכתוב כי גרים הייתם בארמ"צ. וע"ז נאמר ואתם ידעתם את נפש הגר שהוא מני"ק האלו כי גרים הייתם בארמ"צ שהייתם גם אתם גרים ומובלעים בתוך המצרים כנ"ל. וז"ש כי לא גלו ישראל אלא להוסיף עליהם גרים והם הני"ק אשר היו אבודים בידי נכרים וכאשר יצאו בנ"י ממצרים העלום עמהם. הנה כי כן כאשר יצאו הנשמות האלו ערומים מכל תורה ומצוה עד היום ההוא הנה נכון הי' להם ראשונה קבלת התורה לקדשם ולהכניסם תחת כנפי השכינה כאשר נתגיירו רק בצאת ישראל ממצרים אבל בנ"י עצמם הם היו להם בקבלה אחדות הש"י והתורה ומצות כאשר מסרו להם אבותיהם ומה גם שבט לוי שהיו עמהם היו יודעים את התורה במצרים כנודע. אך לאותם הנשמות אשר לא שמעו ולא ראו עדיין דרך ד' להם משפט הבכורה לקבלת התורה. והנה לכך בשעת מ"ת המה היו באמת במעלת התורה ראשונה ובהם הוא שפתח הש"י אתם ראיתם אשר עשיתי למצרים ר"ל עשיתי כמו שאמרו בברכות דף ט' עשאוה כמצולה שאין בה דגים שהוציאו כל הני"ק מהם וזהו עשיתי למצרים בהעלאת ניה"ק מהם וזהו ואשא אתכם על כנפי נשרים "נון "שערי "רחמים ואביא אתכם אלי. לכן ועתה אם שמוע תשמעו בקולי והייתם לי סגולה מכל העמים פי' במה שהוצאתם מכל העמים ולכך לעומתם בא הדבור אנכי ד' אלהיך אשר הוצאתיך מארמ"צ כי להם צורך הראשון בקבלת התורה ביחוד השם אשר לא ידעו עדיין. וזהו הענין שהי' יצי"מ הקדמה והכנה למ"ת וע"ז אמר הש"י למשה בהוציאך את העם ממצרים רמז ג"כ על הני"ק האלו תעבדון את האלהים על ההר הזה כי רק בעבור זה גלו ישראל למצרים להעלותן עמהם לקבלת התורה. והנה כבר נתבאר במה שהבאתי לעיל כי ענין הזה של העלאת ניה"ק הוא תמיד גם בזמה"ז בגלות עיקר העבדות של ישראל הוא להעלות אותם הברורים שבין הקליפות ובכל יום ויום מתחדשים ועולים ניה"ק ע"י עבודת ישראל בתורה ותפלה ומעש"ט ובשעת האכילה בכוונה וכמו שאמר הכתוב חדשים לבקרים רבה אמונתך כי אין יום אחד דומה לחבירו כי הנשמות של יום זה לא היו בחבירו. ולכך כאשר יצאו הנשמות האלו האסורות בידי זרים ויבואו להתגייר בבנ"י הנה צריך להם דרך התורה ולכך בכל יום יורדין הלכות חדשות משמים לצורך נשמות האלו. וז"ש ז"ל במס' ברכות דף ס"ד ע"א כל השונה הלכות בכל יום כו'. שנאמר הליכות עולם לו. ר"ל השונה הלכות לשון לחם משנה פי' כפול כי נתוסף עליו נשמות חדשות הצריכין ג"כ לתורה להחיות א"ע וזהו הליכות עולם לו פי' עניני הליכות העולם לו הם הני"ק אשר באו לו להחיותם בתורתו. וזהו הענין של ברכת התורה בכל יום מחדש. כי זה מוסב על נשמות החדשים האלו שבאו ונתוספו בכל יום ויום ומתדבקים עם אחב"י ועליהם הנה התורה חדשה בכל יום כמ"ש לכן הנה נכון לברך תחלה בה"ת. וזהו שא"א והערב נא כו' ונהי' אנחנו וצאצאינו וצאצאי צאצאינו ולא נאמר וזרענו וזרע זרענו כלשון הכתוב אך הנה זה מורה על ני"ק הללו שיצאו מהקליפה ובאו עתה ללמוד תורה וז"ש בא"י נותן התורה לשון הוה ול"נ נתן התורה כמו אשר נתן לנו תורת אמת. אך לשתף נתינת התורה החדשה עבור נשמת הגרים האלו כנ"ל. וזהו לשון אשר בחר בנו מכל העמים פי' בחר בנו עם בנ"י להדביק בנו ניה"ק האלו מכל העכו"ם פי' שיצאו מכל העובדי כוכבים כנ"ל והנה אחרי המבו' לעיל כי מניה"ק האלו מהם שבאו בדצ"ח והם הברורים מהמאכלים של ישראל והם היוצאים ע"י אכילת מזון בכוונה. הנה לכך יפה אמרו חכז"ל (אבות פ"ג) כל שולחן שלא אמרו עליו ד"ת כאלו אכלו מזבחי מתים ולכאורה יש להבין למה דקדקו לומר דוקא ד"ת על השלחן אחרי אשר כבר למד כל היום כולו. אכן כדברינו נכון הוא כי בהיות ע"י מאכלי השלחן הזה יצאו ניה"ק ונשמות חדשות האלו מברורי המאכלים כנודע. הנה מדי צאתם צריכין הם מיד לד"ת להחיותם ולהושיבם בקרב בנ"י. וז"ש ז"ל כל שלא אמר ברית ותורה בבהמ"ז לא יצא י"ח ומהו ענין ברית או תורה לכאן. אך הכוונה כאשר בארנו כי ברית הוא צריך כריתות ברית חדשה להנשמות האלו שהם גרים וכמו בהגר שצריך להכניסו בבריתו ואח"כ ללמדו תורה וז"ש ובנה ירושלים בבהמ"ז כי כן כתי' בונה ירושלים ד' נדחי ישראל יכנס הם כינוס הני"ק הנדחים וזהו נעשה ע"י האכילה העלאת הני"ק כנ"ל:
אחר הדברים האלה הנה נוכל להתבונן עתה ברמז רוח קדשו של דוד המע"ה במזמור הללוי' כי טוב זמרה אלהינו כי נעים נאוה תהלה בונה ירושלים ד' נדחי ישראל יכנס וכו' אשר לכל בר לבב אין קישור לפסוקים האלו. אכן לדברינו יתבארו כולם על נכון. דהנה פסוקי דזמרה האלו הם על בחי' ני"ק כמ"ש כי הם בצאתם מיד הקליפה שהיו אבודים חלילה תחת ידם הנה עתה ישבחו ויפארו לשמו הגדול כמבו' בכוונת האר"י ז"ל שכל מזמור שיר חנוכת קאי ע"ז והנה בזה המזמור הוא מורה כולו על זמר ניה"ק והנה אמר הללוי' כי טוב כו' בונה ירושלים ד' נדחי ישראל יכנס. דהנה כתיב ובאו האובדים בארץ אשור והנדחים בארץ מצרים והשתחוו לד' בהר הקודש בירושלים כי כן עיקר קיבוץ הנדחים הם הני"ק המפוזרים בין העובדי כוכבים הנה כל קיבוצם הוא לירושלים של מעלה אשר הוא ביום חבוש ד' את שבר עמו ומחץ מכתו ירפא בביאת משיח צדקנו ב"ב. ולכך אמר הללויה כי טוב זמרה אלהינו כי נעים אימתי יהי' הזמרה בזמן שהוא בונה ירושלים ד' ע"י שנדחי ישראל יכנס הם הני"ק המפוזרים בעוה"ר בעכו"ם וכמ"ש (בברכות דף מ"ט) אימתי בונה ירושלים ד' בזמן שנדחי ישראל יכנס ע"ש. ובקבוץ נדחים האלו הוא בונה ירושלים. וזהו הרופא לשבורי לב ומחבש לעצבותם כי ניה"ק האלו המה נאנחים ונאנקים. בהיותם אבודים ביד עובדי כוכבים כמ"ש דמעת העשוקים ואין להם מנחם ובצאתם לחפשי מיד הקליפה הנה בזה רופא להם ומחבש לעצבותם. מונה מספר לכוכבים ידוע הוא בזוה"ק. גדול אדונינו ורב כח לתבונתו אין מספר כי העלאת הני"ק הם בחכמת הש"י אשר מזמין לכ"א ואחד מבנ"י ניה"ק הנצרכים לו להעלותם כנודע. ובזה מעודד ענווים ד' הני"ק האלו הם ענווים. ועי"כ משפיל רשעים עדי ארץ. כי כאשר יצאו הני"ק מהם הם נאבדים כידוע כי עיקר חיות החיצונים הוא מהקדושה זמרו לאלהינו בכנור המכסה שמים בעבים המכין לארץ מטר המצמיח הרים חציר כו'. כאשר נודע בכתבי האריז"ל כי ענין הגשמים הוא להעלות ניה"ק כי יורד האור העליון מהקדושה שלמעלה והם עולין מתוך הקליפה ומתדבקין ומתבררין וזהו גדול יום הגשמים ע"ש. וזהו ג"כ מצמיח חציר לבהמה כמו שנתבאר כי נתערבו מהם בדומם מהם בצומח ומהם בבע"ח בבהמה. וזהו רוצה ד' את יראיו את המיחלים לחסדו שבחי ירושלים את ד' כי ברך בניך בקרבך. כי זהו עיקר השמחה של ירושלים בקבוץ בני' לתוכה בשמחה במהרה. וזהו רמז לירושלים שלמעלה כמ"ש לעיל. ובזה השם גבולך שלום כי זהו עיקר היחוד בהעלאת ניה"ק למעלה כנודע. ועליהם אמר השולח אמרתו ארץ זהו דברי תורה הניתן עבור ניה"ק כמ"ש לעיל ועליהם עד מהרה ירוץ דברו ד"ת כנ"ל. הנותן שלג כצמר כו' מבואר במקובלים בסוד של"ג כיל"ח. וזהו שמסיים מגיד דבריו ליעקב כו' לא עשה כן לכל גוי ומשפטים בל ידעום בהיות הני"ק האלו בין העובדי כוכבים כמו שנתבאר ולכך הללוי"ה:
וזהו ג"כ הרמז כל המזמור הללויה שירו לד' שיר חדש תהלתו בקהל חסידים כי החסידים הם מקהלים הני"ק האלו וז"פ כל המזמור. וזהו לאסור כו' לעשות נקמה כו' כמ"ש זהו הדר הוא לכל חסידיו פי' בחי' הדר הוא אל החסידים והוא מלך השמיני כיל"ח ששם הוא העלאת וחזרת הני"ק כנודע. ובזה הללויה הוא היחוד כיל"ח. וז"פ ויוצא עמו בששון ברנה את בחיריו בעבור ישמרו חוקיו ותורותיו ינצורו הללוי"ה שזהו מוסב ג"כ על הוצאת הני"ק ממצרים בעבור ישמרו חוקיו ותורותיו ינצורו וכמ"ש: ועתה נחזור לעניננו. הנה זהו הדבר אשר רצו חכז"ל להודיענו. וזה שרצה רבא לומר הדר קבלוהו בימי אחשורוש. כי בהיות בזמן ההוא שעת הכושר להעלות ניה"ק הרבים אחרי גמר שבעים שנה של גלות בבל והוצרכו לבנות הבית שני ועיקר בנין הבהמ"ק הוא ע"י העלאת מ"נ מניה"ק הללו כמ"ש. הנה לכך נאמר לך כנוס את כל היהודים הנמצאים בשושן זהו כניסת הני"ק של כל היהודים. וזה לשון הנמצאים כי על הני"ק שייך לשון מציאה כמ"ש בשם רבינו ז"ל מצאתי את דוד עבדי והיכן מצאתי בסדום כמו שהי' נשמת דוד המע"ה עתידה לצאת מבית האסורים כמוב' במקובלים. וזהו ששייך לשון מציאה כמ"ש האובדים בארץ אשור כי היו כמו אבידה מאז ובאבידה שייך לשון מציאה ולכך נאמר הנמצאים בשושן. ולכך הי' צריך תורה עבור ני"ק האלו להחיותם ולגיירם כמ"ש. הנה זהו שאמר רבא הדר קבלוהו בימי אחשורוש עבור ני"ק שיצאו וזהו לשון הדר שחזרו ני"ק למקומם לבחי' הדר כנ"ל. וז"ש ליהודים היתה אורה זהו תורה. כי על אור נשמות הללו הופיע ממרום אור תורה חדשה כנ"ל. וז"ש מיד אחרי הפסוק הזה ובכל מדינה ומדינה כו' מקום אשר דבר המלך ודתו מגיע הוא מוסב על דבר המלך הקב"ה ודתו דת של תורה מגיע כו' שמחה וששון ליהודים כנ"ל ורבים מעמי הארץ מתיהדים הם הני"ק שהיו מתחלה בתוך עובדי כוכבים כנ"ל עתה מתיהדים בצאתם נתגיירו כנ"ל וקבלו התורה עליהם כנ"ל. והוא הדבר שכתוב לעיל מיני' פתשגן כתב להנתן דת בכל מדינה ומדינה הוא הדת של תורה כנ"ל להיות היהודים עתידים ליום הזה להנקם מאויביהם היינו ע"ד שכתוב לעשות נקמה בגוים הוא העלאת הני"ק. וז"ש ובשנים עשר חודש כו' אשר הגיע דבר המלך ודתו להעשות הוא כמ"ש נעשה ונשמע. ונהפוך הוא אשר ישלטו היהודים המה בשונאיהם פי' אשר ישלטו היהודים בהני"ק שהיו בשונאיהם ועתה יצאו מהם כנ"ל. וז"ש נקהלו היהודים בעריהם. פי' הני"ק האלו נקהלו היהודים בעריהם. וזש"נ נקהלו ועמוד על נפשם. כי באמת הם נפש אחינו בנ"י הקדושים כמ"ש לעיל. וזהו הטעם שלא עשו י"ט ביום המלחמה רק ביום אשר נחו בהם היהודים מאויביהם כי ביום יציאת הני"ק יומא קמא לא אמר להו ולא מידי כמו שהי' במתן תורה רק ההנחה עושה מצוה. וזהו כימים אשר נחו בהם היהודים מאויביהם. הם הני"ק שהיו להם מנוחה מאויביהם בצאתם מהם. וז"ש למעלה אשר נתן המלך ליהודים אשר בכל עי"ר גימ' פ"ר ועי"ר וא"ו מוסיף על פ"ר הם הצדיקים שנקראים ווין כנודע הם המתיקו הפ"ר דינין. וז"ש להקהל ולעמוד על נפשם כמ"ש נפשם בהם תתעטף. וז"ש לאבד את כל חיל ועם ומדינה הצרים אותם כי הני"ק צרורים תחת ידם וברשותם. וזהו ביום אחד להדבק בד' שנאמר ביום ההוא יהי' ד' אחד ושמו אחד. וזהו ושללם לבוז כי טרף נתן ליראיו וז"ש קימו וקבלו היהודים עליהם ועל זרעם ועל כל הנלווים עליהם פי' עליהם ועל זרעם הם הני"ק אשר מז"ל. ועל כל הנלווים עליהם הוא ע"ד המובא בזוהר הקדוש ובספרים עת אשר שליט האדם באדם לרע לו פי' לרע לו של בליעל ששולט בהצדיק עי"כ הצדיק לוקח הקדושה מקרבו ומוציא בלעו מפיו. כן ע"י ששלט הקליפה בני"ק האלו של זרע ישראל עצמם ר"ל. והנה כאשר חזרו ני"ק של בנ"י עצמם אליהם חזרו ג"כ הני"ק שהיו להם כבר כמבואר למעלה כי הכל לרע לו של הסט"א כי מוכרח לפלוט מה שבלע מאחרים ומה שהי' לו מכבר. ועתה נבוא לתרץ קושי' התוס' שהתחלנו שמקשה בכאן דרש רבא מיני' קימו מה שקבלו כבר והתם ילפי מיני' קימו למעלה מה שקבלו למטה. לא קשה מידי כי באמת שניהם לדבר אחד נתכוונו כי זהו מוסב על ני"ק שקיימו והחזיקו ישראל בצאתם מידי החיצונים להחיותם. וזהו קימו מה שקבלו כבר הם הני"ק שהי' כבר בידי החיצונים כנ"ל. וזה הוא הדבור עצמו קימו למעלה מה שקבלו למטה כפי המבואר בכתבי האריז"ל כי עיקר היחוד למעלה ע"י מה שקבלו למטה הם הני"ק. וזהו ובכל יום ויום מרדכי מתהלך לפני חצר בית הנשים כי אותן הני"ק נקראים בני תמותה כמ"ש לשמוע אנקת אסיר לפתח בני תמותה כי חלילה הם כמתים ביד החיצונים. אך הש"י ב"ה מוציא אסירים בכושרות וז"פ שבכל יום ויום הי' מרדכי מעלה ניה"ק. וז"פ מתהל"ך בחי' הני"ק המתים הלך לפני חצר בית הנשים הוא מלכות שבכל העולמות העלה מ"נ ועי"כ זכה לדעת בחי' היחוד שלום אסתר ומה יעשה ב"ה היחוד כנ"ל:
והנה אחרי כל הדברים והאמת האלו אשר בארנו יתבארו לנו דברי חכז"ל בגמ' מגילה ופתח דבריהם יאירו לנגד עינינו. וז"ל בגמ' רבא פתח לה פתחא להאי פרשתא מהכא ברבות צדיקים ישמח העם ובמשול רשע יאנח העם. ברבות צדיקים ישמח העם זה מרדכי ואסתר דכתיב והעיר שושן צהלה ושמחה ובמשול רשע יאנח העם זה המן דכתי' והעיר שושן נבוכה. ויש להבין מאיזה מקום יצא לומר כי ברבות צדיקים זה מרדכי ואסתר לשון ברבות רבים משמע ואלו אך שנים היו. אך כדברינו הוא מרמז על ני"ק הרבים אשר נאספו על הצדיקים האלו ונתדבקו בהם כמ"ש והאיש מרדכי הולך וגדול ר"ל בכל יום הולך וגדול יותר ע"י ניה"ק אשר גדלו ורבו עליהם במצות ומעש"ט ועל ידיהם הוא הולך וגדול ובמשול רשעים יאנח העם זה המן כי בעת אשר שלט המן היו ני"ק נאנחים ונדכאים מצרת האויב וזהו נאנח העם הני"ק וכן ישמח העם הם הני"ק. וכן אר"י זכר חסדו ואמונתו לבית ישראל ראו כל אפסי ארץ את ישועת אלהינו אימתי ראו כל אפסי הארץ את ישועת אלהינו בימי מרדכי ואסתר. ג"כ הכוונה כנ"ל כאשר יבואו כל הני"ק אז ראו כל אפסי הארץ את ישועת אלהינו. וזהו ג"כ שם בגמ' רב אשי אמר או הנסה אלהים לבא לקחת לו גוי מקרב גוי כי אמנם ניה"ק האלו הם גוי מקרב גוי כמ"ש כנ"ל:
<b>דרוש השני</b>
אחר הדברים האלה הי' דבר ד' אל אברם כו' אל תירא אברם אנכי מגן לך שכרך הרבה מאד. פירש"י אחר שהרג את המלכים הי' דואג ואומר שמא קבלתי שכר על כל צדקותי לכך אמר לו המקום אל תירא אנכי מגן לך מן העונש וגם שכרך הרבה מאד ע"ש. ויש להבין וכי א"א ע"ה הי' עובד ע"מ לק"פ שהי' דואג על איבוד שכרו בעוה"ב. גם מה שאמר אנכי מגן לך מן העונש של הריגת המלכים קשה הלא הוא לא הרגם בידו ובזרוע עוזו רק על פי נס כמאמרם ז"ל (במס' תענית כ"א ע"א) דהוה שדי עפרא והוה סייפי' גילי והוה גירי. וא"כ למה יענש א"א עליהם וד' לא רצם כי רשעים היו. אמנם הנה בהאריז"ל כי הנה כל עניני מצות ומעש"ט של העולם הזה הוא להעלות ברורי כל הנשמות שנפלו בין החיצונים אחרי הפגם של אדה"ר שנתערב מאז בכל מיני דצח"מ ומהן בעובדי כוכבים. והן הנה שהיו בדור המבול ודור הפלגה ובסדום. ועיקר רוב תערובתן הי' במצרים שהיא ערוות הארץ ע"כ גלו ישראל שם להוציאם. ויש נשמות אשר הם בפנימיות של האדם והמה טובים. אך מחמת איזה עון וחטא ח"ו הנה נשמה מהקליפה באה לו וחופפת עליו ועי"כ מעשיו לא טובים. ויש אשר יזכה ע"י מעשיו שעשה איזה מצוה ובאה לו מזה איזה נשמת צדיק ומסייע לו לעשות מעש"ט. והנה עיקר הבירור הוא בהמאכלים כיל"ח. אך אם האדם אוכל שלא בכוונה הראוי' אז ע"י אכילתו עוד הוא מקלקל והקליפה ח"ו מתדבקת בו. ויש ג"כ אשר מחמת ענין אחר חלילה מתקלקל כי נדבק בו קליפת אותו דבר שרצה לתקן כידוע הענין בסוד יוחנן כ"ג שבסוף נעשה צדוקי ע"ש בגלגולים. הנראה מכל הדברים האלו כי יש צדיקים אשר יגיע עליהם כמעשה הרשעים ע"י שנתדבק בהם מקליפת אותן הניצוצות שנפלו מאז בעומק תהומא רבא ובין החיצוני' ולזה צריך שמירה מעולה. הנה זהו שנאמר בפ' נצבים כי אתם ידעתם את אשר ישבנו בארמ"צ ואת אשר עברנו בקרב הגוים אשר עברתם ותראו את שקוציהם וכו'. פן יש בכם שורש פורה ראש ולענה וכו'. לכאורה יש לדקדק למה זה האריך בכל הקדמה הזאת כי אתם ידעתם את אשר עברנו בארמ"צ וכל הכתובים האלה עד שאמר פן יש בכם שורש פורה ראש ולענה הי' לו לומר זה מיד. אך הבחינה הוא ע"ד שהובא בדברינו לעיל מכתבי מר"ן האריז"ל כי בצאת ישראל ממצרים העלו עמהם כל הני"ק שהיו טבועים במצרים מני אז. והנה ע"י העלאת הני"ק הנה ח"ו לפרקים יוכל האדם להתקלקל עוד כמו שנתבאר ומה גם אותן הנשמות שהיו במצרים הן הנה כבר הושרשו בחטא דור המבול ודור הפלגה לכן גם היום כאשר נדבקו בבנ"י יוכלו להרע להם עוד חלילה. לכן זה הדבר אשר העיר עליהם משרע"ה. וזש"א כי אתם ידעתם את אשר ישבנו בארמ"צ ובקרב הגוים אשר עברתם לעומת הנשמות האלה דבר זאת כנ"ל לכן כאשר הנשמות האלו עברו בקרב העובדי כוכבים שהיו ת"י ותראו את שקוציהם כו' פן יש בכם שורש פורה ראש ולענה ר"ל פן נדבק ח"ו בבנ"י איזה קליפה שורש קליפת הניצוצין האלו להחטיא ח"ו את ישראל חלילה. וע"ז הנה הזהירם משה רבינו עליו השלום כנ"ל. וזה שהתפלל משה רבינו עליו השלום למה ד' יחרה אפך בעמך אשר הוצאת מארמ"צ ר"ל כי על כי הניצוצין האלו דביקים בהם אשר הוצאת אותם מארמ"צ כו' וזה גרם להם לחטוא ח"ו. וזהו הענין שהי' אצל המרגלים שהיו מתחלה אנשי השם גדולים וטובים ואח"כ נתקלקלו בדרך מאין באה להם זאת. אך הענין הי' שהרי אמרו ארץ אוכלת יושבי' היא ופרשו ז"ל שאמרו בכל מקום שעברנו מצאנו קוברי מתים. וזהו הי' כאשר נודע כבר ענין המובא בגמ' יהיב עיני' בי' ונעשה גל של עצמות. שהכוונה בנתינת עינים הוציא חיות הקדושה וממילא נשאר מת. כך המרגלים שהיו צדיקים גדולים בכ"מ שנתנו עיניהם הוציאו הניצוצות מן הכנענים לכך נפלו פגרים מתים. והנה כאשר הוציאו הניצוצות האלו מהם יש מאותן הניצוצות שהיו רעים מאד משרש הסט"א דבקו במרגלים וגרמו אותם לחטא כנ"ל. והנה זהו הי' ענין הפגם של מרגלים אבל ליהושע וכלב לא הזיקו הניצוצות האלו כלל. ולכך זהו שאמר הכתוב ועבדי כלב עקב היתה רוח אחרת עמו וימלא אחרי. פי' אע"פ שהיתה רוח אחרת עמו מאותן הניצוצות ואעפ"כ וימלא אחרי לכך והביאותים אל הארץ אשר נשבעתי כנ"ל:
והנה זה הדבר שנאמר אצל הים וירא ישראל את היד הגדולה כו' וירא ישראל את מצרים מת על שפת הים וכתיב אח"כ וייראו העם כו'. המשך הכתובים איך תלוי זה בזה הלא גם מקודם הי' להם יראת השם. אך כאשר נתבאר הוא נכון כאשר ראו ישראל את מצרים מת על שפת הים ונדבקו כל הניצוצות שיצאו מהם עם ישראל. לכן יראו עתה מהם פן יתקלקלו חלילה על ידם כאשר בארנו פן יש בכם שורש פורה ראש ולענה והתיקון שלהם הי' ע"י שירת הים שנתקרבו כולם מיד לקדושה. וזה הענין ד"ת וזמירות שאומרים על השלחן בשעת הסעודה מיד כי בשעת האכילה הוא העלאת ניצוצות כנ"ל וצריך לחנכם מיד בהקדושה להחיותם ואם לאו הוא קרוי זבחי מתים כי ילכו לבחי' הסט"א הנקרא מתים כידוע. וזה שנאמר וישמע הכנעני מלך ערד כו' וילחם בישראל וישב ממנו שבי וידר ישראל נדר וכו' ויחרם אותן כו'. ואח"כ נאמר מיד וידבר העם באלהים ובמשה וכו'. יש להפליא למה עד העת ההיא לא דברו על המן אחרי אכלוהו זה ארבעים שנה ומה אירע להם עתה. אכן כאשר נתבאר הוא נכון הכנעני הזה מלך ערד הוא הי' עמלק כנודע. והנה כאשר החרים אותם ישראל ויוציאו ניצוצות חיותם מהם הנה באו בקרב ישראל ושורש עמלק הוא שורש הסט"א. לכן הם גרמו לישראל לדבר באלקים ובמשה אשר לא כן עשו ישראל עד היום ההוא רק ניצוצות הקליפה האלו פגמו אותם. לכך כתי' מדה כנגד מדה וישלח ד' בעם את הנחשים השרפים הרמז שצריכים לבער מעצמם בחי' הרע של ניצוצי עמלק שהוא משורש זוהמת הנחש כי הם אשר נשכו בעם. וזה שאמרו ישראל שירה על הבאר אחר עברם בגבול ארנון ונהרגו האמורים. מה ענין השירה הזאת שנאמר אז ישיר ישראל וכו'. אך כאשר נהרגו הרבה מהגוים האלה יראו ישראל מהניצוצין שלהם לכך למדו מיד לומר שירה ובזה יהי' תקנתם כמ"ש. ובזה הוא הכוונה ברמז הכתוב אצל פנחס שאמר הש"י הנני נותן לו את בריתי שלום דיש להבין מה ענין הברית שלום לכאן ויש מן המפרשים אמרו שהי' לו שלום משבט שמעון שלא יהרגוהו על שהרג נשיאיהם. אך זה קשה לקבלו. אכן עפ"י הנ"ל יבא לנכון כי פנחס שהרג את זמרי שעשה מעשה הרע הזה הנה נפשו נגעלה בטומאת החטא הזה והי' פנחס ירא לנפשו פן תדבק בו מבחי' נפש ההרוג הזה כי זהו הענין שנפש המת תרדוף לההורגו כמ"ש לכך הבטיחו הש"י הנני נותן לו את בריתי שלום שיהי' שלום לו ולא יזיק לו כלל. וזה הענין הכתוב אחר מלחמת מדין ואתם חנו מחוץ למחנה שבעת ימים וכו' אתם ושביכם. והנה כבר הקשה הרמב"ן ז"ל למה לא אמר להם כזה תיכף בתחלת מלחמת סיחון ועוג להתחטא מטומאתם ע"ש שתירץ. אך כאשר נתבאר הנה הענין הי' על אשר הרגו בנ"י את הצוררים האלה בנכליהם אשר נכלו כו' שהיו טמאים ומטמאין במחשבתם בנ"י לכן הי' יראים פן ח"ו נדבק בהם בחי' הרע של נפשות הטמאים הללו לכן הזהיר להם משה רבינו עליו השלום להתקדש ולטהר. וז"ש אתם ושביכם הם בחי' השבי של הניצוצות הנ"ל. אבל מתחלה במלחמת סיחון ועוג הי' משה רבינו עליו השלום עמהם ולא יכלו לפגום את ישראל כלל רק עתה כשהלכו הם לבדם הוצרכו להתקדש מאותן הניצוצין כנ"ל. וזהו הי' הקרבנות שהקריבו אחרי המלחמה הזאת כמ"ש לכפר על נפשותינו הם הנפשות הנ"ל. וזה הי' ענין שבנה משה רבינו עליו השלום מזבח אחר מלחמת עמלק ויקרא שמו ד' ניסי וכו' למה לא בנה מזבח אחר כל הניסים שנעשו לישראל עד הנה ביצי"מ וקריעת י"ס והמן וכיוצא אך הכוונה כנ"ל אחר מלחמת עמלק שיצאה נפשם בנה מזבח להקריב קרבן לכפר על בנ"י מנפשות הטמאים הללו לבל יוכלו להזיק לבנ"י. וזה הי' ענין שאול המלך שטעה והשאיר את אגג מלך עמלק חי וגם הטף והנשים והצאן מאין בא לכלל טעות הזה. אך יען שהרג את העמלקים האלו פגמו את נפשו הקדושה ובא זה לכלל העבירה ההוא. וזה הענין בעצמו שהי' אצל יואב שר צבא שהכרית כל זכר באדום וטעה בין זכר לזכר אשר יש להתפלא על גדול הדור כזה איכה יפול בטעות הזה. אך הסיבה הי' ג"כ כנ"ל כי כאשר הרג את העכו"ם עם רב כזה דבקו הניצוצות הטומאה בנפשו להביאו לכלל טעות לחטוא כנ"ל:
וז"ש בפ' ראה. כי יכרית ד' את הגוים האלה אשר אתה בא שמה כו' השמר לך פן תנקש אחריהם אחרי השמדם מפניך פן תדרוש לאלהיהם לאמור איכה יעבדו הגוים האלה כו'. ויש להתבונן בהמשך הכתובים האלה שאמר הכתוב השמר לך פן תנקש אחריהם אחרי השמדם מפניך הלא נהפך הוא כאשר יראה השמדת הגוים האלה מפני מעשיהם הרעים יפחדו וייראו לעשות כמוהם וערש"י שם שרצה לכוין פירוש הכתוב הזה אך לפי הנ"ל נתבארו על נכון כי הוא זה שאה"כ על אשר יכרית ד' את הגוים האלה מלפניך ויצאו הנצוצות האלו שבלעו מהם ויבאו בכם ויש בהם נצוצות רעים וחטאים מאד. לכך עתה בא להזהירם להשמר מהנצוצות האלה וע"ז אמר השמר לך פן תנקש אחריהם פי' אחרי הנצוצות האלו שהיו בגוים האלו לאמר איכה יעבדו כו' אעשה כן גם אני. ובזה נכון אמר הכתוב אחרי השמדם מפניך כי בסיבות השמדם מפניך יצאו הניצוצות מהם ויבאו בכם וצריך אתה להשמר מפניהם לבל תנקש אחריהם פן יחטאו אותך לד' כנ"ל. וזה שאמר הכתוב אחרי כן את כל הדבר אשר אנכי מצוה אתכם אותו תשמרו לעשות לא תוסף עליו ולא תגרע ממנו. והפי' כאשר נתבאר הוא לבל תאמר כי השמדת ז' אומות עובדי כוכבים האלה יוכל להזיק לו כנ"ל. א"כ לא אשמידם כלל כי מה לו ולצרה הזאת לירא מהם. לכך אמר הכתוב את כל הדבר אשר אנכי מצוה אתכם תשמרו לעשות לבל עבור על לא תחי' כל נשמה ואמר לא תוסף עליו להתחכם נגד מצותיו כנ"ל. ולא תגרע ממנו ר"ל לא תירא מהם כלל כי לא תגרע ממנו אני מבטיחך שלא יעשו בך גרעון וחסרון כלל כנ"ל. ועתה הנה כל הדברים האלה שביארנו המה בכתובים במזמור הללויה הללי נפשי וכו' אשר כבר נודע כי פסד"ז הם מורים על העלאת נצוצות. והנה במזמור הזה אמר השומר אמת לעולם הוא רמוז על היחוד תפאר"ת ומלכו"ת. אמת הוא תפארת לעולם היא השכינה ואמר כי היחוד נעשה ע"י שעשה משפט לעשוקים הם הנפשות העשוקים כמ"ש במ"א דמעת העשוקים והוא נתבאר כבר על ניה"ק אשר תחת יד החיצונים ואמר עושה משפט לעשוקים ע"י שנותן לחם לרעבים כידוע בשם הבעש"ט רעבים גם צמאים נפשם בהם תתעטף כי ע"י תערובות ניה"ק במאכלים נעשו בנ"א רעבים גם צמאים להעלותם וזהו נותן לחם לרעבים ד' מתיר אסורים פי' עי"כ ד' מתיר אסורים האלו שהיו אסירים בעפר ובצמחים ובזה ד' פוקח עורים וזוקף כפופים. וד' אוהב צדיקים המעלים הנצוצים האלו. ד' שומר את גרים הם הניצוצות האלו הנקראים גרים כמ"ש לעיל. יתום ואלמנה יעודד בחי' יתום ואלמנה ידוע לי"ח ובזה דרך רשעים יעות וימלוך ד' לעולם אלהיך ציון לדור ודור הללויה:
מעתה נחזור למה שהתחלנו. הנה זה הדבר שהי' אצל אברהם אבינו ע"ה שנאמר אחר הדברים האלה הי' דבר ד' אל אברם כו' אל תירא אברם אנכי מגן לך כו'. כי כאשר הרג המלכים האלו ויצאו הנצוצות מהם להדבק בא"א ע"ה הי' ירא לנפשו לבל יכשל בהם חלילה על ידם כמ"ש לכך אמר לו הש"י אל תירא אנכי מגן לך כמ"ש כי שמש ומגן ד'. ר"ל אנכי מגן לך לבל יפגמו אותך לי כמ"ש שומר ד' את כל אוהביו ואת כל הרשעים ישמיד ר"ל אף בעת כי כל הרשעים ישמיד שומר הוא את כל אוהביו לבל יוכלו להרע להם כי לא ינוח שבט הרשע על גורל הצדיקים. וז"ש אסתר כי איככה אוכל וראיתי ברעה אשר ימצא את עמי. אסתר היא השכינה איככה אוכל וראיתי ברעה אשר ימצא את ישראל ע"י ניצוצות העובדי כוכבים האלה כנ"ל. וזה שצותה להשיב את הספרים מחשבת המן לבל ישאר ממנו שריד ופליט מהניצוצות הטומאה שהיו בו לבל יזיקו לישראל חלילה. ולכך נאמר בכל מלחמתם ובבזה לא שלחו את ידם הוא בזת הנפשות ונצוצות של מספר ההרוגים לא שלחו את ידם מטעם הנ"ל:
<b>דרוש השלישי</b>
וכאשר אבדתי אבדתי. יש להתבונן שתי האבידות הללו למה. אכן הנה בגמ' מגלה דף ט"ו ע"א פרשו חכז"ל שאמרה אסתר ובכן אבא אל המלך אשר לא כדת כי עד עכשיו באונס ועכשיו ברצון. וכאשר אבדתי מבית אבא כך אובד ממך ופרש"י דאשת ישראל שזנתה ברצון אסורה לבעלה. ובתוס' שם מקשים אמאי לא גרשה ותהא מותרת לחזור לו ע"ש בתירוצם. אמנם לבאר כל זה נקדים עוד להציע איזה הערות בענין הזה מה שעמדו הראשונים ז"ל להוכיח מהגמ' זאת שלפנינו. דהנה בתוס' כתובות דף ג' כתב הר"ת דביאת עכו"ם אינה ביאה ואין חייבין עלי'. ומתוך כך התיר ר"ת באשה שזנתה ברצון לעכו"ם שלא נאסרה על בעלה דאין ביאתו ביאה. ומקשה בתוס' שם מגמ' דהכא שאמרה אסתר דאסורה אני עליך. גם הנה באה"ע כתב הרמ"א בסי' קע"ח בשם מהרי"ק אשה שזנתה כדי להציל נפשות מישראל ממיתה אסורה לבעלה והביא ראי' ממעשה דאסתר שאמרה אסורה אני עליך. אשה שנתיחדה עם אנשים בדרך ובאתה ואמרה נתיחדתי ונאנסתי י"א דאינה נאמנת במגו ואסורה ע"ש. והנה בעיקר הדין הזה של מהרי"ק שלמד ממעשה דאסתר דאסורה לבעלה כבר הקשו האחרוני' ז"ל כי אם לדין יש תשובה ואין הוכחה מכאן יעו"ש בדבריהם. כי בענין כזה שרצו לסטים להורגה ורבים עמה איך יחשב לרצון שתאסר על בעלה בעבור זה. הלא אין לך אונס גדול מזה. והאמנם כי באמת ק"ל גם במעשה זאת של אסתר איך תחשב לרצון הלא היא מתחלת כניסתה אל המלך לא תכוון רק לבא אל המלך לבקש מלפניו על עמה למה תיאסר כמ"ש ואם אח"כ יארע לה אונס כזה שיבא עלי' בע"כ הלא תהי' בלי ספק אנוסה גמורה. ועל תחלת כניסתה אין לחייבה כי בהיתר נכנסה לשם מצוה ומה לה לחשוב מה שיהי' בסופה וכזה הוא מבואר בהר"ן פ' ר"א דמילה בשם הרמב"ן ז"ל כי מותר למול בשבת אף אם לא יהי' לו חמין לרחוץ אחר המילה עד שיוכרח לחלל שבת מ"מ מותר כי עכשיו מותר לעשות המצוה ואם אח"כ יארע שיצטרך לחלל השבת אז יהי' בפקוח נפש דוחה שבת וממילא יהי' מותר ע"ש. והא ראי' שהרי בהדין שאח"ז שכ' הרמ"א באשה שנתיחדה שאינה נאמנת לומר אנוסה אני. אבל אם היינו יודעים שבאמת אנוסה היתה לא היינו אוסרים אותה אעפ"י שנתיחדה כי לא היינו חושדין אותה לרצון וזנות על דבר היחוד דאל"כ אין לך אשה שתהי' מותרת ליכנס בין אנשים בדרך או בעיר על מו"מ וכי כולי עלמא נחשבו לזונות. נמצא כי לכתחילה מותר לבא בקהל אנשים ואם אח"כ יקרה מה שיקרה הלא אנוסה היא באמת ואין לה לחשוב מה יהי' בסופה. כן כאן אצל אסתר מתחלה נתיחדה בהיתר ומה לה לדאוג על אחרית הדבר שתתאנס וגם אז הלא מותרת היא:
אכן לישב כ"ז נקדים נא להתעורר עוד על מה שמצינו בגמ' באיזהו מקומות שאמרו מן האמוראים דבר הלכה ופסק דין וטעו בדבריהם עד שהקשו עליהם ואח"כ נודע הדבר למפרע שהדין הי' אתם וצדקו במשפטם. כמו שמצינו בגמ' ב"מ אצל רבא בענין פשיעה בבעלים איכסף רבא לסוף איגלאי מלתא דהאי שעתא שכרה הוי שתי. וכן בשאר מקומות מצינו כן. (ע"ש בדף צ"ז ע"א). והנה כל בן דעת יתפלא בזה איך יטעה רבא בדבר פשוט כזה ולמה תצא מלפניו לקלקל את המשפט כי לא דבר ריק הוא. אולם הנה אמרו בגמ' שבת דף י' ע"ב כל דיין שדן דין אמת לאמיתו מעלה עליו הכתוב כו'. ויש להבין כפל הלשון של אמת לאמיתו. אך הכוונה הוא כאשר לפעמים יבא בלב הדיין הצדיק לטעות בדבר המשפט אשר למראה עיניו ישפוט וכפי הנראה לכל העולם שטעה וזה הוא באמת הדרך האמת עפ"י אמיתות הענין שיוכיח סופו על תחלתו אשר אז יוודע הדבר כי דבר ד' בפיו אמת. נמצא כי הנה הטעות הזה של תחלה הוא הדרך ומבוא להאמת הנגלה בסופו. והכל הוא מאת ד' שלא יכשל הצדיק בדבר המשפט. כמו שכאן אצל רבא אלולי לא טעה רבא והי' מורה שפטור מטעם פשיעה בבעלים אז אח"כ לא הי' בצדק משפטו כאשר אח"כ אגלאי מלתא שחייב הי' כי לא הי' בבעלים. נמצא כי אם הי' הוא מורה המשפט כדת בתחלה אז הי' זה טעות הענין בסופו כי לא כך הי' המעשה. ומה הי' עושה רבא אם הי' מורה כדת ולא נגלה הדבר לכל העולם אז הי' מחייב ממון שלא כדין כי מה לו לעשות אין לדיין אלא מה שעיניו רואות לכך מזמינין לו משמים בלב רבא וכמוהו לטעות כדי שעי"כ יהי' דינו דין אמת לעולם כי סוף הדבר לאמת הוציא משפטו וז"פ אמת לאמיתו ר"ל שהדין דין אמת לאמיתתו של דבר הנעשה כנ"ל וז"ש באבות פ"א על ג' דברים העולם קיים על האמת ועל הדין ועל השלום שנאמר אמת ומשפט שלום שפטו בשעריכם הפי' ענין השלום אל המשפט כי צריך לעשות שלום עם המשפט כי אם הדיין הוא מורה ד"מ ומחייב את האחד שבועה והוא נשבע לשקר ונפטר אף כי הוא עשה עפ"י הדין מ"מ אין בזה עדיין שלום להנתבע מן התובע כי הוא מתמרמר על הפסד ממונו בחנם. אבל אם הדיין הוא דן ברוח משפט ד' אשר עליו כמ"ש הליכות עולם לו א"ת הליכות אלא הלכות אז לא ימלט כי ד' יהי' בעזרו ויכוון את דבר המשפט לעשות שלום בין שני הבע"ד עפ"י אמיתות הענין וזהו הנקרא מורה הוראה בישראל וזהו ושפטו את העם משפט צדק עד"ז הוא משפט צדק כי הטעות הזה של הדיין אמת ומשפט ושלום לאמיתתו של דבר.
והנה זה הדבר שהי' אצל אסתר כאשר נבאר דהנה עיקר הענין שצריך הצדיק לכוון בעת ירצה להפיק רצון על כלל ישראל הוא למסור נפשו בשני העולמות אף אם יאבד עי"כ מעולם הזה ומעוה"ב מ"מ לא ירפה מעבודתו עבודת כלל ישראל לטוב להם וכמ"ש זה אצל משה רבינו עליו השלום שאמר מחני נא מספרך הוא ספר החיים לעוה"ב כמבו' במפרשים. הנה כי כן כאשר רצתה אסתר להציל את כל ישראל בבואה לפני המלך הוכרחה גם היא למסור נפשה בב' עולמות והנה בעולם הזה מסרה נפשה כמו שאמרה כל אשר יבא אל המלך אשר לא יקרא אחת דתו להמית. אך במסירות נפש מעוה"ב אם תבעל לאחשורוש ברצון תאבד גם מעוה"ב ועתה הנה באמת גם הבעילה של אח"כ לאונס יחשב כמ"ש לעיל כי תחלתה בהיתר וסופו באונס אבל היא בבואה לפני המלך נעלם ממנה הדין הזה כי אנוסה היא וחשבה למשפט כי לרצון יחשב לה א"כ תאבד עי"כ עוה"ב בהזנותה עם נכרי וכ"ז הי' מאת ד' מן השמים שנתן לה מקום לטעות כדי שתכנס במסירות נפש של ב' עולמות ואז תהי' הצלה שלימה כי אם היתה יודעת שאנוסה היא ומותרת לא היתה יכולה לבא למסירות נפש של עוה"ב כנ"ל נמצא כי באמת עפ"י הדין אנוסה היא ואין זה רצון כלל ולא נאסרה על מרדכי מעולם רק מה שאמרה עכשיו ברצון הוא עפ"י דבורה וטעותה שחשבה עצמה לרצון. ומעתה לא קשה קושי' התו' הו"ל למרדכי לגרשה מקודם. כי הלא הוא הי' יודע האמת שמותרת תהי' לו ואנוסה היא אך הוא הי' רוצה בכך שתטעה בעצמה לבעבור תהי' במסירות נפש בב' העולמות כנ"ל. ומרדכי שוב חשב בעצמו שהוא יאבד מב' עולמות על שהכניס את ישראל לסכנה הגדולה הזאת והוא שאמר ואת ובית אביך תאבדו. בית אביך כיון על עצמו. ולכך כאשר גם שניהם מסרו נפשם בב' עולמות שניהם יכלו להציל. מעתה לא קשה כלל הקושיות שהבאתי לעיל כי מכאן מאסתר אין ראי' כלל כי באמת אנוסה היתה כנ"ל. ובזה מתורץ ג"כ קושי' הנו"ב דהו"ל יהרג ואל יעבור כי הלא אנוסה היא כמ"ש רק שחשבה כי היא מחויבת ליהרג ושלא לעבור כדי שיהי' לה מסירות נפש בב' עולמות כנ"ל וטעתה בדין למען יבצע ד' האמת לאמיתו כמ"ש למעלה אצל רבא והנה זה מדת הצדיקים העובדים את ד' ית"ש למסירות נפש תמיד בב' העולמות וכמ"ש במד"ר כי בשעה שהפילו את א"א ע"ה לכבשן האש רצו המלאכים לירד ולצנן את האש מפניו אמר הקב"ה אני בעצמי ארד ואצנן ע"ש. וכן מצינו אצל חנני' מישאל ועזרי'. והענין הוא כי אמנם הצדיקים הקדושים האלו הם שמסרו א"ע בב' עולמות כנ"ל יותר משאר הצדיקים שמוסרים א"ע לכבוד ד'. וכן אי' בתוס' כתובות אצל חנניא מישאל ועזרי' כי אותו הצלם לא הי' ע"ג כלל רק אנדרטי' עשוי' לכבוד המלך ולא נאסרו להשתחוות לו ואעפ"כ לא רצו והנה אי' ברמב"ם ז"ל פ"ה מיסודי התורה כי בכל אלו שאמרו יעבור ואל יהרג אם נהרג שלא לעבור הוא מתחייב בנפשו. נמצא כי חנני' מישאל ועזרי' כשהותרו אז לעבור והם מסרו נפשם עברו על ד"ת ואבדו עוה"ב עי"כ ואעפ"כ לא השגיחו כלל ע"ז כדי לקדש שמו ברבים מסרו א"ע לאבידת ב' העולמות וכן א"א ע"ה הנה מסר א"ע לאבוד ב' העולמות דהנה השל"ה כתב על פי' מתי תבא לידי ואקיימנו שהי' מצפה ר"ע. כי באמת אם כי האדם מחויב למסור א"ע לכבוד הש"י אבל אינו מחויב לרדוף אח"ז להתגרות ברשעים להמיתו. וז"פ תבא לידי מעצמו שלא אתגרה אני להביא המסירות נפש למעשה. נמצא כאשר א"א ע"ה הוא הי' מתגרה תמיד ברשעים שהיו באותו הדור כנמרוד וחבריו ומסר נפשו תמיד לצעוק ברחובות ושווקים כי כל אלהי כו' אלילים וד' שמים עשה. הנה זהו המסירות נפש הוא שלא כדת המחויב והרי זה מתחייב בנפשו כדברי הרמב"ם ואבד עוה"ב ובכ"ז לא השגיח כלל על שום דבר רק מסירות נפש לפרסם אלהותו ית"ש בעולם אף אם יאבד מב' עולמים. לכן זכו אלו הצדיקים שירד הש"י בכבודו ובעצמו לצנן לפניהם האש כדברי המד"ר כנ"ל. וז"פ כאשר אבדתי אבדתי משני עולמות דרך זה אוכל להושיע את ישראל. וגם דברי הגמ' הנ"ל הוא על נכון כנ"ל והבן:
בגמרא מגילה (דף ד' ע"ב) ר' יוסף אמר מפני שעיניהם של עניים נשואות במקרא מגלה. י"ל בזה ברמז כי תיבת מגלה בלא יו"ד עולה ע"ח מנין לחם לפי הידוע כי בני חיי ומזוני לאו בזכותא תלי' מלתא רק במזלא וגם מזלא עולה ע"ח בגימטרי' ג"פ הוי'. ג"פ כ"ו עולה ע"ח כנגד ג' דברים הללו הנשפעים ע"י ג' שמות הויו"ת העולים ע"ח. אך לפעמים נכתב מגילה מלא ביו"ד הרמז על היו"ד עלאה כדכתי' פותח את ידיך א"ת ידיך אלא יודי"ך כידוע לי"ח כי גם ג' הויות השפע יורד עליהם מן היו"ד כנ"ל כמ"ש וכד אנת תסתלק מינייהו אשתארין כולהו שמהן כגופא בלא נשמתא. וזה הרמז ביוד הכתוב במגילה על השפע היורד לג' ענינים הללו העולים כמנין ע"ח הוא ע"י היוד. וז"פ הגמרא מפני שעיניהן של עניים נשואות במקרא מגלה פי' ע"י קריאת המגלה יורד ההשפעות בבני חיי ומזוני לכנ"י ומפני כן המצוה לפשוט את המגלה כאגרת כדי שיתפשט השפעות טובות לכל העולם אמן:

לפרשת החודש

החודש כאשר שמענו כן עוד נחזה. דהנה אדם הראשון קודם החטא הי' במדריגת משה רבינו ויותר שפנים אל פנים דבר ד' אתו והי' רואה את הנשמע כמו במתן תורה. ואחר החטא נפל ממדריגה זאת. לזה אמר את קולך שמעתי בגן ואירא וכו'. והנה ידוע שבעת תיקון העולם בביאת משיחנו במהרה יוחזר הכל כבראשונה כמו שהי' אדם הראשון קודם החטא. ובזה פרשתי הפ' וקיים לנו מה שהבטחתנו ע"י צפניה חוזך בעת ההיא אביא אתכם וכו' כי אתן אתכם לשם ולתהלה וכו' בשובי את שבותיכם לעיניכם אמר ד'. שהנביא מפרש מה יהי' השם ותהלה. לזה אמר המדריגה הגבוה מכל הדברים לעיניכם אמר ד'. היינו שכל האמירות של הקב"ה יהיו רואים כמו במתן תורה וכל העם רואים את הקולות. ובאדם הראשון הי' זה נפילה גדולה שירד ממדריגת ראי' לשמיעה. ועכשיו גם זה אבדנו. ולזה בפ' התשובה הבטיחה התורה שנחזור למדריגת שמיעה. כמ"ש ושבת עד ד' אלהיך ושמעת בקולו שיהיו זוכים לשמיעה. ואח"כ נזכה לראי' כמ"ש ונראהו עין בעין בשוב ד' ציון וכו' ולזה אנו אומרים כאשר שמענו כן עוד נחזה. ומצינו בלשון הגמ' הוא ת"ש. ובלשון הזוהר תא חזי. שמבואר בהאר"י ז"ל שלעתיד יהי' נדרש כל התורה כולה עפ"י פירוש הזוהר. ולעתיד יהיו כל העם רואים את הקולות ולזה בלשון הזוהר כשדרש קבלה אמר תא חזי. ולזה הפי' בסיום התורה כתיב ולכל היד החזקה ולכל המורא הגדול אשר עשה משה לעיני כל ישראל שהיו רואים את הנשמע וז"פ ככל אשר עשה לך במצרים לעיניך. ובזה י"ל ויברך דויד את ד' לעיני כל הקהל דלכאו' אין לזה הבנה מהו הרבותא שמברך את ד' לעיני כל הקהל. אך בזה נכון מאד. שזה הכתוב מדבר לעתיד שאז יהיו כל הקהל רואים הדבורים שמברך דוד את ד'. וזה מעלה נפלאה לדוד ולכל ישראל שיהיו במדריגה זו שהיו במתן תורה יהי רצון שנזכה במהרה לזה. אמן: <small>(מכי"ק)</small>
פסחים דף ו' ע"א שואלין ודורשין בהלכות פסח קודם לפסח שלשים יום. הנ"ל לבאר בענין הלשון שואלין בהלכות פסח מהו הרמז בלשון שאלה. דהה כתיב אם על המלך טוב לתת את שאלתי ולעשות את בקשתי. יל"ד כפל הלשון מיותר. גם מה הפרש בין לשון שאלתי ובקשתי. אך הנה מבואר בזוהר הקדוש פ' ויקרא ע"פ שאל לך אות מעם ד' אלהיך שהוא לשון שאולה לשאול לו אות מאותיות שם הוי' ב"ה מבחי' דרגין עלאין או למטה ממנו ע"ש. כי הנה כן כתי' שאל נא לימים הראשונים. הרמז הוא כי כאשר נמשכים החסדים הראשונים העליונים לעולם הזה הנה הם רק בבחי' שאלה שאין קיימים לאח"כ וחוזרים מיד כמו השאלה ההדרא בעיני'. והנה זו היא השאלה מן דרגין עלאין להמשיכם למטה אך עוד כתי' מה ד' אלהיך שואל מעמך כי אם ליראה שהקב"ה שואל היראה מן הצדיקים ונותנו בתוך אוצרו. ואח"כ חוזרת השאלה לישראל כמ"ש יפתח ד' לך אוצרו הטוב וכו'. ובא אח"כ לישראל יראה נוספת על הראשונה. אף כי הכל בידי שמים חוץ מיראת שמים היינו זה בתחלתו אבל אח"כ הבא לטהר מסייעין אותו. נמצא כי לפעמים יורדין דרגין עלאין למטה בבחי' שאלה ולפעמים דרגין תתאין עולין למעלה בבחי' שאלה וזהו הנקרא עליונים למטה ותחתונים למעלה. והנה זהו שנקרא בחי' שאלה בבעלים ופטורין מן האונסין לבל יהי שום אונס על ישראל כמ"ש רשב"י יכול אני לפטור את כל העולם מן הדין. והנה לכך גם אסתר כשראתה שעת הדחק ההיא אמרה לפני הש"י אם על המלך טוב לתת את שאלתי הוא הורדת החסדים העליונים למטה שהיא בבחי' שאלה כנ"ל אז עי"כ יהי' מקום לעשות את בקשתי ממילא בכל טוב. וזהו הלשון שואלין ודורשין בהלכות פסח קודם לפסח כי אמנם הימים האלו של ר"ח ניסן הנם ימים המבורכין שהם הכלי מחזיק ברכה מוכנים לקבל כל טוב שהם ימי החסד כמבואר בספרים. אך צריך להמשיך עליהם מחסדים הראשונים למלא אותם ברכת ד' וזהו הנקרא שאלה מימים הראשונים כי כאן הבן שואל וזהו שאמרו שואלין קודם לפסח בהלכות פסח כנ"ל:

לשבת הגדול

ויאמר ד' אל משה ואל אהרן בארץ מצרים לאמר. ופרש"י חוץ לכרך כו'. הנ"ל לבאר ולתרץ קושי' רש"י ז"ל. עפ"י דברי רש"י בפ' בראשית א"ר יצחק לא הי' צריך להתחיל התורה אלא מהחודש הזה לכם שהיא מצוה הראשונה שנצטוו בה ישראל וכו'. להבין דברי ר"י מה נ"מ מזה ואיזו לימוד יכול ללמוד מזה. אך הנה בא להורות גודל מעלת לימוד התורה כי שיח שפתותינו חשוב ומקובל כאלו הקרבנו כל הקרבנות במועדם ועוד זאת יותר במעלה כי כח הלימוד בענין הקרבנות הוא בכל מקום ובכל זמן ולהקריב הקרבנות בפועל ממש הוא דוקא בבהמ"ק ואם הקריבום בחוץ חייב כרת. (אך כח התורה הקדושה הוא נוהג בכל זמן ובכל מקום) וז"פ הגמרא בשבועות דף י"ו שמעתי שמקריבין אע"פ שאין בית כו'. כי הלימוד בעניני הקרבנות הוא מרוצה לפני הקב"ה כאלו הקריבום בפועל ממש במקום בהמ"ק. ובזה יש לפרש מאמר בעל הגדה ברוך המקום ברוך הוא ברוך שנתן תורה לעמו ישראל. סמיכת הדברים להורות בזה כי ע"י התורה יכול להמשיך שפע קדושה וברכה להמקום ברוך המקום שנאמרה בו ד"ת ברוך הוא ברוך שנתן תורה לעמו ישראל. לכן הנה אמירת ד"ת יכולין להיות בכל מקום ובכל זמן גם בזמה"ז בעוה"ר שאין בית ולא מזבח ולא אישים יכול לפעול יחודים למעלה בתורתו כמו הקרבן ממש ע"ג מזבח. וכן כל היחודים של מצות סוכה אעפ"י שאינו בזמן החג וכן בכל המועדים. והענין בזה כי בטובו מחדש בכל יום תמיד מע"ב ובכח התורה נבראו כל העולמות. לכן ממילא בכל מקום לימוד התורה הוא השראת הקדושה כי כל קיום המקום ההוא מכח התורה שנברא בו העולם ולזאת במצוה זו הראשונה שנצטוו בה ישראל רצה הקב"ה להראות גודל כח התורה אשר גם במצרים ערוות הארץ גם שם השראת הקדושה ע"י לימוד התורה. כי ד"ת אינם מקבלים טומאה כי עיקר לימוד התורה הוא בדבור כמ"ש ודברת בם. הנה הדבור אינו נגדר בשום מקום וזמן הגם כי שאר המצות התלויות בדבור יש זמן ומקום להם אבל ד"ת הם למעלה מן הזמן והמקום כי בתורה נברא העולם א"כ היא גדולה מן העולם שהוא תחת הזמן והמקום. לכך נאמר כאן בארץ מצרים לאמר. ר"ל אף שהיא בארמ"צ תוך הכרך מ"מ אין זה מעכב כי הלא הוא רק לאמר אמירה לחוד ודבור הוא למעלה מגדר המקום וזה ג"כ מ"ש הלומד תורה לשמה זוכה לדברים הרבה משמח את המקום כי ע"י קדושת התורה יש קיום למקום ההוא. וזה הענין שנאמר באברהם אבינו ע"ה שאמר לו הש"י לך לך מארצך וכו' אל המקום אשר אראך. מפני כי כל בריאת העולם הי' ממדת החסד בחי' אברהם כמ"ש אלה תולדות השמים והארץ בהבראם באברה"ם א"כ בכל מקום שהי' א"א הולך הי' חלקו והשראת הקדושה באותו המקום. כי בלתי זכותו של א"א לא הי' נברא כלל המקום ההוא כנ"ל כמ"ש עולם חסד יבנה. ונחזור לענינו. אמר ר' יצחק לא הי' צריך התורה להתחיל. לרמז בזה דרך הלימוד לכל אחד ואחד מבנ"י אשר קודם התחלת הלימוד בכל יום צריך להיות כוונתו בלימודו להשפיע כל טוב לבנ"י. לכן בכל יום אחר ברכת התורה אומרים תיכף ברכת כהנים יברכך כו'. וזה ג"כ הפי' החודש הזה לכם. כאשר בטובו מחדש בכל יום מעשה בראשית. ואין טוב אלא תורה. לכן צריך להיות התחדשות התורה בכל יום להוריד השפעות טובות לכם. רק לבני ישראל ולא לעובדי כוכבים ומזלות ולא יהי' לסט"א שום אחיזה בשפע הקדושה היורד בכל יום:
מצה גימ' ק"ל ה'. רמז לתיקון פגם הברית ק"ל שנה של אדה"ר. לכן הי' גלות הראשונה בארץ מצרים שהוא ערוות הארץ להוציא משם הני"ק שנתפזרו שמה. וז"ש והכיתי כל בכור בארץ" מצרים" ס"ת ק"ל. מאדם עד בהמה. פי' מה שנתפזרו מאדה"ר ונפלו בגלגול בהמה. וע"י אכילת מצה הוא התיקון לזה להוציא הני"ק ולעשות היחוד בה' האחרונה בשם הוי' ב"ה כמבו' במ"א:
הטעם מפני מה נקרא שבת הגדול. עפ"י מה שאנו אומרי' בשמ"ע האל הגדול הגביר והנורא שמרמז על האבות הקדושים. גדול נגד מדתו של א"א ע"ה כמ"ש חסדך גדול עלי גבור נגד מדת הפחד בחי' גבורה מדתו של יצחק אבינו ע"ה פחד יצחק. והנורא. נגד יעקב אבינו ע"ה שאמר מה נורא המקום הזה. וידוע שכל ההשפעות הטובות וכל חסדים שיורדים כל ימי השבוע הכל נמשכים ויורדים משבת העבור כמ"ש בזוהר הקדוש כל ברכאין דלעילא ותתא ביומא שביעאי תליא ברכאין דלעילא הם השפעות בעניני העבדות הבורא ב"ה ויראת שמים. וברכאין דלתתא הם צרכי בנ"א בעולם השפל. ושבת היא קביעא וקיימא. אבל המועדים הם תלוים ברצון החכמים בידם לעבר השנה ולדחות זמן המועד לכן אנו אומרים מקדש ישראל והזמנים. (וזה הענין בפ' מועדות פ' אמור מתחיל אלה מועדי ד' ומסיים ששת ימים תעשה מלאכה וביום השביעי שבת כי גם כל ענין המועדים נגמר בשבת הקודם כמבואר במ"א נמצא כל החסדים שהיו בשעת יציאת מצרים הכל היו בשפע יום השבת הקודם שהי' אז בעשור לחודש ג"כ. וכן הוא תמיד אפי' אינו חל בעשור לחודש אך מפני שהוא השבת לפני חג הפסח שאז נתעורר מדתו של אברהם בחי' החסד וא"כ כל החסדים ההם יורדים בשבת הקודם לכן נקרא שבת הגדול וזה שמברכין החודש בשבת שלפני ראש חודש הוא ג"כ מטעם הנ"ל להיות השבת משפיע כל טוב לחודש הבע"ל:
עוד בדרך הנ"ל. עפ"י מ"ש בפי' הפסוק מגדיל ישועות מלכו ועושה חסד למשיחו לדוד ולזרעו כו'. דלכאו' תמוה מהו זהו החסד שצריך למשיח הלא הוא מובחר האנושי מכל בריאת העולם עד סוף כל הדורות והוא הנרמז בתיבת אדם. "אדם "דוד "משיח והוא גמר התיקון בכל קומת אדה"ר ומה צורך לו לחסד. אכן יבואר עפ"י מ"ש כי לעתיד יהיו כל כך החסדים גדולים מאד אשר גם לפי ערכו של משיח יהי' ג"כ בחי' חסד. כמ"ש ועשה חסד עם אדוני אברהם. וידוע כי א"א הוא בחי' החסד אשר בו נברא העולם כמ"ש עולם חסד יבנה. אעפ"כ הנה יש עוד בחי' חסדים הראשונים הרומז לעולם הזקנה כיל"ח וז"ש אי' חסדיך הראשונים. לכן השבת הזה נקרא שבת הגדול. כי הנה כל חודש ניסן הוא כולו חסד לכן הרמז בשם הוי' בחודש הזה כסדרו ביושר. אך צריכין עוד לעורר חסד עליון בימי הרצון האלו מחסדים הראשונים ולזה נקרא שבת הגדול:
עוי"ל בדרך הנ"ל טעם שנקרא שבת הגדול. עפ"י מ"ש בגמ' משל מי ששואלים ממנו כלי גדול ויש לו וכו'. להבין דבר זה מ"ש כלי גדול יבואר עפ"י מ"ש לא מצא הקב"ה כלי מחזיק ברכה אלא השלום. פי' האמנם כי השי"ת ב"ה דרכו להטיב ולהשפיע כל טוב לעמו בנ"י עכ"ז צריך האדם להיות כלי מוכשר ומוכן להחזיק לקבל הברכה ע"י ההכנה הראוי לכן כאשר רצה יצחק אבינו לברך את יעקב כתיב וירח את ריח בגדיו ויברכהו. וכתיב אח"כ ויתן לך כו' לכאורה הוא כפול דכתיב כבר ויברכהו. אולם הפי' בזה כי מתחלה הי' מברך אותו שיהי' כלי מחזיק ברכה כמ"ש ויברכהו ואח"כ ויתן לך כו'. וזה הענין מבואר בכתבי האר"י ז"ל בכוונת ק"ש שעל המטה להיות כלי להכין א"ע על היחוד בבקר וזה כלי מחזיק ברכה הוא השלום פי' השלימות שיהי' ראוי לקבל הברכה. וזה הענין בש"ק קודם פסח אשר הוא בחי' חסד. וידוע כי המים רומז לחסד כמ"ש ומעיין יוצא מבית ד' וכו' ומשם מתפשט על כל גדותיו והוא מתגבר והולך תמיד לכן נקרא ג"כ גדולה. לכן כמו המים שהם בחי' חסד הוא דבר בחנם ויורד ג"כ למקום נמוך. כן החסדים יורדים ג"כ למקום נמוך בדור השפל כזה. אך בחי' אש הוא מצד הגבורה לכן טבעו לעלות למעלה. וז"ש באברהם הלוך ונסוע הנגבה. כי כן מדתו של א"א מדת החסד להתפשט וללכת על כל גדותיו. ולזה בשבת הקודם פסח הוא מקור השפע מכל ימי השבוע הבע"ל והוא כלי מחזיק ברכה. לכן מצינו בתורה דכתי' אלה מועדי ד' וכו' וכתיב תיכף ששת ימים תעשה מלאכה וביום השביעי שבת כי השבת הוא הכולל מכל המועדים. ולזה השבת שלפני הפסח נקרא שבת הגדול לרמז על כלי גדול כי הוא המחזיק ברכה ושפע על ימים הבאים לטובה:
(בפ' תולדות) ועתה בני שמע בקולי לאשר אני מצוה אותך לך נא אל הצאן וקח לי משם שני גדיי עזים טובים ואעשה אותם מטעמים לאביך כאשר אהב. אי' בפרקי דר"א כי כל הענין הזה שלקח יעקב הברכות בליל פסח הי' וכן הוא ברש"י ז"ל. הנראה לרמז בזה עפ"י מ"ש בזוהר הקדוש על פסוק השבעתי אתכם בנות ירושלים. כי הנשמה קודם שיורדת למטה לעולם הזה משביעין אותה שתעשה היחוד בתורה ומצות לקרב הגאולה לאוקמי שכינתא מעפרא ולהוציאה ממסגר הגלות כמ"ש עמו אנכי בצרה. וז"ש רבקה ליעקב רומז לשכינה הקדושה אומרת לאדם בני שמע בקולי רמז ליחוד שעושים בנ"י בק"ש פעמיים בכל יום. וקח לי משם לשון קיחה ק"ח י"ה שתעשה היחוד בשם הוי' ב"ה. וז"ש עקב אשר שמע אברהם בקולי. גם מה שאמרו בני יעקב שמע ישראל כו' רמז על הנ"ל היחוד בקריאת שמע. וז"ש ואתם הדביקים בד' אלהיכם חיים כולכם היום ר"ל כאשר תעשו היחוד בשם הוי' חיים כולכם היום רמז "חי "יסוד "מלכות לכן בהגיע עת לחננה בא מועד הקדוש הבע"ל ליל שמורים הוא לד' לדורותיכם. צריך כל אדם לשום מגמתו לעשות היחוד למעלה ועיניו יהיו מיחלות לישועת ד' לקרב הגאולה ואז יכירו וידעו כל יושבי תבל כי לד' המלוכה וכו' ביום ההוא יהי' ד' אחד ושמו אחד. השם הוי' יהי' כפול ב' פעמים י"ה אותיות יהי"ה. וידוע שכל המצות הנעשים בלילה זאת רמוזים לתיקון פגם אדה"ר. לכן בין למ"ד עץ הדעת חטה היתה ובין למ"ד ענבים סחטה הנה צוה לנו הש"י בלילה זאת לאכול מצה ולשתות ארבע כוסות יין. מצה עולה גימ' ק"ל ה' כידוע מפגם אדה"ר ק"ל שנים. וע"י אכילת מצה תיקון לזה. כמ"ש בפנים ע"פ ומסל המצות אשר לפני ד' מס"ל עולה ק"ל. וז"ש בעל הגדה יכול מר"ח תלמוד לומר ביום ההוא. פי' יכול אתה לעשות הכנה מר"ח על הלילה הזאת לעשות היחוד ולהיות מצפה על הגאולה הרומז ביום ההוא יהי' כו'. וזה ג"כ הענין הנ"ל ואעשה אותם מטעמים לאביך כאשר אהב. כי זהו עיקר אהבת הבורא ב"ה כשאנו מצפים לישועתו ית"ש כמ"ש יגל לבי בישועתך. יערב עליו שיחי אנכי אשמח בד'. ר"ל להביא השמחה כביכול בהבורא ב"ה במה שעלה זכרונו אשר לעתיד יתגדל כבודו ית"ש. ובזה ניחא קושי' הראשונים בענין אהבת הבורא איך שייך ענין האהבה להש"י כמבואר בשם הרמב"ם ז"ל. ובזה ניחא כי זהו עיקר האהבה מה שאנו מצפים בישועתו כנ"ל. וזהו פי' עבדו את ד' בשמחה. כי כאשר מתעורר השמחה למעלה הוא דבר שאין לו סוף ולא יפסוק להוריד עוד השפע לכ"ט ולשמחת עולם. וז"ש כל המתענגים בה יזכו לרב שמחה. האמנם כי האדם יודע מרת נפשו כי הגדיל לעשות פשע באמרו מי אנכי כי אבא עד הלום. יתחזק ויתאמץ מאד לעשות המצוה בשמחה. וז"ש יעקב אולי ימושני אבי והייתי בעיניו כמתעתע. רומז לאדם הרוצה לגשת לתפלה וללבוש טלית ותפילין ומתירא לנפשו מגודל הפגמים שעשה ורבקה רמזה לשכינה הקדושה אמרה. ואעשה מטעמים לאביך שבשמים כאשר אהב. ומעשיך יעלו לרצון אך אתה עשה מה שבכוחך לעשות ואני אעלה אותם לרצון. וז"ש אדני שפתי תפתח כו' כתיב שם אדנ"י רמז לשכינה הקדושה המסיע לכל אדם בגשתו אל הרנה ואל התפלה. וז"ש ותקח רבקה את בגדי עשו כו' החמודות אשר אתה בבית ותלבש את יעקב בנה הקטן. פי' שלקחה אותו התאווה והחשק והרצון שיש לאדם לעניני עולם הזה בזריזות גדול כדי להרוויח כסף וזהב והם בגדי עשו בזה החשק והרצון יעשה המצוה. ואז השכינה תעלה לרצון למעלה להיות מטעמים לאביך כאשר אהב בדחילו ורחימו. ועוד תזכה ויתן לך כו' ועל פי הדין תזכה לרב טוב בשכר קיום המצות הבורא ב"ה:
מצות תאכל במקום קדוש בחצר אוהל מועד יאכלוה. כבר מבואר בפני' לרמז שיכין א"ע קודם פסח לקדש ולטהר א"ע להיות כלי מוכשר שיבא לתוכו המצה במקום קדוש ואז בחצר אוהל מועד יאכלוה. שיהי' המקום שהוא עתה פה כמו חצר אוהל מועד. וז"ש בתרגום יונתן בפ' יתרו בפ' ואשא אתכם על כנפי נשרים. כי בשעת עשיית הקרבן פסח במצרים הי' העמוד ענן נושא אותם אל הר הבית לעשות שם הקרבן פסח ואח"כ הי' מחזירם למצרים ומשם יצאו למחרת הפסח. כמו כן עתה באכילת מצה בכוונה נכונה בקדושה ובטהרה נתקפל בחי' ארץ ישראל תחתיו ומקומו קדוש בבחי' חצר אוהל מועד. בזה יש לישב הפסוק בפ' בא דכתיב והי' כי יביאך אל הארץ כו' ועבדת את העבודה הזאת בחודש הזה דמשמע כי כל המצות הנוהגות בפסח הם דוקא בביאת הארץ. וזה תמוה הלא המה מצות התלוים בגוף וגם במדבר נצטוו על קרבן פסח. וגם עתה בגלות נוהג חיוב אכילת מצה. אך לפי הנ"ל ניחא. כי גם עתה יכול לבא לאותו בחי' ארץ ישראל במקום שהוא עומד עתה אם הוא אוכל בקדושה בהכנה הראוי'. וז"ש בעל הגדה בכל דור ודור חייב אדם לראות את עצמו כאלו הוא יצא ממצרים. כי ענין יצי"מ הוא כשאדם יוצא ממאסר היצר ונכנס להקדושה להיות דבוק בהבורא ב"ה אשר הוא מלא כל הארץ כבודו לכן ממילא גם המקום הזה הוא כמקום הקדוש. וז"ש ובמורא גדול זה גילוי שכינה. כאשר כבר בארנו מגודל קדושת לילה זאת אשר הש"י כביכול מתדבק עם כאו"א מבנ"י כמ"ש כחצות הלילה אני יוצא בתוך מצרים. כי בכל חצות לילה הש"י נכנס בג"ע להשתעשע שם עם הצדיקים כמ"ש בזוהר הקדוש בפ' והמלך שב מגינת הביתן אך בלילה זאת אינו נכנס לג"ע רק בתוך בנ"י העושים רצונו במצות הנהוגים בלילה זאת באכילת מצה וסיפור יציאת מצרים. וזהו שאמר ובמורא גדול זה גילוי שכינה:
א"י מצות תאכל במקום קדוש. הנראה לרמז בזה גודל מעלות אכילת מצה שהוא דומה קצת לאכילת קדשים. כי הנה כל המצות הם נעשים בגופו של האדם מבחוץ. אך מצות אכילת מצה ואכילת קדשים הם נכנסים בגופו של האדם בפנים לכן נקראו קרבנות שמקרבת את האדם ברפואת הנפש בפנימיות כמ"ש והקרב והכרעיים ירחץ במים. וז"ש ואכלו אותם אשר כופר בהם כי הם תועלת גדול לקדש את האדם בפנים כמ"ש וכל קרבי את שם קדשו כמ"ש חכז"ל הסיקו בפנים כי נכנס בכל האיברים הפנימים לקדש ולטהר אותם. וגם ענין אכילת מצה הוא נקרא בזוהר הקדוש מיכלא דאסוותא. כי הוא רפואת הנפש בפנים והוא ג"כ תועלת לאדם ע"י שמכין א"ע בהכנה דרבה בתשובה ומעש"ט שיהי' הגוף טהור ומוכן להכניס הקדושה בתוכו ע"י אכילת מצה. וז"ש מצות תאכל במקום קדוש בהכנה הראוי' אז בחצר אוהל מועד יאכלוה כמו אכילת קדשים בחצר אוהל מועד:
עוד י"ל מצות תאכל במקום קדוש כו'. שיהי' האדם כוונתו לאוקמי שכינתא מעפרא. ומצפה ומיחל על הגאולה במהרה. ויזכה לאכול במקום קדוש בחצר אוהל מועד יאכלוה. וז"ש בזוהר הקדוש וכולהון חדאין בפורקנא דמאריהון. שזהו עיקר השמחה שיהי' הגאולה במהרה יהי כבוד ד' לעולם ישמח ד' במעשיו:
עוד בד"א מצות תאכל במקום קדוש כתיב בלשון נפעל. הענין בזה כבר בארנו כי כל המצות שהאדם עושה בכוונה למטה הוא מעורר דוגמתו להיות נעשה למעלה. וז"ש אשר קדשנו במצותיו. וזה האמור כאן שיהי' אכילת מצה בכוונה הראוי' לעשות היחוד למעלה שיהי' נאכל מצה הרוחני למעלה כמוה במקום קדוש כמוה ג"כ. והבן:
א"י מצות תאכל במקום קדוש כו'. התורה מורה לנו דרך הישרה להכין את עצמו טרם יבא יום החג הקדוש לקיים מצות אכילת מצה יכין א"ע בתשובה שלימה על כל מעשיו הראשונים להתקדש ולהטהר כדי שיהי' כלי מוכשר ויהי' בקרבו קדוש להכניס המאכל של מצוה במקום קדוש ואז יזכה בשנה הבע"ל בחצר אוהל מועד יאכלוה בביאת הגואל ב"ב. וזה ענין תוספת שבת דכתי' והכינו את אשר יביאו. שיהי' כלי מוכשר לקבל קדושת שבת קודש הבא. וז"ש בפ' משכו וקחו לכם כו' ודרשו רז"ל משכו ידיכם מע"ג. ר"ל כל התאוות ומעשים זרים שעשה עד כה. וכן הוא בכל המצות צריך להיות סור מרע ואח"כ ועשה טוב תחלה יסור מהרע קודם שיעשה המצוה. וזהו וקחו לכם. שיהי' לבם ברשותם כי האדם בעודנו משוקע ומלוכלך בחטא אזי כל המצות המה הולכים לסט"א ח"ו כמ"ש במ"א פדני מעושק אדם כו' כי נגזל ממנו כל השפעות ח"ו וזה קנה לעצמו קנה לו ד"ת לעצמו דייקא. כי האדם קונה את עצמו שיהיו כל המעש"ט שלו ולא ישלטו בם זרים. ואז עי"ז ירדו כל ההשפעות רק לכנ"י. וז"ש תערוך לפני שלחן נגד צוררי כו'. ולזה הזמן גורם בימי הרצון בחודש ניסן להתפלל ג"כ על הפרנסה כמ"ש במ"א מה שאמר רבא לתלמידיו לא תתחזון קמאי לא ביומי ניסן ולא ביומי תשרי כי היכי דלא לטרדן במזוניכי כולא שתא. דלכאו' תמוה כי תלמידיו של רבא לא היו מעובדי אדמה להיות להם טרדות בחדשים הללו בעסקים הללו. אך הרמז כי ביומי ניסן ותשרי עת לעשות לבקש ג"כ על הפרנסה שלא יהי' להם טרדות כל השנה כי באמת היא בושה גדולה שיהי' להאדם טרדות בזה ועל פת לחם יפשע גבר לבטל מתורה ועבודה:
ונחזור לעניננו שעיקר היא ההכנה קודם פסח על המצות הנוהגים בחג הקדוש. וזה הפי' יכול מראש חודש תלמוד לומר ביום ההוא. פי' שההכנה יכול להיות מראש חודש תלמוד לומר ביום ההוא. שילמוד את עצמו שיהי' יכול לומר ביום ההוא לספר יציאת מצרים וכל המצות הנוהגים בלילה זאת צריך הכנה על זה מר"ח כנ"ל:
(בפ' צו) ויתן את הכל על כפי אהרן ועל כפי בניו וינף אותם תנופה לפני ד'. כבר מבואר במ"א כי תיבת כל רומז לצי"ע כמ"ש כי כל בשמים ובארץ. כ"ל עולה חמשים כמ"ש וחמשים עלו בנ"י ממצרים. ע"י בחי' יוסף שהוא הי' בחי' צי"ע כמ"ש ויקח משה את עצמות יוסף עמו. וז"ש ויכלכל יוסף. ב' פעמים כ"ל כמובא בזוהר הקדוש בשבת כל ברכאין דלעילא ותתא ביומא שביעאי תליין. לפי הידוע כי שבת הוא בחי' יוסף כמבו' בזוהר הקדוש על פסוק וזכרת כי עבד היית במצרים זה יוסף. כי השבת הוא תיקון למכירת יוסף בבחי' צי"ע. וכאשר יצא בחי' צי"ע לחירות אז נשפעים כל הטובות לבני ישראל הן במילי דשמיא ובמילי דעלמא והם ברכאין דלעילא וברכאין דלתתא וזה הענין לחם משנה ב"פ לחם עולה קנ"ו גימ' יוסף. וזה הרמז וקונה הכל. קנ"ו ה' הכל כל ה'. הזן את הכ"ל ע"י בחי' צי"ע שעושה היחוד בשם הוי' ב"ה. ואח"כ ברכת נודה לך וכו'. ומסיים על הארץ ועל המזון. ארץ רומז לשכינה הקדושה. אלה תולדות השמים והארץ בהברא"ם באברה"ם. וד' ברך את אברהם בכל. לשון הברכה ונטיעה במדת כל בחי' צי"ע. כי במדת החסד נברא העולם כמ"ש עולם חסד יבנה. וזהו בחי' רעווא דרעווין. כי בשבת במנחה אז עלה ברצון הבורא לברא את העולם בחסד ביום א' והרצון זה עצמו הוא חסד על מדת החסד וכו'. וזהו תתן אמת ליעקב חסד לאברהם. כי יעקב הי' לו הכנה מאבותיו כמ"ש ויבקע עצי העולה אותיות ויעקב כי המלאכי שרת בקשו על יצחק להצילו כדי שיוולד יעקב ממנו אבל אברהם אבינו לא הי' אביו נתכוון עליו להוליד צדיק כזה ולכן לא הי' בא רק מבחי' חסד:
ונחזור לעניננו. כי הנה כבר בארנו בענין מה שנקרא זה השבת שבת הגדול. רמז למדת החסד כמ"ש חסדך גדול עלי. וידוע כי חג הפסח רומז נגד אברהם אבינו ע"ה. לכן כאשר באו המלאכים אליו כתי' והשענו תחת העץ וכתיב ואקחה פת לחם וכו' ומצות אפה ויאכלו. כי בחג הפסח הי'. וז"ש בשמ"ע האל הגדול הגבור והנורא. נגד האבות הקדושים הגדול נגד אאע"ה בחי' החסד. הגבור מדת פחד יצחק. והנורא נגד יעקב אבינו ע"ה שאמר מה נורא המקום הזה. וז"ש באאע"ה ואגדלה שמך והי' ברכה. וכ"נ וירא ישראל את היד הגדולה פי' שראו והבינו כי כל הנסים הללו באו להם מצד החסד של הש"י ולא מצד הגמול. כי הצדיקים אינם מבקשים רק מתנת חנם ולא מצד הדין כי מי יאמר זכיתי לבי. גם כי מצד הדין הוא דבר שיש לו קצבה לפי גמול ידיו כערך המצות אשר עשה. אבל מצד החסד הוא בחי' א"ס כמ"ש לא תכלא רחמיך ד'. ובענין קריעת ים סוף הוא בבחי' יד הגדולה מצד החסד אשר עשה נוראות במצרים. אך במצרים כתיב ביד חזקה בבחי' מדה"ד. ולזה נקרא השבת קודם פסח שבת הגדול. לגודל בחי' החסד שמתעורר בחג הבע"ל. וז"ש משכו וקחו לכם. ע"ד דאי' בגמ' משיכה קונה. רמז לבחי' צי"ע מש"ך י"ה. קונה קנ"ו ה' בחי' יוסף צי"ע. וכן במלואים כתיב שבעת ימים ימלא את ידכם להכנת ההשפעות החסדים שיורדים ע"י אהרן ובניו הכהנים מבחי' החסד. וז"פ הפ' שהתחלנו. ויתן את הכל על כפי אהרן ועל כפי בניו. הכל הוא בחי' צי"ע אשר על ידיו יורדים כל ההשפעות והחסדים נתן זאת על כפיהם כמ"ש וישא אהרן את ידיו אל העם ויברכם. כאשר ידיהם הם צנורות השפע וברכה לטובה. וזה להניף אותם תנופה לפני ד'. והבן:
(פ' תצוה) שבעת ימים תמלא את ידם. יש להבין ענין המלואים וציווי למשה שימלא את ידם כי אין לו ביאור. אך הנה הכהנים הם הכלים המשפיעים החסדים וטובות על בנ"י בנשיאות ידיהם על העם כנודע. והוא שנצטווה משה למלא את ידם לברכה כי הנה אשר להם יד בלא וא"ו הוא חסר אך בהמלא וא"ו הוא יו"ד ויוד רמז לחכמה עלאה החכמה תחי' את בעלי' להשקות מעין הברכה העליונה והוא שנצטווה משה למלא את ידם כי משה רמוז בתפארת והוא וא"ו ויהי' היחוד בזו"נ מלא ברכת ד' י"ם ודרו"ם ירשה והוא שנאמר וישא אהרן את ידיו אל העם ויברכם אחר הפסוק שבעת ימים ימלא את ידכם. דלכאורה קשה הלא ברכת כהנים עדיין לא נצטווה עד אח"כ ומהו וישא אהרן את ידיו ויברכם. אך זהו הענין הוא בפ"ע כי כאשר מלא משה את ידיו כנ"ל. אז הוא בעצמו נעשה מלא על כל גדותיו ומעצמו נשא את ידיו ויברכם בנשיאות ידיו לבד ולא בברכת כהנים כי כאשר נתמלא הבאר רחובות ונעשה היחוד בכל העולמות ע"י הצדיק כל אשר יעשה מתברך גם בראיית עיניו לטובה יתברכו והוא עין טובה שאמרו רז"ל וכמ"ש עיניך ברכות בחשבון. וכ"נ עיני ד' אל צדיקים שהצדיקים יש להם כח להמשיך הברכה בעיניהם:
ולקח הוא ושכנו הקרוב אל ביתו כו'. יל"ד מה שכנו הקרוב אל ביתו דייקא. אך הרמז בזה ע"ד שאמרו ז"ל כי מצות אכילת פסח הוא על השובע. ר"ל ע"י מצות אכילת פסח נמשך כל השפעות טובות ושובע בעולם כי באמת כל אכילת פסח הוא כזית. והוא הרמוז במאמר היונה יהיו מזונותי מרורים כזית ומסורים בידך ר"ל מרורים כזית הוא כזית פסח שנאמר על מצות ומרורים יאכלוהו וממנו יומשך מזונות לעולם מהאוכל יצא מאכל. וזהו ולקח הוא ושכנו הקרוב אל ביתו [שהפי' הוא שצריך להתפלל גם על שכנו שיהי' לו כל טוב כי מטבע העולם שרוב המחלוקת הוא בין השכינים. ולזה רמזה התורה שצריך להיות אחדות ואהבת חבירים להתפלל כל אחד עבור חבירו גם על שכנו שיהי' לו פרנסה וכל טוב בכלל אחב"י] אמן:
והכיתי כל בכור בארץ מצרים מאדם וכו' הראשונים ז"ל אמרו ס"ת ארץ" מצרים" גימט' ק"ל. כי כן תיקון הק"ל שנה של אדה"ר הי' בגלות מצרים כנודע ולכך הוא הנקרא ערוות הארץ ויעקב בבואו למצרים אמר בן ק"ל שנה אנכי. ויוכבד בת ק"ל שנה היתה כשנולד משה והוא הגואל את ישראל ותרא אותו כי טוב. וכן וקלקלת את מחשבתו רמז להנ"ל ב' פעמים ק"ל וכן בלחם הקלק"ל ב"פ ק"ל וזהו שנאמר והכיתי כל בכור בארץ מצרים ר"ל תיקון ק"ל הנ"ל מאדם הראשון. אך בעוה"ר אחר כך עוד נתפזרו ני"ק בין העובדי כוכבים והוא התיקון באכילת מצה בזמן הזה כמ"ש ומסל המצות אשר לפני ד' מס"ל גימ' ק"ל יהי' בכוונה לפני ד' ויתקן הקדושה אל מקום טהור וזהו מצה שמורה שמור ו"ה זו"נ לבל ינקו החיצונים ממנה. והבן:
(בפ' מצורע) זאת תורת נגע הצרעת כו' להורות ביום הטמא וביום הטהור. ובתחלת הפרשה. זאת תהיה תורת המצורע ביום טהרתו והובא אל הכהן. ופרש"י מלמד שאין מטהרין אותו בלילה. הנ"ל לרמז בזה עפ"י מ"ש במ"א על פסוק יגל לבי בישועתך אשירה לד' כי גמל עלי. לרמז על גודל מעלת הצדיקים אשר כל ישעם וחפצם לראות בישועת ד' אשר יהי' לעתיד יכירו וידעו כו'. וז"ש יגל לבי בישועתך כביכול אשירה לד' כי גמל עלי. ועד"ז אני נותן שבח והודי' להבורא ב"ה אשר נתן לי לב טהור כזה לשמוח בישועתך כנ"ל. לכן בכל עת עסקו בתורה ובמצות צריך להיות כוונתו בזה לאוקמי שכינתא מעפרא להיות שומר ומצפה לישועת ד' ביום ההוא יהי' ד' אחד ושמו אחד. וז"פ ביום הטמא וביום הטהור. כי בזמן הגלות אנו חשובים כטמאים כי עיקר הטהרה יהי' לעתיד כמ"ש ר' עקיבא אשריכם ישראל כו' לפני מי אתם מטהרין ומי מטהר אתכם אביכם שבשמים. וזה הרמז בדברי רש"י מלמד שאין מטהרין אותו בלילה. כי הגלות דומה ללילה כמ"ש שומר מה מלילה. אך גם עתה בזמן הגלות צריך להיות כוונתו להביא השמחה להבורא ב"ה במה שיהי' לע"ל. וז"פ ויהי ערב ויהי בקר יום אחד. הערב הוא זמן הגלות יהי' מצפה על הבקר זמן הגאולה יום אחד זהו עיקר היחוד. וז"פ זאת תהי' תורת המצורע. זאת רומז לשכינה הקדושה כמ"ש זאת היתה לי כי פקודיך נצרתי. פי' ע"י עשיית התו"מ הי' כוונתי לאוקמי שכינתי' מעפרא ביום טהרתו. מה שיהי' לע"ל שהקב"ה יטהר את ישראל. עי"ז והובא אל הכהן. פי' תורתו יעלה לרצון לפני הבורא ב"ה:
יכול מר"ח תלמוד לומר ביום ההוא. הנראה לרמז בזה מוסר השכל לכל איש הירא וחרד לדבר ד' שיהי' לו הכנה בעולם הזה שיזכה לומר לע"ל לפני הש"י שירות ותשבחות כמו כל הצדיקים היושבים בג"ע המהללים ומשבחים לפניו ית"ש בשירות ותשבחות תמיד. וז"פ יכול מר"ח תלמוד לומר ביום ההוא. כמ"ש ביום ההוא יהי' ד' אחד ושמו אחד.
בעבור זה לא אמרתי אלא בשעה שיש מצה ומרור מונחים לפניך. הרמז בזה לבל יתעצל האדם בעבודת הש"י מלעשות תשובה שלימה ואל ישט לבו לדברי היצר באמרו כי עוד חזון למועד ועתה עת להרבות הון להמציא מזון וטרף לביתו ומד' שכוח לבו וגם כי יזקין לא יסור מני דרכו עד בא עת חליפתו ואז המתים חפשי ויהי' צועק במר נפש על מה שעבר. וזה הרמז בדברי בעל הגדה. בעבור זה לא אמרתי אלא בשעה שיש מצה ומרור מונחים לפניך. בעודו בחיים חיותו שהאדם בעל בחירה. מצה רומז ליצר טוב. מרו"ר גימ' מו"ת הוא היצה"ר כמ"ש ראה נתתי לפניך היום את החיים ואת הטוב ואת המות ואת הרע וכו' ובחרת בחיים כו' כל זמן שהאדם הוא בעל בחירה עוד בידו להטיב פרי מעלליו:
ועבדת את העבודה הזאת בחודש הזה. זאת היא השכינה הקדושה. וצריך להיות כל עבודת האדם בחודש הזה לאוקמי שכינתא מעפרא שנקראת זאת:
החג הזה נקרא פסח. מלשון דלוג ופסיחה שהקב"ה מעביר על מדותיו ואיננו מסתכל על כובד הפשעים ומעללים רעים של בני ישראל ומעביר עיניו מראות ברע כדי לקבל מעשיהם ברצון ולעורר הרחמים וחסדים:
טעמה כי טוב סחרה לא יכבה בלילה נרה. הנ"ל לרמז בזה גודל חסדו וטובו ית"ש כי לא תמנו ולא כלו רחמיו בכל דור ודור לפי ערכו. אף כי לא הגיעו למעשה אבותינו הקדושים לא עזב חסדו ואמתו ומקבל מעשינו ברצון. וזה הענין שמצינו בגמ' טעמו וממשו. וטעמו ולא ממשו. טעם כעיקר דאורייתא. לרמז בזה כי הדורות הראשונים הי' צדקתם ניכר לעין ובממש [לעבוד הש"י במחשבה ובלב טהור בהתפשטות הגשמיות כמבו' בש"ע א"ח והם נתנו בשכינה הקדושה טעם וממש] אך בזמן הגלות שנתמעטו הדורות ואין בנו רק טעם לבד ודומה לזה טעמו ולא ממשו עכ"ז השכינה הוא בתוכנו להאיר אותנו להעלות למעלה לרצון כל מעשינו. וז"פ טעמה כי טוב סחרה לא יכבה בלילה נרה גם בזמן הגלות שנדמה ללילה כמ"ש שומר מה מלילה. ומסתפקת בזה בבחי' טעימה בעלמא. בזה נוכל לרמז מה שגזרו חכז"ל בחמץ בפסח במשהו מה שלא מצינו כזה בכל האיסורין שבתורה בכל השנה כדי לעורר בזה החסדים הגדולים בחג הפסח שהוא כנגד אברהם אבינו עליו השלום מדת החסד כמ"ש חסדך גדול עלי וכן בשבע מדות לך ד' הגדולה הוא כנגד מדת החסד וכו'. וכדי לעורר חסד הגדול גזרו בזה איסור משהו. כדי לעורר מדה טובה מרובה במדת החסד על כאו"א מבנ"י אשר אם נשאר בו עוד עכ"פ מדה טובה במשהו בעלמא וגם טעם אין בו עכ"ז לא ידח ממנו נדח להוציא ממסגר נפשו להאיר אותו מתוך החשכה ולהשפיע עליו חסדו הגדול. וזהו מדת אברהם אבינו עליו השלום שהתפלל על סדום אולי ימצאו שם עשרה. והקב"ה השיבו אם אמצא בסדום כו' כי בסדום אפי' משהו לא הי' בהם. אבל אנחנו בנ"י גם השפל והנבזה שבבנ"י איננו באפשרי שלא תקבל השכינה ממנו נ"ר בעבודתו עכ"פ במשהו. לכן יש בנו כח לעורר החסדים אשר יאירו ויתנוצצו בחג הפסח. ולזה נקרא שבת הגדול. לגודל החסדים אשר יבואו לבני ישראל כמבו' במ"א. ובפרט בשנה הזאת אשר השבת השני' יהי' יום א' דפסח. וז"ש בגמ' אלמלא שמרו ישראל ב' שבתות מיד היו נגאלים רמז לב' שבתות הנ"ל. וז"ש ג"כ רשב"ג שואלין ודורשין בהלכות פסח ב' שבתות. רמז לשבת שלפני הפסח ושבת של חג הפסח שיהי' חסד העליון גובר לקרב גאולתנו ופדות נפשנו. והעיקר הוא הכנה שיהי' כאו"א זוכה לזה לעוצם הקדושה שמתעורר באותו הלילה באמירת ההגדה. וז"ש מעשה בר"א ור"ע ור"ע כו' שהיו מספרים ביציאת מצרים כל אותה הלילה כל רומז למדת היסוד. אותה באות ה'. הוא היחוד למעלה בה' האחרונה. כי הלילה נחלק לב' חלקים. החצי ראשון נקרא ליל ואז היחוד איננו בשלימות. אך בחצי האחרונה כאשר נתוסף בה הה' ונקראת לילה אז הוא היחוד בשלימות. והחכמים הגדולים הללו עשו היחוד בלילה הזאת כמו שנעשה בק"ש של שחרית כי בחי' כל דבר ודבר לפי זמנו. בלילה היא בבחי' אחרת לפי ערך בחי' מדריגת היום אך הלילה זאת כיום יאיר ועלתה על כלנה. וז"פ עד שבאו תלמידיהם ואמרו להם רבותינו הגיע זמן ק"ש של שחרית. כי החכמים הללו באו למדריגה גדולה מה שיהי' לע"ל רומז לק"ש ש"ש. וזה עד שבאו תלמידיהם היינו לימודם למדריגה גדולה כזו כמו ק"ש של שחרית:
קמו בני' ויאשרוה בעלה ויהללה. יש לדקדק מה שמקדים הבנים קודם אביהם הלא הבעל הוא קודם. אך הרמז לשכינה הקדושה שנקראת אשה וכנסת ישראל נקראים בנים. וזה שאמרה רחל ליעקב הבה לי בנים. רחל רמז לשכינה אמרה הבה לי בנים הם כנ"י יזמינו אותי. כי אף שכביכול הקב"ה יודע בעצמו מעלת השכינה הקדושה. אעפ"כ עיקר רצונו ית"ש שיהי' אתערותא דלתתא מבנ"י שהם הבנים. והמה יאשרוה ואח"כ בעלה ויהללה והבן:
כל הדבר הגדול יביאו אליך. הנ"ל כי ענין גדול הוא רמוז לבחי' החסד כמ"ש הגדול הגבור והנורא שהוא חג"ת. וע"ז נקרא א"א האדם הגדול בענקים שהוא בחי' חסדך גדול עלי. וזהו הפי' כל הדבר הגדול יביאון אל משה שכל החסדים באים ע"י משה רבינו ע"ה לבני ישראל כמ"ש ויקח משה את עצמות יוסף עמו עצמיות יסוד כי השבע השביע את בנ"י לשון שביעה להשפיע לבני ישראל כ"ט וזהו הוא לעולם כי בחי' משה רבינו עליו השלום מפיק רצון לעולם על ישראל שהוא נקרא בעלה דמטרוניתא וע"ז נאמר יחבק לה בעלה וביסודא דילה וכו'. והוא שנאמר והי' אם שמוע תשמעו אל מצותי ונתתי מטר ארצכם שמדבר על בחי' עצמו כי הוא יתן כי ע"י משה יורד הכל. וכן בחי' משה הוא בכל צדיק שבדור כנודע להשפיע לבני דורו כ"ט והוא הנקרא גדול הדור שהחסדים עוברים ע"י שנקראים גדולה כנודע. וזהו שבת הגדול שכל צדיק נקרא שבת כנודע ונקרא גדול והוא שבת הגדול:
בפ' צו ויתן עליו את האפוד ויחגור אותו בחשב האפוד וכו' וישם עליו את החושן. הנ"ל לבאר ברמז אפו"ד עולה צ"א גימ' הוי' אדני. ר"ת "פותח "את "ידיך עולה ג"כ צ"א. וזה ויחגור אותו בחשב האפוד. שיהי' היחוד לעתיד ב"פ י"ה כמ"ש ביום ההוא יהי' כו' וישם עליו את החשן. חשן גימ' משי"ח. ויתן אל החשן את האורים ואת התומים הוא השם הוי' ב"ה שהי' מונח בתוכו. וז"ש בעל הגדה ולא זכיתי שתאמר יציאת מצרים בלילות רמז לימי הגלות עד שדרשה בן זומא כו' וחכמים אומרים כל ימי חייך להביא לימות המשיח. פי' שיהי' במחשבתו כל ימיו להביאם לימות המשיח כנ"ל:
פסח. יסוד עולה גימ' פ'. ס"ח גימ' חיים. עפ"י הידוע לי"ח רמז לבחי' יסוד צדיק חיים. ר"ת "חי "יסוד "מלכות. וז"ש כי באור פניך נתת לנו תורת חיים ואהבת חסד. ע"י שמירת הברית יכול לעשות היחוד הנ"ל כמ"ש ואהבת את ד' אלהיך וכו' לאהבה את ד' אלהיך. הוא היחוד בשם הוי' ב"ה. ועי"ז הוא ממשיך החסדים וזה הענין פסח. הצדיק ע"י שמירתו הברי"ק נקרא אור פניך כמ"ש בזוהר הקדוש פ' בשלח דף נ"ט ע"ב. הוא ממשיך החיים והחסד לכנ"י:
והבל הביא גם הוא מבכורות צאנו וכו'. ואי' במד"ר כי קרבנו של הבל הי' בליל פסח לכן אח"כ נצטוו בנ"י המצוה הזאת בלילה זו כמ"ש משכו וקחו לכם צאן ודרשו רז"ל משכו ידיכם מעבודת כוכבים וכו'. לפי הידוע לי"ח כי קרבן פסח הוא התיקון לפגם אדה"ר. וז"ש ליל שמורים הוא לד' שהקב"ה מצפה על גאולת ישראל להיות התיקון בקומת אדה"ר כמ"ש יצא אדם לפעלו ולעבודתו עדי ערב כמבואר במ"א. וזה הרמז בגמ' פסחים דף ו' ע"ב אם דעתו לחזור אפי' מר"ה נמי לרמז בזה שהקב"ה עומד ומצפה על הלילה הזאת שיהי' לכאו"א מבנ"י הרהור תשובה ואז יגמור בעדם לטובה כל מה שנעשה בר"ה עד חג הפסח יהי' עלי' לכל התו"מ. כי זהו ענין יציאת מצרים גאולת הנפש כמ"ש פדני מעושק אדם. כי גם המצות יוצאים לחירות והכל נגמר בחג הפסח. ובזה יש לישב הפלוגתא בגמ' חד אמר בתשרי נברא העולם וח"א בניסן נברא. מר אמר חדא ומא"ח ולא פליגי. כי תשרי הוא בחי' הריון שעלה ברצונו לברא העולם. וניסן הוא בחי' לידה כמ"ש ביצחק כי בר"ה נפקדה שרה ובפסח נולד יצחק. כן ג"כ כל פעולת ברי"ע נגמר בפסח כי אז נגלה כבוד ד' וראו כל בשר כי הבורא ב"ה משדד המערכה להוציא בנ"י מכור הברזל. וכל מה שנעשה בר"ה נגמר בפסח. כמ"ש לעיל אם דעתו לחזור מר"ה נמי יהפך הכל לטובה על ידי התשובה והבן:
פסחים דף מ"ב. אמר ר' יהודא אשה לא תלוש אלא במים שלנו דרש ר' מתנא בפפוניא למחר אייתו כולי עלמא חצבייהו כו'. להבין הענין הזה. נקדים הפסוקים בפ' צו ומפתח אוהל מועד לא תצאו שבעת ימים כו' ושמרתם את משמרת ד' כו'. להבין ענין השמירה במשכן לאיזו צורך הלא גנבים לא היו שם. אכן ידוע שהכהנים הם המה הצינורות השפע להריק ברכה מעולם העליון למטה לכן היו צריכין שימור על דבר זה שלא ילכו ההשפעות חוצה רק לזרע ישראל. וזהו בחי' ומעלות הצי"ע אשר מדתו מדת החסד להשפיע למקום הראוי לו. וידוע כי המים רומזים לחסד וזה הרמז בגמ' אשה לא תלוש אלא במים שלנו. פי' החסדים וההשפעות שלנו שאנו יודעים איך להמשיך אותם לבל יגעו בהם זרים. ולזאת אייתו כולא עלמא חצבייהו. וכנים היו בדבר זה לקבל ממנו השפע. וגם בהמצות מהראוי למשוך ולהשפיע בהם מצד החסד לכן אין לשון במי פירות רק במים לבד שהם נגד בחי' חסד וז"ש ומפתח אוהל מועד לא תצאו וכו' ושמרתם וכו' היינו שמירת החסדים לבני ישראל כנ"ל:
במשנה אלו עוברין בפסח כותח הבבלי וכו'. במשנה הזאת יש לרמז כל הארבע גליות כמ"ש זיתום המצרי רמז לגלות מצרים. כותח הבבלי רמז לגלות בבל וכו'. כי בכח לילה הזאת לעורר רחמים מנם של יציאת מצרים להיות עוברים מעלינו בפסח כל הד' גליות ולהצמיח לנו ישועה בקרוב:
פסחים דף פ"ו. כזיתא דפסחא ומקרי הלילא פקעי איגרא מאי לאו דאכלי באיגרא ואמרו באיגרא לא דאכלי בארעא ואמרו באיגרא. ופרש"י לקול המולת ההמון ההלל דומין כאלו הגגין מתבקעים כו'. יש לרמז בדברים הללו גודל ההתלהבות שהי' להם בשעת אמירת ההלל. כמ"ש בפרש"י דומה כאלו בקעו כל האיגרות. וז"ש בגמ' דאכלי בארעא למטה ואמרו ההלל בגודל ההתלהבות ובקעו כל הרקיעים. וזה שמגביהים הקערה. פי' מגביהים להעלות אכילתם למעלה לרצון לפני אבינו שבשמים:
במשנה פ' ערבי פסחים. ואפילו עני שבישראל לא יאכל עד שיסב. ולא יפחתו לו מארבע כוסות. יש לדקדק בלשון המשנה למה נאמר בלשון נסתר ולא יפחתו לו ולא נאמר אפילו עני שבישראל לא יפחות מד' כוסות. ורש"י פירש דקאי על גבאי צדקה המפרנסי' את העניים. אך הנה כל סדר הפרק הזה מדבר בלשון הזה מזגו לו כוס ראשון. וכן הביאו לפניו מצה כו'. וכן במקדש מביאים לפניו גופו של פסח. הנה כל סדר המשניות האלו מדברים בלשון נסתר כו' ומי הם המביאים והמוזגין ולמה נקטו בלשון הזה. אכן הנה יש לרמוז בדברים הללו כי זהו מוסב על ענין הלילה הזה של פסח אשר כל המצות והסדר וארבע כוסות ואכילת פסח מצה ומרור כולם עולים לגבוה. וכל עריכת השלחן ותכונותיו כולו עולה בגופו לגבוה וזה השלחן אשר לפני ד' וכמו שמבואר עד"ז בזוהר הקדוש פ' פקודי דף רנ"ב ע"ב אצל השלחנות של שבת כי מקום יש בהיכלות העליונים כד עייל שבתא מתסדרין כל פתורי דבני עלמא כו' וההוא חיותא עילאה כו' ועאל בההוא אתר וחמא כל אינון פתורי ואשגח בכל פתורא ופתורא והיך מענגי לי' כו' ע"ש. הנה זה המעלה העליונה יש לסדר השלחן והמצות בלילה זו שכל השלחן גופו הוא נתסדר למעלה לפני ד' ית'. וזהו לשון המשנה הביאו לפניו מוזגין לו וכדומה. לפניו הוא לפני ד' שבנ"י מביאים לפניו סדר מצות הלילה בשעה הזאת וישראל הם המביאין והמוזגין לפני המלך הקב"ה וזהו לפניו כמ"ש ונאמר לפניו שירה חדשה. וזהו הוא לשון המשנה ובמקדש היו מביאין לפניו גופו של פסח. מהו לשון גופו של פסח. אך הנה שאר המצות ומעש"ט של בנ"י הנה אך הרוחניות שלהם וכוונתם עולה למעלה לפני הש"י. אבל כאן היו מביאים לפניו גופו של פסח כולו למעלה כי פסח הוא לד' וכן כל סדר השלחן ואכילת מצה הנה המצה הקדושה כולה לפני ד' כנ"ל. וזהו שאמרו ואפילו עני שבישראל לא יפחתו לו מלמעלה להשפיע לו הטובות והישועות של גאולת ד' כוסות וזהו ואפילו מן התמחו"י כי כל ההשפעות באים ע"י בחי' יסוד עלאה והוא הנקרא גבאי צדקה האמיתי וע"ד שפרש"י ז"ל. התמחוי רמז ת"ם ח"י ו"ה בחי' ת"ם ח"י מפורש בזוהר הקדוש כמה פעמים וזה התמחוי אותיות ו"ה עמהם שהוא בחי' זו"נ להשפיע כל טוב למטה כו' והבן:
ולקח הוא ושכנו הקרוב אל ביתו. הנ"ל עפ"י מ"ש בפ' בשרו מיום אל יום ישועתו. דאיתא בזוהר הקדוש אמר ר' שמעון ווי דגלותא אתמשך כל כך. והנה עתה זה קרוב י"ח מאות שנה שעברו מימי הגלות המר הזה ואנו מצפים עי"ז לישועה רוחניות שיהי' בקרוב כי כל מה שעברו הימים ממילא אנו קרובים להגאולה רוחניות וזה בשרו מיום אל יום ישועתו כי זה יהי' לנו לישועה. וזה ג"כ פי' הפ' ולקח הוא ושכנו. הוא רמוז לעולם הנסתר שכולו רחמים וחסדים. ושכנו רמז לשכינה הקדושה. שכביכול הקב"ה יקח השכינה מהגלות. הקרוב אל ביתו. כי אצל הקב"ה הוא קרוב ומוכן תמיד לשוב לביתו. אך עודנו עומד ומצפה שיהיו כל ישראל ראוים יחד לגאולה שלימה. וזה במכסת נפשות. כל נפשות בנ"י יהיו ראוים לגאולה איש לא נעדר:
ליל שמורים הוא לד'. פי' הלילה הזאת יש בה כח לתת שמירה על כל לילות מכל השנה. וזה לשון רבים שמורים. קאי על כל הלילות:
בפ' בא ויקרא משה לזקני ישראל וכו' משכו וקחו לכם צאן וכו'. נקדים מ"ש בפ' משפטים ואל הזקנים אמר שבו לנו בזה עד אשר נשוב אליכם. עפ"י הידוע שיש כמה מיני חסדים שונים גבוהים זה מזה. יש מדת החסד בספירת מלכות שנקרא חסדי דוד הנאמנים ועוד למעלה מזה מדת החסד בבחי' עתיקא קדישא כמ"ש אי' חסדיך הראשונים דיקנא קדישא זקן מלא רחמים כיל"ח. וזהו כהן גדול נוטל חלק בראש רמז על החסדים הראשונים לפי הידוע שהכהנים הם ממדת החסד והכה"ג הוא ממדת חסד שלמעלה בבחי' חסדים ראשונים. וז"ש אשר נשבעת לאבותינו מימי קדם כי האמנם אשר אברהם אבינו ע"ה הי' מדת החסד לא הי' שבע מזה עד שהתעורר החסדים הראשונים מימי קדם. וזה הרמז בפ' הנ"ל. ואל הזקנים אמר הוא עולם הזקנה מלא רחמים. שבו לנו בזה. להמשיך הבחי' זאת לעולם הזה בעודו בחיים חיותו. עד אשר נשוב אליכם. כאשר יבא עת פקודתו והרוח תשוב למקומו. וזה ג"כ הרמז כאן ויקרא משה לזקני ישראל. פי' שהמשיך החסדים הראשונים שנקראו זקני ישראל. משכו פי' הזוהר הקדוש משכו מעלמא עלאה עד עלמא תתאה. מעולם הזקנה עד עולם התחתון:
משכו וקחו לכם צאן למשפחותיכם פרש"י מי שיש לו יקח משלו ואם לא יקח מן השוק. והדבר תמוה מי לא ידע כמו אלה שאם אין לו צריך לקנות מהשוק. אכן הדבר יבואר עפ"י הידוע שכנ"י נקראים צא"ן קדשים. צ"א הוא היחוד הוי' אדנ"י גימ' אמן נ' הוא רומז לחמשים שערי בינה. וזהו צאן פי' משכו מעולם הזקנה ג"ר לעולם העשי'. ומי שהוא במדרגה העליונה אינו צריך רק משיכה בעלמא כמו בדבר שהוא שלו. אך מי שאינו במדרגה זו צריך ליקח מן השוק לשון קיחה. ויקח ראי' מבעלי מו"מ שהם משכימים ומעריבים במקח וממכר ואוהב כסף לא ישבע כסף הגם כי הכל הבל ומכ"ש בעניני העבדות הבורא שצריך לזרז ולהשכים לעמוד על משמרתו יומם ולילה. ולזה מזהיר הכתוב לבל יפול בדעתו להתיאש בעבודתו מחמת שרואה שהיצה"ר מתגבר כנגדו ומסיתו להדיחו ח"ו כי בכוחו להפוך הכל לטובה ודבר זה יקח ראי' מאותו החשקות שיש לו בעניני עולם הזה ובאותו החשק יעשה המצות בשמחה וטוב לבב. וכאשר יגיע תור וזמן מצות אכילת מצה וכדומה ישמח ויגל כמוצא שלל רב. וזה י"ל פי' המשנה רשב"ג אומר הצרי אינו אלא שרף. הצרי אותיות היצר אינו אלא שרף. פי' שהוא נברא לזה הענין כנ"ל להביא התלהבות בלבו של אדם להיות בוער בקרבו כאש לוהט אם יזכה לעשות איזו מצוה מן המצות ואל יתעצל ויתעצב אל לבו ח"ו כי זהו עצת היצר להפילו ברשת רק יתחזק ויתאמץ לעשות המצוה בשמחה והרחבה בלב ונפש חפיצה אכי"ר:
והנה טוב מאד זה מה"מ. הנראה לרמז בזה מדת הסתפקות ולא יהי' רודף אחר התענוגים אשר יערב לחכו שאם הוא מעמיק להיות חשוב בעיניו מאד תענוגי עולם הזה הוא המה"מ. רק יסתפק במיעוט ותערב לנפש:
משכו וקחו לכם כו'. פרש"י משכו ידיכם מעבודת כוכבים וקחו לכם. דהנה אמנם כן תחלה צריך האדם להיות סור מרע ולמשוך ידיו מדברים האסורים עי"כ ישוב להיות במעלות ועשה טוב. כי כאשר ירגיל האדם א"ע להיות סור מרע תחלה לבלתי יתור אחרי מחשבות לבו אזי יהי' לבו ברשותו אל כל אשר יחפוץ. ועי"כ ישוב להיות תמיד במעלות ועשה טוב. וז"ש חכז"ל קנה לו שם טוב קנה לעצמו קנה לו דברי תורה כו'. ר"ל אם היות כי קנה שם טוב העיקר להיות קנה לעצמו העצמיות שלו שיהי' לבו ברשותו כדרך הצדיקים שלבם ברשותם. וזהו משכו ידיכם מע"ג היינו לפרוש מכל התאוות כו'. וקחו לכם פי' את עצמכם שיהי' לבבכם ברשותכם כנ"ל. וזהו ר"ת משכ"ו "מטה "שלחן "כסא "ומנורה. לפרוש מכל אלה רק ליקח צאן של מצוה כנ"ל:

רמזי פסח

<b>רמזי הגדה של פסח</b>
השתא הכא לשנה הבאה בארעא דישראל. השתא עבדי לשנה הבאה בני חורין. הנראה לפרש כפל הלשון הזה. דהנה עתה בזמן הגלות בעוה"ר אנחנו נחשבים בבחי' עבדים למקום ב"ה כי אין לנו התגלות אור אהבת הש"י על עמו שימשוך לבבינו אליו לעבדו מתוך אהבה ותשוקה הראוי' בעריבות נעימות עבדות הש"י לדבקה בו רק כל עצמינו נחשבים עפ"י הרוב בבחי' עבד הנוטל פרס מרבו. וע"ז כבר הזהיר התנא אל תהיו כעבדים המשמשים את הרב ע"מ לקבל פרס אבל לעתיד לבא כאשר יתגלה מהרה כבוד מלכותו וראו כל בשר יחדיו כי פי ד' דבר. אז נעבדנו בבחי' בן ואז נהי' נקראים בנים למקום. וכמובא בזוהר הקדוש ההפרש בין עבד לבן. והבן הוא ממהר לעשות רצון אביו מאהבת חוק הטבעי לא בעבור שום תשלום גמול או מיראה רק כי כן הטבע להיות הבן נמשך אחר אביו ובמעלה ההוא נקרא בן חורין:
א"י השתא עבדי לשנה הבאה בני חורין. דהנה באשר בעוה"ר היצה"ר מושל על האדם הנה נעשה עבד לו וסר למשמעתו בכל אשר יפתנו חלילה וזהו נקרא בחי' עבדים לעבדים. והתורה אמרה כי עבדי הם ולא עבדים לעבדים אבל העוסק בתורה לשמה הוא הנקרא בן חורין כמאמרם ז"ל אין לך בן חורין אלא מי שעוסק בתורה. וזה שאנו מבקשים לשנה הבאה נהי' בני חורין כמו בשעת מתן תורה במעלה העליונה. כמ"ש רז"ל חרות על הלוחות. אל תקרי חרות אלא חירות על הלוחות:
במשנה מוזגין לו כוס שני וכאן הבן שואל לאביו וכו'. הרמז כי בלילה הזה הנה הוא בחי' גדלות שני הוא בבחי' שאלה מאב"א לב"ן ואח"כ היא חוזרת בעיני' כנ"ל כיל"ח. והבן:
וכאן הבן שואל מה נשתנה. צריך להתבונן בזה מפני מה דוקא במצוה זו צריך שאלת הבן ולא כן בכל המצות זמניות כגון תקיעת שופר ונטילת לולב יהי' ג"כ צריך הבן לשאול מה נשתנה. אכן יבואר עפ"י הידוע לי"ח שהקדמונים רמזו בזה סודות עמוקים. כאן עולה גימ' ע"ב עם הכולל. ושם ע"ב הוא עולם האצילות ב"ן הוא עולם העשי'. וזה הפי' במה שאמרו חכז"ל אשרי מי שבא לכאן ותלמודו בידו. הלשון תלמודו בידו אינו מובן שמשמע שילך לפני חכם לעמוד על הבחינה מה שלמד מעודו. אכן מבואר ע"פ מ"ש לא המדרש העיקר אלא המעשה פי' שיביא את לימודו לעולם העשי'. וזהו אשרי מי שבא לכא"ן הוא מדת החסד ומביאו לעולם העשי' וזה ג"כ פי' בגמ' וכאן הבן שואל. בן הוא עולם העשי' וצריך להמשיך החסדים משם ע"ב עולם האצילות. וזה שמסיים עבדים היינו כו' להמשיך החסדים שהיו אז שיהיו ג"כ עתה. אמן:
והגדת לבנך ביום ההוא וכו' והי' כי ישאלך בנך מחר לאמר מה העבודה הזאת לכם וכו' בעבור זה עשה ד' לי בצאתי ממצרים. יש לדקדק בלשון בצאתי שהוא לשון הוה. גם מפני מה כל מצות ההגדה בלילה הזאת היא דוקא ע"י שאלת הבן. להבין כל זה יש לרמז בזה על מלחמת היצר אשר האדם רואה כי בכל יום מסיתו ומדיחו מן הדרך ואין לו מנוחה ממנו אפי' רגע אחת. לא יפול לב האדם ויתעצב ויקשה לשאול מה העבודה הזאת בכל ימי חיי להיות לי מלחמה הזאת יומם ולילה לא ינוח ולא ישקוט. ואמרת אליו תשים על לבך כי כל זה הוא לטובת האדם בעולם הזה כל עוד נשמתו בקרבו לא יהי' לו מנוחה מיצה"ר כי לולי זאת לא הי' לו עוד בעולם הזה מה לעשות ולא הי' לו עוד חיות כלל בעולם הזה והי' צריך להפרד מעולם הזה ללכת אל מקום מנוחתו בעוה"ב. וזה בעבור זה עשה ד' לי בצאתי ממצרים. כי כן הי' עיקר תכלית כוונת הבריאה ללחום את מלחמת היצר כל ימי חייו שלא ישמע לקול מסיתו ומדיחו להפילו ברשת. וזהו ענין יציאת מצרים מלחמת היצר. ובזה יובן הפסוקים (במלכים א). ויאמרו לו עבדיו יבקשו לאדוני המלך נערה בתולה ועמדה לפני המלך ותהי לו סוכנת כו'. כי הנה הדבר תמוה מאד הלא עבדי דוד היו אנשים גדולים קדושי עליון בעלי רוח הקודש איך יאמרו דברים הללו ליעץ את דוד המלך בדברים מכוערים מתאוות עולם הזה כאלו. אכן לפי הדברים האלו מובן שפיר. כי דוד המלך ע"ה לעת זקנתו בטל ממנו כל התאוות כמ"ש ויכסוהו בבגדים ולא יחם לו. לשון בגידות ולא יחם לו שלא הי' לו שום חמימות מיצה"ר לכן הי' מוכן ללכת אל מקום מנוחתו להסתלק מעולם הזה. ולזאת היו עבדיו מבקשים תחבולה להחזיקו עוד להיות נשאר בעולם הזה בחיים. והיו מתיעצים בזה לבקש בתולה נערה ותהי לו סוכנת ואעפ"כ יכבוש את יצרו כדי שיהי' לו עוד מלחמת היצר כי זהו לטובת האדם בעולם הזה כנ"ל. ובזה יש לפרש כי רגע באפו חיים ברצונו. התאוות היצר וחרון אפו מביא את האדם לחיות עוד. כמ"ש חיים ברצונו של הקב"ה להיות לו חיות בעולם הזה. וזה מ"ש חכז"ל הצדיקים מבקשים לישב בשלוה בעולם הזה בלי שום מלחמת היצר. אמר להם הקב"ה לא דיין לצדיקים מה שמתוקן להם לעוה"ב אלא שהם מבקשים לישב בשלוה בעולם הזה. פי' איך יעלה על הדעת לישב בשלוה בעולם הזה בלי מלחמת היצר הלא כל חיותו הוא רק עבור זה להיות כובש היצר ולעשות רצון הבורא ב"ה ועיקר קבלת מלכותו מבנ"א קרוצי חומר בעודם בחיים חיותם:
א"י והגדת לבנך ביום ההוא לאמר בעבור זה עשה ד' לי בצאתי ממצרים. הנה כבר בארנו בפנים בפ' ראה קרא ד' בשם בצלאל כו' כי הנה יש ששים רבוא אותיות לתורה נגד ששים רבוא נשמות מבנ"י. וכ"א יש לו אחיזה בתורה לפי ערכו. אך הצדיקים הגדולים הקדושים יש להם אחיזה באותיות השם הוי' ב"ה ובשאר שמות הקדושים שאינם נמחקים. לכן לא יאונה לצדיק כל און להיות נשמר מכל רע כמו השמות שאינן נמחקים. וז"ש כאן והגדת לבנך כו' בעבור זה עשה ד' לי פי' כל עיקר העשי' שיהי' ד' לי. שיהי' שם הוי' שורה עלינו. ע"י צאתי ממצרים. כי בלילה הזאת אור הקדושה שולט בכל לבבות מבנ"י. וז"ש וראו כל עמי הארץ כי שם ד' נקרא עליך. וכמו צאתכם מארץ מצרים אראנו נפלאות:
א"י והגדת לבנך ביום ההוא כו'. בגמ' פסחים (דף קטז) ר"ג הי' אומר כל שלא אמר שלשה דברים אלו בפסח לא יצא ידי חובתו כו'. ובהגדה א"א מצוה עלינו לספר ביציאת מצרים וכל המרבה לספר ביצי"מ הרי זה משובח. הנה ענין מצות ההגדה והסיפור בלילה הזאת כבר בארנו באורך שהוא מורה על יציאת בחי' הדיבור מהגלות כמ"ש במ"א. לכן כל המרבה לספר הוא מורה שכל הדבור שלו יצא מהגלות. והנה ענין הזה מבואר בזוהר הקדוש בפ' וארא בסוד נאלמתי דומי' (ע"ש בדף כ"ה ע"ב ובמ"א):
ואפילו כולנו חכמים כולנו נבונים כולנו זקנים כולנו יודעים את התורה מצוה עלינו לספר ביציאת מצרים כו'. הנה בכאן רמזו בלשון הזה על חב"ד וכל התורה והמצוה שבכולם הי' הנס של יצי"מ. שבהגלות הנה כל חכמתו ובינתו ודעתו של האדם וכל לימוד התורה ומעשה המצות כולם הם בגלות תחת ידי זרים. וגם הדיבור של אדם הוא בגלות שלא יוכל להוציא הדיבור בקדושה מכח אל הפועל כפי מחשבתו. והנה בכולם הוא הנס של יצי"מ. וזהו מצות הסיפור של יצי"מ בלילה הזה שגם הדיבור שלו יצא מהגלות וזהו המצוה של והגדת לבנך ביום ההוא לאמר. וזהו בכל המצות נזכר יצי"מ כמש"נ וזכרתם את כל מצותי וכו' אני ד' אלהיכם אשר הוצאתי אתכם מארץ מצרים שכל המצות יצאו ממצרים. והוא שנאמר אצל יוסף ויהי ד' את יוסף ויהי בבית אדוניו המצרי ר"ל אף בזה שהי' ד' אתו הי' בגלות בבית אדוניו המצרי. וזהו שנאמר מרדכי היהודי אשר דבר טוב על המלך עומד בבית המן ר"ל גם מה שדבר טוב על המלך הקב"ה עומד בבית המן הוא הסט"א. וזהו על גאולתנו ועל פדות נפשנו שגם הנפש יצאה מהגלות לבד הגוף וזהו הלילה הזה כלו מצה שבחמץ יש בו מתערובות טוב ורע. אבל בלילה הזה כלו הוא מצה בחי' הטוב לבד:
העושה גדולות עד אין חקר נסים ונפלאות עד אין מספר. דהנה אמנם גדול כח הנס של יצי"מ שלא על העת ההוא לבד הי' הנס של יצי"מ. כי אם מהנס ההיא הנה ג"כ בכל דור ודור מתנוסס ממנו בזמן ההוא נסים הרבה לישראל כמו שאמרו בניסן נגאלו בניסן עתידין ליגאל. וזהו נתת ליראיך נס להתנוסס והוא שכתוב זכר עשה לנפלאותיו לשון השפעה להצמיח מהם עוד נפלאות הרבה. וזהו שנאמר והיא שעמדה לאבותינו ולנו. ר"ל כנס של יצי"מ עומד גם לנו שבכל דור ודור עומדים עלינו לכלותנו והקב"ה מצילנו מידם בימים ההם בזמן הזה ע"י הנס של יצי"מ. וז"ש ושמרתם את החוקה הזאת למועדה מימים ימימה להשפיע במועדה מהימים האלו לימימה בכל שנה ושנה. וזהו והגדת לבנך ביום ההוא הגדה הוא לשון המשכה לבנך לדורות עולם מהנס שנעשה ביום ההוא וע"ז הוא שנאמר כי עושה ניסים ונפלאות עד אין מספר כי מהנס הזה נעשה ממנו ג"כ אח"כ ניסים ונפלאות אין מספר כנ"ל:
אמר ר' אלעזר בן עזריה הריני כבן שבעים שנה ולא זכיתי שתאמר יציאת מצרים בלילות עד שדרשה בן זומא כו'. יש להבין מה ענין זה אל סדר ההגדה של פסח הלא משנה זו שנויה במס' ברכות על ענין חובת ק"ש מזכירין יצי"מ בלילות ע"ש. אכן יש להתבונן ולשית לב מה שמצינו חידוש בלילה זאת של פסח שלא מצינו בכל השנה שיהי' שום מ"ע חובה רק בלילה ולא ביום. וכאן הנה מצות פסח מצה ומרור וסיפור יצי"מ נוהגים רק בלילה הזה כמבו'. אמנם הנה כבר נתבאר בזוהר הקדוש ובהאר"י ז"ל גודל תוקף קדושת הלילה הזה מכל הלילות שכל הלילות נקראים בבחי' זאת בחי' ליל נוק' וכאן כתיב הלילה הזה שהוא כולו בחי' דכר שנכנסים כל המוחין בפ"א גם קודם חצות ונעשו היחודים בכל העולמות ונתמתקים הדינין ונסתלקין כל החיצוני' כיל"ח אשר לא כן בכל הלילות כנודע להבאים בסוד ד'. והנה לכך כאשר בחי' הגדלות הארה וקדושה בלילה זה הוא כמו ביום ולילה כיום יאיר ראוי להיות המצות נוהגים בלילה הזה וכמו שיש מ"ע מחודשים הבאים חובה ליום כן כאן יש מ"ע מחודשים האלו הבאים חובה ללילה הזה בסוד ד' כמו בשאר ימות השנה. והנה לכך הם המצות האלו פסח מצה ומרור וסיפור יצי"מ נוהגים רק בלילה הזה כי הם מרמזים על כל זה כיל"ח. וזהו הענין בבני ברק שהיו מספרים ביצי"מ כל אותו הלילה עד שבאו תלמידיהם ואמרו להם רבותינו הגיע זמן ק"ש של שחרית. לכאורה מה רצו בזה. אך כנ"ל ניחא היינו שהיו התנאים האלו יודעים ומכוונים בסוד קדושת וגדלות הלילה הזה ביחודים וזהו לשון מספרים לשון ספיר ובהירות שהאיר הלילה הזה להם כ"כ עד שבאו ואמרו להם רבותינו הגיע זמן ק"ש של שחרית היינו שעשו היחודים הגבוהים כ"כ כמו בכוונת ק"ש של שחרית המבו' לי"ח. וזה הוא ענין שאמרו בגמ' שם מזכירין יצי"מ בלילות. ר"ל יען כי כך גדלה הקדושה של לילה הזאת של יצי"מ הנה ראוי להמשיך ולהשפיע מקדושתה לכל הלילות. וזהו לשון מזכירין לשון זכרות והשפעה לכל הלילות שיהיו כל הלילות בחי' שמורים מן המזיקין כמו בלילה הזה של פסח וזהו ענין ק"ש שאמרו כדי להרחיק את האדם מן העבירה בכל הלילות. וזהו שרצה ר' אלעזר בן עזרי' באמרו ולא זכיתי שתאמר יצי"מ בלילות היינו על בחי' זאת שנתבאר עד שדרשה בן זומא למען תזכור היינו תשפיע את יום צאתך מארמ"צ לכל ימי חייך ימי חייך הימים כל ימי חייך הלילות היינו להיות הלילות שמורים לך בבחי' כל הוא היסוד לבל יפגם ח"ו וכמו שנתבאר להרחיק את האדם מן העבירה וזהו שמורים לכל בנ"י לדורותם בחי' דור הוא בחי' יסוד כמבו' בס' מאורות נתן. וזהו שיהיו שמורים מקדושת הלילה הזה לכל הלילות בבחי' היסוד וזהו כל ימי חייך להביא לימות המשיח:
מזכירין יציאת מצרים בלילות. לילה רומז לימי הגלות שנדמה ללילה ואנו ע"י סיפור יצי"מ בזו הלילה אנו משפיעים שגם בזמן הגלות יתעורר הרחמים וחסדים מיציאת מצרים וזהו לשון מזכירין לשון זכרות והשפעה. וז"ש שהיו מספרין ביצי"מ כל אותה הלילה עד שבאו תלמידיהם ואמרו להם רבותינו הגיע זמן ק"ש ש"ש. רמז על הגאולה העתידה אילת השחר. כל ימי חייך להביא לימות המשיח. שיהי' כח במעשינו להתקבל ברצון להביאם לפני משיח ולא נבוש בהם ולא נכלם. וז"פ ותהי לרצון תמיד עבודת ישראל עמך. פי' אף בזמן הגלות יהיו מעשינו לרצון לפני אדון כל. וזהו אתא בקר וגם לילה. ע"י המעשים אשר נעשה בזמן הגאולה שהוא דומה לבקר יהי' עלי' גם למעשים אשר נעשו בגלות הדומה לערב. וזהו ויהי ערב ויהי בקר יום אחד שיהי' הכל באחדות שווים לטובה:
ושאינו יודע לשאול את פתח לו. ר"ל שאינו יודע לשאול ולהתפלל על עצמו. הנה צריך לעורר עליו הארה מעולם החכמה שהוא הנקרא פתח כמו פי' פתחה בחכמה. וכ"כ פתוח תפתח את ידך שהוא יודי"ך בחי' החכמה וזהו לאחיך לעניך ולאביונך שבחי' עני ואביון הוא מי שהוא עני בדעת כו':
מלמד שהיו ישראל מצוינים שם. הנראה לבאר עפ"י הפ' אשר אור לו בציון ותנור לו בירושלים. ציון וירושלים הם ב' ענינים. ציון הוא בחי' יוסף כי כן יוסף בגימ' ציון. ירושלים הוא בחי' מלכות בית דוד שבט יהודה. וכן גלה האר"י ז"ל בבית הכנסת אחת בירושלים אשר שם הוא באמצע חלק וגבול יהודה ובנימין יחד. וכן הי' בבהמ"ק המזבח הי' בחלקו של טורף וחלק יהודה לא הי' לו יסוד. וז"פ אור חדש על ציון תאיר ונזכה כולנו במהרה לאורו. כי עתה כל העולם הם נהנין מזכותו של הצי"ע בחי' יוסף המתחדש בכל יום ואנו מתפללין עד"ז שנזכה כולנו במהרה לאורו להיות כולנו בבחי' צי"ע כמ"ש והי' בית יעקב אש ובית יוסף להבה. וז"ש בעל הגדה מלמד שהיו ישראל מצוינים שם. פי' שהיו כולם צדיקים וברורים משומרי הברית בחי' יוסף רומז לציון. לכן זכו לקריעת ים סוף כמ"ש הים ראה וינס ארונו של יוסף שהיו כולם בבחי' ארונו של יוסף כנ"ל:
ועברתי בארץ מצרים אני ולא מלאך כו' אני ולא השליח. אני הוא ולא אחר. יש להבין מהו ההפרש בין מלאך בין השליח למה כפל הלשון אני ולא מלאך אני ולא השליח הלא המלאך הוא השליח מאת המקום ב"ה אך הנה מלאך גימ' צ"א הוי' אדנ"י. והנה אמר כי בחי' העברה של הלילה הזה היא שהיתה מבחי' הגבוה יותר מאד כמובא בזוהר הקדוש ובהאר"י ז"ל מבחי' עתיקא קדישא סוד מלכות א"ק הנקרא אני וזהו הפי' לא ע"י מלאך שהוא יחוד הוי' אדנ"י זו"נ רק מבחי' עצם ההארה של השם ב"ה וזהו בכבודו ובעצמו:
א"י ועברתי בארץ מצרים אני ולא מלאך וכו' אני ולא שרף וכו' אני הוא ולא אחר. הדקדוק בלשון הזה כבר מבואר. אך מה שי"ל ברמז הענין. דהנה כבר נודע בהאר"י ז"ל ובספרי' כי התגלות האור הגדול בליל פסח הי' שלא על דרך דרגין הוא נקרא בחי' מלאך ושליח שזה העולם מקבל האור ממה שלמעלה ממנו להשפיע לתחתוני'. וכן אמרו בגמ' אנן שליחותיהו דקמאי עבדינן שהכוונה בזה כי כן מבואר בע"ח. כי השפעת האור של הנשמה של הצדיק בא מבחי' הצדיק הקודם לו. וע"ז אמרו עד שלא שקעה שמשו של עלי זרחה שמשו של שמואל הרמתי שהכוונה שבחי' הארתו מבחי' עלי הכהן וזהו מדליקין מנר לנר מצדיק לצדיק:
ובמורא גדול זהו גלוי שכינה. הנראה לפרש כוונת המאמר הזה כי מהיכן מדויק מענין המורא הזה שהוא גילוי שכינה. אכן הנה מובא בס' תוי"ע יוסף גם בס' כתר שם טוב מה ששמע מרבו הבעש"ט ז"ל בשם הרמב"ן ז"ל שאמר לבנו שידע בעצמו אם בעסקו בתורה הוא עוסק לשמה הסימן כשנתמלא יראה ואהבה בעסקו בתורה ידע שתורתו עלה לרצון לפניו ית"ש והיא שכינתא תתאה נקראת יראת ד' וכו' ע"ש בדבריו הקדושים. הנודע מזה כי ע"י לימוד התורה הנה השכינה שרוי' כנגדו עי"כ באה לו היראה ואז ידע כי הלימוד הוא לשמה. וזה שאמר הכ' למען תלמד ליראה את ד' כו' כי הוא זה שנאמר ואכלת שם לפני ד' כו' מעשר דגנך וכו' למען תלמד ליראה כי במקום אשר יבחר הוא הר המורי' הוא הנקרא הר יראה שהוא היראה הוא המקום גילוי שכינה אשר ממנה באה היראה. וזהו יראה כל זכורך את פני האדון ד' ממקום גילוי השכינה הנה באה היראה לכל זכורך וזה ובניכם אשר לא ידעו ישמעו ולמדו ליראה את ד' כי הוא עיקר בחי' הלימוד אם יבא אח"כ לידי היראה ידע כי השכינה עמו כנ"ל וזהו וייראו מגשת אליו כי אצל הצדיק הוא השראת שכינה והנגשים אליו באה להם היראה מהשכינה אשר עליו וזהו וייראו בא להם היראה מבחי' הגשת אליו. וזה שמעתי שמעך יראתי. שמעתי שמעך הוא בחי' המצות של שמע והי' אם שמוע עי"כ יראתי מן השכינה כנ"ל וזהו וייראו העם את ד' וכו' אז ישיר וכו' פי' ע"י שהגיעו ישראל ליראה האמיתית של השכינה שלא מפני המצרים עוד עי"כ אז ישיר משה ובנ"י כאחד את השירה הזאת לאמר כי השכינה היתה מדברת מתוך גרונם. וזהו לכל המורא הגדול אשר עשה משה כו' כי השכינה היתה עמו תמיד. לכן נאמר ג"כ בזה ובמורא גדול זהו גילוי שכינה כי ממנה באה היראה אשה יראת ד' היא תתהלל.
בכל דור ודור חייב אדם לראות את עצמו כו'. הפי' הוא ע"ד המובא בז"ח שיר השירים כי צריך האדם להסתכל על עצמו למה הוא בא לעולם הזה ומאין הוא בא ומה בחי' נפש רוח ונשמה יש בו. ומה התיקון הצריך לו בעולמו. ולמנדע ברזין עלאין וכו' ע"ש באורך ואיך יתגלגל בעולם. וזהו הפי' בכל דור ודור שיש נשמות שמתגלגלים בכל דור ודור לצורך תיקון ע"כ צריך להסתכל למה הוא בא עתה בגלגול הדור הזה ובאיזו בחי' הי' בגלגול הקודם. כמ"ש הרב ר' חיים וויטל זלה"ה כמה פעמים הי' מתגלגל ובאיזו בחי' הי' בכל פעם והבן.
א"י בכל דור ודור חייב אדם לראות את עצמו כו' שנאמר והגדת לבנך ביום ההוא לאמר בעבור זה עשה ד' לי בצאתי ממצרים. הנ"ל לפרש דהנה כבר נודע בהאר"י ז"ל בסוד ענין יציאת מצרים בלילה הזה שהיו כל המוחין דגדלות בפ"א שלא בהדרגה והשפיע אור קדושתו הגדול ונעשה נס יצי"מ כיל"ח. והנה כן בחי' הגדלות שני הנ"ל צריך להתעורר תמיד לגרום הזיווג בעליונים ולהשפיע מאור העליון כל טוב לעולם הזה לישראל. וזהו הוא שני מיני גדלות שנאמר אצל משה רבינו עליו השלום בפ"א כתיב ויגדל הילד. ובפעם שני כתיב ויגדל משה ויצא אל אחיו. שזהו מרמז על ב' מיני גדלות הנ"ל גדלות ראשון וגדלות שני. לכן בפ"א כתי' ויגדל משה כי גדלות הראשון אינו כ"א עדיין בבחי' שאינו מוליד כמו הילד כי זהו אינו משפיע כנודע. אבל בבחי' גדלות שני כתיב ויגדל משה ויצא אל אחיו כי בחי' גדלות שני הוא להשפיע נשמות קדושות ואורות העליונים לישראל וזש"נ ויגדל משה ויצא אל אחיו שבחי' הגדלות והשפעה שלו הי' לצורך אחיו שזהו ויצא לשון מסירות נפש כמו אשר יצא לפניהם שצריך למסירות נפש על כבוד הש"י וכבוד ישראל להשפיעם כל טוב. וכן הוא אומר והכהן הגדול מאחיו ופרש"י גדלהו משל אחיו. הפי' ג"כ כנ"ל כי הגדלות שלו הוא משל אחיו במה שהוא משפיע לאחיו כל טוב שזהו בחי' סוד כה"ג כיל"ח. ועל אלו שני הבחי' של מסירות נפש הנ"ל על כבודו של הש"י ועל כבודן של ישראל הם שני הפרשיות של ק"ש שמע והי' אם שמוע. שלכאורה הדברים שווין בשניהם. אך בפרשה הראשונה נאמר בלשון יחיד. ובשני' בלשון רבים וכמו שבארנו הנה בראשונה נאמרה על מסירות נפש על כבוד הש"י בכוונת אחד ואהבת וכו' בכל לבבך ובכל נפשך וכו' ופרשה שני' של והי' אם שמוע תשמעו היא אזהרה לרבים שצריך כל אחד ואחד מבנ"י להתפלל על חבירו ולאהבה את ד' אלהיכם היא ג"כ ואהבת לרעך כמוך כמו ואהבת את ד' אלהיך שהם בכלל אחד וכמ"ש רז"ל זהו כלל גדול בתורה שכן הוא באמת המתפלל על חבירו ומרצהו לפני הש"י וממליץ טוב עליו לפני אבינו שבשמים הנה הוא גורם אהבה בין ישראל לאביהן שבשמים. הנה באמת זה הוא הרצון של הש"י. ובזה הוא אוהב אותו ועושה נחת רוח לפניו ית"ש וגורם היחוד למעלה בכל העולמות להשפיע כל טוב לישראל. וזה הוא לאהבה את ד' אלהיכם שגורם אהבה בהשמות העליונים למעלה עבור ישראל כנ"ל. וזה שהפרשה הזאת נאמרה בלשון רבים כנ"ל ולכך בפרשה הזאת נאמרה מתן שכרה בצידה ונתתי מטר ארצכם בעתו יורה ומלקוש ואספת דגנך כו' למה לא נאמר כן בפרשה ראשונה. אך הוא כמ"ש שהפרשה הזאת היא מלמדת את ישראל שצריך כל אחד ואחד להמשיך שפע רחמים ורצון וטוב על חבירו. ולכך מבטיחם הש"י שאם יעשו כן הנה בודאי ימלא ד' כל משאלותם וישפיעם כל טוב בגשמי רצון וברכה כנ"ל. נחזור לענינינו הנה בהיות הלילה הזה של יצי"מ בבחי' גדלות שני. והיחוד בעולמות העליונים כנ"ל. וכמאז כן עתה בכל שנה ושנה מתעורר הרצון הנ"ל וגדלות הזה לכל בנ"י לדורותם. הנה זה שאמר. בכל דור ודור חייב אדם לראות את עצמו כאלו הוא יצא ממצרים. ר"ל להתחזק בהתעוררת המדות העליונות וגדלות שני הנ"ל להמשיך שפע טוב על בנ"י כמו בשעת יציאת מצרים בלילה הזה כנודע. וזה שאמר עוד שנאמר והגדת לבנך הגדה הוא לשון המשכה להמשיך השפע לבנך ולזרעך אחריך כמ"ש בהאבות לזרעו אחריו ולבניהם אחריהם בכל דור ודור. וזה כל שלא אמר שלשה דברים הללו בפסח לא יצא ידי חובתו. שיש להבין טעם האמירה הזאת וכי אמר לה הכי מאי הוי. אך לשון אמירה הוא לשון השפעה לזולתו כמו כל עשרה מאמרות שבמעשה בראשית שהשפיע חיות לעולמות כנ"ל וזהו והגדת לבנך לאמר הוא לשון השפעה לזולתו וכל שלא אמר והמשיך בחי' המוחין הנ"ל ובחי' שלשה דברים הללו כידוע להבאים בסוד ד' לא יצא י"ח. וזהו לא אמרתי אלא בשעה שיש מצה ומרור מונחים לפניך כי רק בלילה הזאת יוכל לפעול זה להשפיע כל טוב לבית ישראל אמן:
מצה זו שאנו אוכלים על שום מה על שום שלא הספיק בצקם של אבותינו להחמיץ וכו'. לכאורה יש לדקדק הלא המצות הללו של אכילת מצה ומרור נצטוו קודם שיצאו ממצרים כמ"ש בתורה בפ' החודש הזה לכם וכו' ואכלו את הבשר בלילה הזה כו' על מצות ומרורים יאכלוהו ומה זה הטעם אשר נתן בעל הגדה על אכילת מצה על שום שלא הספיק בצקם להחמיץ. אך הנה מבו' בהאר"י ז"ל על פסוק רגלם לא בצקה זה ארבעים שנה לרמז על הדור ההוא שהיו כולם קדושים ונשמרים מכל רע כמ"ש בפרקי דר"א שלא ראו קרי מימיהם וזה רגלם לא בצקה ע"ש וכבר בארנו במ"א בענין הזה כי אם ח"ו האדם איננו בשמירה באב"ק אזי כל המצות שלו נמסרו להחיצוני' ח"ו וזה שאמר פדני מעושק אדם. ערוב עבדך לטוב אל יעשקוני זדים. כי המצות הללו גזל הוא ביד החיצונים כמ"ש לולב הגזול וכו' וז"ש קודם עטיפת הטלית כנשר יעיר קנו על גוזליו ירח"ף רפ"ח ני"ק. וזה הנקרא חמץ כמ"ש במס' קדושין דף נ"ב האי דהוי קרי לי' בר חמצין וכו' כמ"ש אשרו חמוץ. וזה הענין חמץ שנגזלו המעש"ט שלו ביד החיצוני'. וזה ענין תועלת אכילת מצה בלילה זאת להיות נשמר בכל השנה לבל יעבור בם מקרה רעה. כמ"ש ד' ישמרך מכל רע ואז ממילא יהיו כל המצות ומעש"ט שלו ואל יבוזו זרים וזה שפרש"י ושמרתם את המצות אל תיקרי מצות אלא מצות מצוה הבאה לידך אל תחמיצנה רמז לדברינו הנ"ל שהמצות שהאדם עושה לא יבואו לידי חימוץ ביד החיצונים לבל יהיו נגזלים ממנו. ובזה בארנו בפ' והשיב את הגזילה אשר גזל רמז לדברים האלו כי ע"י התשובה נכונה ישוב ויקבץ כל המצות הנדחים ממנו שנמסרו ליד החיצונים כנ"ל. ובזה י"ל הפ' ומסל המצות אשר לפני ד' מס"ל עולה בגימ' ק"ל. מצה עולה ג"כ ק"ל ה'. ע"י אכילת מצה יוציא כל הנדחים מאדה"ר באותן ק"ל שנה ולעשות היחוד בשם הוי' ב"ה ואז יעלו כל המצות לפני ד' כנ"ל. ונחזור לענינינו שזה הרמז בדברי בעל הגדה מצה זו כו' על שום שלא הספיק בצקם של אבותינו להחמיץ מחמת שהיו משומרי הברית כנ"ל לכן ג"כ סגולת מצות מצה זו גם עתה להיות להם לעזר לבני ישראל בשמירה מעולה על כל השנה כימי צאתכם מארץ מצרים דכתיב כי גורשו ממצרים פי' שהעלו כל הני"ק ולא הי' בהם נוגע שום דבר רע ח"ו:
שבעת ימים תאכל מצות כו' מצות יאכל שבעת הימים ולא יראה לך חמץ ולא יראה לך שאור בכל גבולך כו'. יל"ד בסדר הכתוב שהקדים אכילת מצה למצות השבתת חמץ ולאו דבל יראה הלא נהפך הוא כי מתחלה צריך להשבית החמץ ואח"כ בא לאכילת מצה. אכן יבואר עפ"י דברי הזוהר הקדוש שהקשה למה לא נאכל מצה בכל השנה ותירץ שם כי כאשר נתקדש ונתרפא במיכלא דאסוותא פעם אחת שוב לא נצרך עוד ע"ש וז"ש הכתוב מצות יאכל שבעת הימים כאשר תתקדשו ותטהרו באכילת מצה בשבעת הימים בפסח הנה זהו יועיל לכם שלא יראה לך חמץ ולא יראה לך שאר כל השנה כי חמץ ושאר הוא מרומז לבחי' יצה"ר שאור שבעיסה וע"י קדושת אכילת מצה לא יראה לך שאר ר"ל לא ייטיבו בעיניך תאוות היצה"ר ומחשבתו לעולם כנ"ל:
א"י שבעת ימים תאכל מצות כו' מצות יאכל שבעת הימים כו'. יל"ד כפל הלשון סמוך באזהרה למה. גם מהו הלשון יאכל בשלמא לא יאכל חמץ אתיא לדרשא כמבו' בגמ' אבל במצות אכילה מצה למאי אתי. אך הנ"ל לרמז בזה דהנה כבר מבואר בזוהר הקדוש כמה וכמה פעמים כי בעובדא דלתתא איתער הכי לעילא וכל המצות ומעש"ט שאנו עושים למטה הם מרמזים על שרשם למעלה בראש רום המעלות בעולמות העליונים בסוד האורות הרוחנים למעלה למעלה. והנה כך הוא במצות אכילת מצה מתעורר דוגמתו בעולמות העליונים בסוד אכלו רעים שתו ושכרו דודים וזהו מצות תאכל במקום קדוש רומז למעלה קדושה העליונה בחצר אוה"מ יאכלוה למעלה כנ"ל. וזה הציווי שבעת ימים תאכל מצות שתאכלו אך בכוונה הרצוי' לד' שיתעורר עי"כ גם למעלה כמוהו בשרשו היינו מצות יאכל את שבעת הימים הם הימים הידועים למעלה ז' יומין עלאין ושם עי"כ יהי' נפעל ויאכל בסוד אורות העליונים וזהו שסמך לי' ולא יראה לך חמץ ולא יראה לך שאר כי חמ"ץ ושא"ר גימ' עץ הדעת והמצה היא למעלה מבחי' עה"ד. וזהו שסמך בכל מושבותיכם תאכלו מצות ויקרא משה לזקני ישראל. זקני ישראל רומז למעלה על עולם הזקנה. וזש"א להם שעל בחי' הזאת תאכלו מצות לעורר ולהמשיך קדושה מעולמות העליונים ביחודים הגבוהים וזהו משכו וקחו לכם היינו משכו יומין עלאין לגבי תתאין כיל"ח:
שמחים בבנין עירך וששים בעבודתך וכו' ונודה לך שיר חדש על גאולתנו ועל פדות נפשנו. יש צדיקים המיחלים לחסד הבורא ב"ה כדי שישירו ויתנו שבח והודאה להקב"ה. וז"פ הפ' במזמור שיר חנוכת הבית וכו' היודך עפר וכו' פתחת שקי ותאזרני שמחה למען יזמרך כבוד ולא ידום ד' אלהי לעולם אודך שדוד המלך ע"ה העיקר שהי' מצפה לתשועת ד'. לא למענו. רק כדי שישבח להקב"ה. וז"פ רוצה ד' בעמו. רוצה ד' את יראיו את המיחלים לחסדו שבחי ירושלים את ד' וכו' ג"כ כנ"ל. וזה ג"כ הפי' בהגדה שמחי' בבנין עירך וששים בעבודתך שאז יטהרו כל הנפשות ויהי' עיקר השמחה בעבדות הש"י ב"ה. וג"כ עוד יש כוונה. ונודה לך שיר חדש וכו' פי' שכל השמחה יהי' מה שאנו נודה לך לתת שבח והודאה על גאולתנו ועל פדות נפשנו. <small>(מכי"ק)</small>
וזה ג"כ הכוונה בפסוק. הושיענו ד' אלהינו וקבצנו מן הגוים להודות לשם קדשך להשתבח בתהלתך. פי' שכל מה שאנו מצפים על הגאולה הוא כדי להודות וזה להשתבח בתהלתך. שנזכה לתת לו שבח והודאה על הישועה:
מוציא מצה הנראה ברמז דהנה כבר מבו' בהאר"י ז"ל כי עיקר גלות מצרים הי' לתקן ק"ל שנים של אדה"ר כמבואר בזוהר הקדוש וזהו ס"ת של ארץ" מצרים" גימט' ק"ל. וזהו הנס של יצי"מ העלאת הני"ק מתיקון ק"ל הנ"ל. וז"ש ואת בתינו הציל גימט' ק"ל ה' והנה מצות אכילת מצה הוא ג"כ העלאת הני"ק וז"ש ויאפו את הבצק אשר הוציאו ממצרים עוגות מצות כי ענין מצה שייך עם יצי"מ. וזהו מוציא מצה כי עם אכילת מצה הוא מוציא לאור הני"ק הנ"ל. כי גם מצה גימ' ק"ל ה' כי הכל שב אל הה' וז"ש והכיתי כל בכור במצרים מאדם ועד בהמה. יל"ד מהו לשון אדם במקום הזה. גם איך יקרא למצרים אדם. אך הרמז הוא כי ענין יצי"מ הוא התיקון אדם הם הק"ל שנה וזהו והכיתי כל בכור הרמז על המחשבה הנקרא בכור מאדם שנפגמה מאדה"ר ועד בהמ"ה גימ' שם ב"ן כי כל העלאת הני"ק הכל שב אל שם ב"ן כנ"ל:
בערב תאכלו מצות. לשון עריבות ומתיקות כמ"ש והערב נא כו' את דברי תורתך בפינו שיהי' המצוה זו של אכילת מצה מתוק לחיך ותערב לנפש. כי היא מצוה זמניות פעם אחת בשנה כו':
זכר למקדש כהלל כן עשה הלל בזמן שבהמ"ק הי' קיים היה כורך מצה ומרור ואוכל ביחד כו'. דהנה בזמן שבהמ"ק הי' קיים הי' צריך לכוון כל אדם במצות אכילת הפסח לשמה ואם לאו לא יצא והנה המצה ומרור הבאים ג"כ עם הפסח צריך ג"כ לכוון בהם לשיקבה"ו כמו בפסח אבל בעוה"ר כשחרב בהמ"ק אנו עושים במצה ומרור לכוונה הראוי' ליקבה"ו וכן בכל האכילות של כל השנה שהם נכללים בתיקון אכילת מצה ג"כ צריך לכוון לשיקבה"ו וזש"נ הי' כורך מצה ומרור ואוכלן ביחד ר"ל בכוונת היחוד שלמעלה וממצות מצה נמשך פרנסה על כל השנה ג"כ צריך היחוד הנ"ל וזה מהאוכל יצא מאכ"ל גימ' צ"א הוי' אדנ"י ואוכל מכ"ל גימ' עם הכולל צ"א והבן:
כן עשה הלל. הנראה ברמז הענין דהנה ידוע כי מרור הוא בחי' הדינין שהוא גימ' מות ר"ל. וצריך להמתיק הדינין בתפארת ז"א מצד החסדים ומשם מתפשט בכל קו האמצעי עד הנוק' שהוא שם אדנ"י וזהו הרמז כן עשה הלל. כ"ן גימ' ע"ב עם האותיות והוא שם ע"ב של חסד. הלל גימ' אדנ"י וזהו שהמשיך משם ע"ב לבחי' אדנ"י מצד החסדים. וזהו שהי' כורך מצה ומרור. כור"ך הוא כ"ו שם הוי' גימ' כ"ו. רך הוא מרור תחלתו רך וסופו קשה כמבו' בגמ' ור"ל שצריך להמתיק את המרור ע"י המצה מצד זה ומצד זה כדי שיהי' המרור רך וטוב כמ"ש באברהם ויקח בן בקר ר"ך וטו"ב שגם זה הי' בפסח וזהו שהמשיך לשם ב"ן מבחי' בק"ר הוא חסד להמתיק את הדינין שיהיו רך וטוב ולכך אין הקושי' הלא המצה מבטלת את טעם המרור כי אדרבא כן צריך להיות והבן:
זאת חוקת הפסח כל בן נכר לא יאכל בו. הנה יש להעיר ולשים לב להתבונן הטעם מה נשתנה מצות הפסח חוקיו ומשפטיו מכל המצות שאר אכילת קדשים קלים שבמקדש שכולם נאכלים לנשיהם ולבניהם ולעבדיהם ולא כן באכילת פסח. גם מהו הענין שלא להוציא מן הבשר חוצה. אולם הנה מבואר בכתבי האר"י ז"ל כי באכילת פסח אין בו כוונה על העלאת הני"ק כמו בשאר הקרבנות שהוא הרצון להעלות הקירוב הכוחות בדצח"מ וני"ק המעורבים בהם. אך הקרבן פסח הוא לד' שהוא מרמז על ההארה הגדולה שלמעלה שבא מבחי' עתיקא. וממילא נתגרשו כל החיצוני' ובנ"י יצאו ביד רמה וכמ"ש הכתוב אשר פסח על בתי בנ"י שבא שלא בהדרגה כיל"ח וכן ענין מצה שמורה מרמז ע"ז כיל"ח. והנה לכך כאשר במצות הפסח אין בו מתערובות ניה"ק שהוא כולו קדוש לד'. לכן נכון ההזהרה שלא להוציא מן הבשר חוצה כדי שלא יתאחזו בו החיצונים מניצוצות של מצרים וזהו ולא יתן המשחית לבא אל בתיכם לנגוף המשחית הם הניצוצות האלו שהם נקראים מזיקין כנודע. ולכן הלילה זה הוא ליל שמורים שהוא שמור ובא מן המזיקין האלו כנ"ל. ולכן אמר הכ' כל בן נכר לא יאכל בו וכן תושב ושכיר לא יאכל בו שאין בו מתערובות טו"ר ולא להם חלק בו. רק כל עדת ישראל יעשו אותו שבנ"י הם המקודשים מבחי' הדעת והם יעשו אותו כנ"ל. ולכן אינו נאכל אלא למנוייו ואינו נעשה אלא בירושלים ולא בבמה שבשדות כשאר שלמים כי צריך להיות משומר ובא מעין החיצונים כנ"ל. וז"ש ואמרתם זבח פסח הוא לד' אשר פסח על בתי בנ"י כו' ואת בתינו הציל. פי' כאשר בנגפו את מצרים הנה את בתינו הציל לבל יתאחזו בנו מניצוצות שלהם ולכן הפסח נקרא חוקה שההארה הגדולה הזאת בליל פסח הוא חוקת עולם ולא יעבור. וז"ש אח"כ וכי יגור אתכם גר ועשה פסח לד'. לכאורה מהו משמיענו הכתוב בזה הלא כל המתגייר פשיטא שחייב בכל המצות. אך הנה הכוונה כנ"ל דהנה לא גלו ישראל אלא להוסיף עליהם גרים שהוא העלאת ני"ק המעורבים בין המאכלים ובין העובדי כוכבים לכן אחר שהזהיר הכ' כי באכילת הפסח אין הכוונה על העלאת הני"ק כנ"ל הנה לכך חזר והתיר כי הגר שנתגייר כבר והעלה הניצוץ הקדוש לד' הנה הוא מותר לעשות הפסח ככל משפטיו והנה זהו ענין שהפסח נאכל על השובע כי כן רעבים גם צמאים נפשם בהם תתעטף מה שהאדם רעב וצמא הוא כדי להעלות הני"ק מהמאכלים כנודע לכן כאשר מצות הפסח אינו בכוונה זו על העלאת הני"ק לכן נאכל על השובע והכל הוא כי הלילה הזה הוא ליל שמורים לד' הוא התגלות ההארה העליונה הגבוה כנ"ל ואשר על הענין הנ"ל מורה ג"כ כוונת המצה שמורה שאין בו ג"כ מתערובת הני"ק הנ"ל לכן הוא נקרא בזוהר הקדוש מיכלא דמהימנותא מיכלא דאסוותא. כי ע"י המאכלים בא לפעמים איזה פגם אל האדם ע"י הניצוצות שאינם טובים המתערבים בהם כיל"ח וכמ"ש הכ' ע"ז ואכלת ושבעת וברכת את ד' ואכלת ושבעת השמרו לכם פן יפתה לבבכם כי כאשר ואכלת ושבעת צריך אתה שמירה לבל יתאחזו החיצונים לבל תפגום ע"י הניצוצות. אך אכילת המצה אין בו מתערובות הנ"ל לכן הוא מיכלא דאסוותא שהוא אך רפואה לאדם המאכל הקדוש הזה שהוא מיכלא דמהמנותא וכמו שכן רמוז שם הוי' במצה בחילוף אותיות כנודע לכן הוא נקרא מצה שמורה שהוא משומר ובא מתערובות הנ"ל. וז"ש ויאפו את הבצק אשר הוציאו ממצרים עוגות מצות כי לא חמץ וכו' וגם צידה לא עשו להם ר"ל מצות כי לא חמץ שלא נתחמצו ע"י ניצוצות של מצרים שלא נתערב בהם החמץ הרע הזה ואמר הכתוב וגם צידה לא עשו להם דהנה הצידה הוא נקרא העלאת הני"ק שצדים אותם מהעובדי כוכבים ובמצרים עשאוה כמצודה שאין בו דגן שהעלו הני"ק שבהם אבל בכוונת אכילת מצה לא צדו מהם כלל כנ"ל כי המצה כולו טהור קודש לד'. וע"ז אמר הכתוב שבעת ימים תאכל מצות שכל שבעת הימים תהיו באותו הקדושה של אכילת המצה השמורה להאיר לכם באור שבעת הימים כנ"ל והבן:
ועשית פסח לד' אלהיך. ר"ל ע"י המצות פסח שתעשו למטה בכוונה תעוררו גם למעלה דוגמתו שכביכול הקב"ה יעשה כמוכם פסח וכ"כ מצות יאכל את שבעת הימים. הלשון יאכל מוסב שיהי' נפעל למעלה כמוהו וכן ע"י סיפור יצי"מ בלילה זה שמשבחים להש"י הנה ג"כ הקב"ה משתבח בשבחייהו דישראל כמבו' בזוהר הקדוש וזהו ועשית פסח פה ס"ח לד' אלהיך כנ"ל כמבואר במ"א:
בערב תאכלו מצות. הנה אמרו חכז"ל לא ניתנה תורה אלא לאוכלי המן. יש להתבונן ומה נעשה בזמן הזה. אכן הנה מבואר בדברי רז"ל כי אלמלא לא צעקו ישראל ללחם בעת ההוא ביציאתם ממצרים אז היו נזונים משיורי המצה כל הארבעים שנה. אבל אח"כ הוצרך להוריד להם המן. והמן הי' בא ע"י מצות המצה שקדם לו במעלה ובזמן. והנה כן אמרו חכז"ל כי ירמיה הוציא להם צנצנת המן להראות לישראל שאם זכו היו נזונים מלחם שמים ההוא. ויש להבין מה הי' להם לעשות לישראל וכי יספיק להם צנצנת המן לכל ישראל. אך הנה אמנם כל שפע ופרנסות של בנ"י שיורדים לעולם הזה הוא בא ע"י המצה כמבו' בספרים. ולכך המצה הוא שגרם לירידת המן. וז"ש בפסח על התבואה ממצות מצה של פסח בא רב תבואה לעולם תבואתה לראש יוסף ע"י הצי"ע. וז"ש פסח נאכל על השובע ע"י מצות פסח נמשך שובע בעולם. וז"ש בכהנים לחם אלהיהם הם מקריבים כי כל המנחות באות מצה. ועי"כ הם מקריבין וממשיכים לחם אלהיהם שפע ופרנסות לעולם הזה ע"י אכילת מצה של מנחות. וז"ש בהפטרה בכהנים ויאכלו מצות בתוך אחיהם הרמז כי ע"י אכילת מצה המשיכו השפע ממנה לתוך אחיהם בנ"י. נמצא כי אכילת המצה הוא בבחי' גבוה מן המן בהיותו לחם שמים וניתן למצוה להשפיע על ידו רב טוב לבית ישראל עוד אח"כ ומהאוכל יצא מאכל לכל השנה. והנה המן הי' יורד לישראל עם התורה שעל ידו נזדככו ישראל והי' לבם פתוח במצות התורה ולקטו דבר יום ביומו שבכל יום נתחדש להם חדושי הלכות שהוא דבר יום ביומו וכמ"ש במ"א והנה כאשר המצה הוא בבחי' גבוה מהמן הלא בלי ספק ע"י קדושת המצה באה התגלות התורה לישראל כאשר גם היא בבחי' גבוה מן המן וגם הוא לחם שמים רק שנתגשם אח"כ בעולם הזה. ומ"מ ע"י אכילת המצה בקדושה וטהרה נמשך לישראל ממנה שפע התורה והמצות יותר ויותר. וז"ש מצה בזמה"ז דאורייתא כי על ידו יבואו לאורייתא וזה כשהוכיחם ירמי' הוציא להם צנצנת המן לאמר להם כמו שזכו ישראל במדבר לכל הטובה ע"י המן הנה לכם עתה במקומה אכילת המצה ותוכלו לזכות על ידה לשפע קדושה תורה ופרנסה כמו מאז וזהו לא נתנה תורה אלא לאוכלי המן. ועתה היא המצה במקומה שהיא טובה מהמן. וזהו מצה זו שאנו אוכלין. וזהו בערב בהגלות תאכלו מצות ממנה תאכלו כל השנה כנ"ל:
בזוהר הקדוש אמרינן מצה דעבדה מצותא עם הסט"א כי על ידי מצות המצה הוא מגרש בחי' הרע מקרבו. הנה זהו שנאמר סעדו לבכם אחר תעבורו כי פסח הי' ומצות אפה ויאכלו עי"כ בחי' האחר תעבורו שנאמר לא תשתחוה לאל אחר וזהו שנאמר אלהי מסכה לא תעשה לך וסמך לי' את חג המצות תשמור:
ויוציאם בכסף וזהב ואין בשבטיו כושל. יל"ד מה ענין אין בשבטיו כושל לענין הזה. אכן כבר נודע כי חסד העכו"ם חטאת ע"י הכסף שישראל לוקחים מהעובדי כוכבים נפגמים חלילה כמבו' בדניאל. והנה אמנם כל מה שישראל לקחו ממצרים כסף וזהב במצרים ובזת הים הנה הם היו מחויבים בהם בשכר עבודתם בהם רד"ו שנים כמבו' בגמ' אך הערב רב שלקחו מכסף מצרים הנה הם לקחו חנם כי לא עבדו כלל במצרים הנה הכסף וזהב ההוא הוא שגרם להם לישראל שנתערב ביניהם לחטא העגל וע"ז הוא שנאמר ודי זהב. והנה גם מה שלקחו בנ"י טוב הי' להם שלא לקחו וע"ז נאמר ויסע משה את ישראל. והא ראי' שבט לוי שלא עבדו כלל ולא לקחו מכל וכל מזהב ההוא לא נכשלו כלל בהעגל. והנה ע"ז שאמר ויוציאם בכסף וזהב ואין בשבטיו כושל כי לא הכסף שלהם הכשילם כי אם של הערב רב כנ"ל:
(בפ' וירא) וימהר אברהם האהלה כו' מהרי שלש סאים קמח סולת לושי ועשי עוגות ואל הבקר רץ אברהם ויקח בן בקר רך וטוב ולהלן אצל לוט כתיב ומצות אפה ויאכלו. יש להתבונן מה מודיענו הכתוב בזה שלקח בן בקר רך וטוב מה שבח בזה הבן בקר הזה שהוא רך וטוב. וכן יש להתבונן אמנם למה באמת אצל לוט לא אכלו רק מצות מכל המשתה שעשה להם כמ"ש ומצות אפה ויאכלו ועיין באוה"ח. אכן נודע דברי חכז"ל כי בפסח הי' לכן עשה אברהם עוגות מצות וכן לוט. אכן לבאר ענין מצות המצה שאנו אוכלים הנה מבואר בזוהר הקדוש שהוא מיכלא דאסוותא מיכלא דמהמנותא והענין הוא כי אמנם כבר נודע בספרים כי שורש המאכלים של אדם הוא לתקן העלאת הני"ק שהם מעורבים בתוכם מני חטא אדה"ר באכילת עץ הדעת. והנה מהניצוצות האלו יש שנתערבו בעובדי כוכבים ובפרט במצרים. והני"ק האלו שנתערבו במאכלים עליהם האדם רעב וצמא כידוע בשם הבעש"ט רעבים גם צמאים נפשם בהם תתעטף. והנה אמנם זהו בכל המאכלים בכל השנה אבל אכילת מצה איננה צריכה בירור כלל ולא יש בה מתערובות טו"ר כלל רק הוא כולו טוב לבד והלא הדבר זה מבואר בזוהר הקדוש כי מצה לשון מריבה ומצה בגין דמברחת לכל סטרין בישין ועביד קטטה בהו כי המצה כולה קודש לד' בלי שום פסולת ולכך כל המנחות באות מצה כי היא מברחת כל החיצונים וז"ש ויאפו את הבצק אשר הוציאו ממצרים עוגות מצות כי לא חמץ כי גורשו ממצרים. פי' המצות גרשו ממצרים כל הקליפות ותערובות טו"ר שהיו במצרים. וז"ש ושמרתם את המצות כי בעצם היום הזה הוצאתי את צבאותיכם מארמ"צ. ר"ל אתם תשמרו ע"י המצות להיות לכם כל טוב של הקדושה לבד כי כבר בעצם היום הזה הוצאתי את צבאותיכם הם צבאות הניצוצין שהם מארמ"צ כי כבר יהוציאו כל הני"ק ממצרים ועשאוה כמצולה שאין בו דגים ע"כ נשאר המצה בחי'סולת נקי' בלי שום פסולת טו"ר כלל. והנה כזה הי' ענין המן שנקרא לחם אבירים לחם המלאכים הוא כי לא הי' בו שום פסולת כלל ולכך נבלע ברמ"ח איברים כנודע. ולזה אמרו חכז"ל שאז באכילת מצה טעמו טעם מן כי כן הוא באמת ענין המצה דומה למן:
נחזור לענין הנה ענין המצה היא נקי' בלי שום תערובות טו"ר כלל ואיננה צריכה ברור כלל לכך נאמר בזוהר הקדוש כי המצה היא מיכלא דאסוותא שהוא הטוב של הנפש והיא מיכלא דמהמנותא כי בהיות שאין בה תערובות טו"ר כלל הנה הוא באמת טובה להאוכל כי נכון ובטוח שלא יזיק לו כלל לנפשו והוא מיכלא דמהמנותא כנ"ל והנה כי כן כאשר באו המלאכים אצל א"א ע"ה ורצה להנות אותם מנכסיו ובא לתת לפניהם לאכול הנה לא הי' יכול לתת להם מאכלים שהם מתערובות הנ"ל כי לא להם התיקון זה כי הם כולם קדושים וטהורים ע"כ כאשר ידע וקיים א"א אפי' עירובי תבשילין פי' עירוב המאכלים לברר אותם כנ"ל לכן טרם נתן לפניהם לאכול נתן לפניהם רק בחי' הטוב ובירר כל התערובות של המאכלים האלו. וזהו קמא קמא דתיקן אמטי ואייתי קמייהו. כי הוא תיקן כל המאכלים להשאירם רק בחי' הטוב לבד ואז נתן לפניהם. וזהו ויקח בן בקר רך וטוב סיפר לנו הכתוב כי הבן בקר הי' בלי שום תערובות הנ"ל והי' רך וטוב לבד בלי שום תערובות רע כלל. וזהו והוא עומד עליהם תחת העץ ויאכלו כי אז היו נשענים תחת העץ החיים תיקון עץ הדעת ויאכלו והוא עץ החיים הידוע. אבל אצל לוט שלא הי' כוחו גדול כ"כ להעלות כל ברורי המאכלים טרם נתן לפניהם לכן נאמר ומצות אפה ויאכלו לא יכלו לאכול מזבחו רק המצות להיותם בעצמם מבחי' הטוב לבד כמו שנתבאר:
והיה כי יביאך ד' אל ארץ הכנעני כו' ועבדת את העבודה הזאת כו' שבעת ימים תאכל מצות כו'. יש להבין הטעם שתלה הכתוב מצות אכילת מצה בביאת הארץ והוא חובת הגוף בכל מושבותם. (ובקדושין דף ל"ז) הקשו שם רק מביאה דכתיב גבי תפילין ופטר חמור ולא הקשו ג"כ ממצה שבפרשה הראשונה. אך הנה כתי' ויוציאנו ד' אלהינו משם ביד חזקה ובזרוע נטויה ובמורא גדול כו' ואמרו רז"ל במורא גדול זהו גילוי שכינה והנה בחי' גילוי שכינה הוא בחי' ארץ ישראל כמבו' לי"ח. נמצא כי בשעת הגאולה הי' להם לישראל בחי' א"י ממש בכל מקום מושבותם כו'. וכך הוא הבטחה לישראל לעולם שבכל ליל פסח כבואם לאכול המצה והמרור וכל הסדר יזכו לעורר כן למעלה להמשיך עליהם בחי' גילוי שכינה וקדושה של מעלה וזהו בחי' ארץ ישראל כנ"ל. וז"ש והי' כי יביאך ד' אל ארץ הכנעני וכו' ועבדת את העבודה הזאת בחודש הזה רמז להעבודה בארץ העליונה ואז שבעת ימים מצות תאכלו. וזהו מצות תאכל במקום קדוש בחצר אוהל מועד יאכלוה שקדושת א"י ובהמ"ק ואוה"מ בא לכאן. וכן מבו' בתרגום יונתן שבשעת אכילת הפסח היו בארץ ישראל ע"ש:
ולקח הוא ושכנו הקרוב אל ביתו במכסת נפשות איש לפי אכלו תכוסו על השה. הנ"ל לרמז בפסוק הזה על מעלות וגבהות הלילה הזאת של פסח. דהנה כבר נתבאר הענין שאמר משה רבינו עליו השלום כחצות הלילה ולא אמר בחצות כמו שהקשו זה בגמ'. אך זה מבואר עפ"י המובא בזוהר הקדוש כ"פ כי עיקר הנס בלילה הזה הי' בחצות הלילה שהוא העת רצון שהקב"ה נכנס לג"ע להשתעשע בנשמות הצדיקים ובאותו חצות של פסח לא נכנס לג"ע כי אם לפדות את ישראל ממצרים. וזהו הפי' כחצות הלילה כמו בכל חצות הלילה אני יוצא לג"ע אבל עתה אני יוצא בתוך מצרים. והנה כן מבו' בזוהר הקדוש פ' בא ובר"מ שם ובפ' בהעלותך ע"ש כי כך בכל ליל פסח הקב"ה מתענג עם כל הפמליא שלמעלה מהשירות ותשבחות והסדר וסיפור יצי"מ בלילה הזה. ואינו נכנס לג"ע בחצות לילה כ"א לשמוע שירות ותשבחות של ישראל. והנה זהו שרמז הכ' בזה כי בלילה הזה של פסח ולקח הוא יזכה ליקח הקב"ה שנקרא הוא כנודע ע"ד ויקחו לי תרומה וזה ולקח הוא ושכנו רמז קב"ה ושכינתי' הקרוב אל ביתו הם כל הפמליא שלמעלה במכסת נפשות הם נפשות הצדיקים שבג"ע כולם נקבצו ובא ד' אלקי עם כל קדושיו עמו לשמוע ולקבל המצות ומעש"ט של ישראל בעולם הזה. וזהו איש לפי אכלו תכסו על השה הוא לפי כוונת אכילתו יכוון להמשיך רחמים וחסדים על ישראל. וזהו תכסו לשון כיסוי לכסות ולחסות על ישראל שהם שה פזורה. וז"ש בגמ' שנים שאכלו פסחיהן אחד אכלו לשם אכילה גסה ואחד לשם פסח ע"ז הכ' אומר כו' ע"ש. ולמה נקטו זה באכילת פסח דוקא ולא באכילת קדשים ומעשר שני וכיוצא בהם אך זהו האמת להיות כי בלילה זה המלך והשכינה וכל משרתי עליון וצדיקים שבג"ע כולם באים לעולם הזה להשתעשע עם ישראל. לכן האוכל לשם אכילה גסה הוא נבזה מאוד לפני המלך בעמדו לפני ד' ומלאכיו אשר לפניו ויתנהג כאחד הריקים לכך צריך לירא ולרגוז בלילה הזה מפני פחד ד' ומהדר גאונו:
והשיאנו ד' אלהינו את ברכת מועדיך. הנראה לבאר פי' הלשון והשיאנו. דהנה כתיב למען תזכור את יום צאתך מארמ"צ כל ימי חייך. הפי' בזה הוא כי צריך להמשיך בחי' הזכרות והשפעה מיום צאתך מארמ"צ אל כל ימי חייך כי כן כתי' מקדש ישראל והזמנים. מקדש ישראל כל הימים ע"י בחי' הזמנים וימים טובים. וכ"כ ושמרת את החוקה הזאת למועדה מימים ימימה על כל הימים. הכוונה בזה לפ"מ שבארנו לעיל כי בפסח הי' היחוד בהתגלות אור העליון לישראל מאד בבחי' גדלות וכמוב' בזוה"ק. משכו וקחו משכו יומין עלאין ליומין תתאין. וזה הרמז כחצות הלילה אני יוצא בתוך מצרים. שבחצות הלילה הזה איננו יוצא לג"ע להשתעשע עם נשמות הצדיקים כמ"ש בזוהר הקדוש על פסוק והמלך קם בחמתו ממשתה היין אל גינת הביתן ע"ש רק לחיבת בנ"י אני יוצא לעולם הזה בתוך בנ"י. וכן הוא מבואר (במד"ר פ' בא) כשאכלו בנ"י את הפסח הריחו ריח גן עדן שהוא מריח הקב"ה שבא בתוכם כנ"ל. והבן. נמצא כי בפסח הנה היחוד קב"ה עם ישראל ובפסח נתקדשו בנ"י ע"י המצות וביאה נשואין עושה והוא מקדש ישראל והזמנים העתידים לבא כל הימים כי היום את אשתי ולמחר אי את אשתי לא אמר כלום. לכן אנו מבקשים והשיאנו הוא לשון נשואין שיהיו לנו ברכת נשואין הללו של מועדיך לחיים ולשלום תמיד כל הימים. גם שיהי' נמשך הקדושה בתוכנו על הזמן העתיד בבחי' נשואין כנ"ל ביאה נשואין עושה ביא"ה ב"א י"ה ויהי' הקדושה הזאת בלי הפסק עד הרגל הבא עלינו לטובה. אמן:
מקדש ישראל והזמנים. דהנה אנו אומרים אשר קדשנו במצותיו. וכבר נתבאר כי כל ברכה ומצוה שהאדם עושה נמשך לו אח"כ קדושה יתירה לשעתה לעשות המצוה. מצוה גוררת מצוה וע"י עשיית המצוה נתקדש האדם ביותר אח"כ כמבואר בהאריז"ל ענין גדלות ראשון וגדלות שני. אך אנו אומרים בכל מצוה לשם יחוד קב"ה ושכינתי' ולאוקמי שכינתא מעפרא להקים סוכת דוד. פי' מלבד היחודים הנעשים בשעת עשיית המצות יהי' ג"כ פעולת המצות גורמים לקרב הגאולה העתידה לאוקמי שכינתא מעפרא ועל כזה אמרו ז"ל קדושה הראשונה קדשה לשעתה וקדשה לע"ל פי' ע"י קדושת המצוה יומשך הקדושה לע"ל להקים סוכת דוד. והנה כי כן יבורך גבר ירא ד' בקדושת המועדים נמשך הקדושה לע"ל כמו בפסח נמשך ומתעורר הגאולה ועת רצון לגאולה העתידה וזהו מהר אהוב כי בא מועד וחננו כי המועד הוא עת רצון ונכון לחוננו בגאולת משיחנו ב"ב. וזהו ג"כ מקדש ישראל והזמנים כי כאשר נתקדשו בנ"י פ"א בקדושת החג הנה הקדושה הזאת לא פקעה בכדי. וממילא נמשך להם לזמנים הבאים אחריהם עד הרגל הבא לטובה. וזהו מקדש ישראל והזמנים שיהי' נמשך הקדושה להזמנים הבאים לשלום:
(ובמסכת שבת) אמר ר' יוסי מימי לא עברתי על דעת חבירי יודע אני בעצמי שאינני כהן ואם אמרו לי עלה לדוכן אני עולה. ואמר ר' יוסי לא אמרתי דבר וחזרתי לאחורי פרש"י לראות מי יעמוד אחרי כי אף בפני הבעלים אני אומרה. הנראה בקישור ב' המאמרים האלו וגם איך שייך שיאמרו לו עלה לדוכן למי שאינו כהן. אך הנה כתי' כה תברכו את בנ"י ופרש"י בלשון הקודש. הכוונה בזה כי האיש הצדיק אשר לשונו לשון הקודש לא רגל על לשונו לדבר שום לשה"ר חלילה על שום אחד מבנ"י זהו הראוי לברך את בנ"י באהבה שאוהב את בנ"י אבל מי שפוגם חלילה את לשונו בדברים האסורים איך תשרה הברכה על לשונו וברכתו. כי בברכתו את בנ"י צריך להמשיך עליהם חסדים טובים לאמור כי כולם אהובים כולם ברורים כולם קדושים וראוים לברכה לכן איש צדיק כזה כר"י שנשמר כל ימיו מלדבר לשה"ר חלילה על שום אחד מבנ"י לו נאה לברך את בנ"י באהבה כי כולם טובים בעיניו והוא הלשון הקודש האמור בברכת כהנים וכמ"ש וישא אהרן את ידיו אל העם ויברכם וירד מעשות החטאת. פי' כשבא לברך את העם אז ירד מענין עשות החטאת לבל יעלה זכרם שחטא שום בר ישראל חלילה ואהרן הוא הרודף שלום לכל ישראל הוא שנצטוה לברכם. וזהו שאר"י כשבאו אצלו שהוא צדיק הדור לברך את שום אחד מהם אמר יודע אני בעצמי שאינני כהן וצדיק ואעפ"כ ברכתים. ואר"י מעולם לא אמרתי דבר וחזרתי לאחורי לדבר ח"ו שום לשה"ר חלילה על שום אדם מבנ"י לכך לי נאה לברך את ישראל:
<b>ליום ב' דפסח</b>
בלילה ההוא נדדה שנת המלך ויאמר להביא את ספר הזכרונות כו'. האמנם כאשר נתבונן עניני מרדכי ואסתר בחכמתם להוציא דבר בקשתם מאת המלך יש להעיר ספק עצום על תהפוכות דבריהם אשר בתחלה כאשר ידע מרדכי אשר נעשה צוה מהר להגיד לאסתר לבא אל המלך להתחנן לו והיא מיאנה בדבר באמרה כל אשר יבא אל המלך אשר לא יקרא אחת דתו להמית ומרדכי צוה עלי' מיד להשיב לה את ובית אביך תאבדו למסור נפשה ואח"כ נתהפכו הדברים כי צותה עליו אסתר למהר ולצום שלשה ימים לבטל הפסח כמבואר בגמ' ויעבור מרדכי שהעביר י"ט הראשון בתענית. למה באמת לא המתינה עוד יום אחד לצום בחוה"מ הלא זמן הי' להם כל השנה עד אדר הבא. אך הנה ידוע היות רצון הש"י בעבודת עושי רצונו ושומרי תורתו אשר כל העולמות קיימים אך ע"י הצדיקים ועליהם היתה כל הכוונה בבריאה מתחלה. והנה בחג הפסח הקדוש הזה לא יאומן כי יסופר מקהלות רבבות הסודות והיחודים אשר נעשים בעולמות העליונים ע"י ישראל בסדר ליל שמורים ואכילת מצה ומרור וסיפור יצי"מ בהגדה בלילה זאת. לכן אסתר הצדיקת כאשר ידעה היא כי כל קיום העולמות תלוי רק בבנ"י. התחכמה בזה לעורר אהבת הש"י על עמו לאמר כי בלעדם לא יתקיים העולם א"כ איך יאבדו חלילה והיא כאשר שמעה כי נגזרה הגזירה למעלה ג"כ צוותה שיבטל מרדכי וחביריו כל סדר ליל הפסח וכן כל העם אשר בשושן עמו התענו. ועי"כ כאשר בטלו מעבודתם לילה הזה נעשה רעש למעלה בכל העולמות מה זה ועל מה זה והיא שהמתינה אסתר שלא לגלות דבר בקשתה עד למחר יום א' של פסח כי ע"י שחסרו אז מעבודתם נעשה רעש למעלה כי אם יתבטלו ישראל חלילה יתבטלו כל העולמות ולכך בלילה ההוא נדדה שנת המלך זה מלכו של עולם. ויאמר להביא ספר הזכרונות של מצות מכבר וימצא כתוב אשר הגיד מרדכי סדר הגדה בליל פסח בכוונה. על בגתנא ותרש. כמו שפוך חמתך ועי"כ נצמח ובא הישועה. ובאמת כן הוא הדבר כי כל המצות שהם בתחלת השנה כוללים כל המצות. כמו בר"ה בשמיעת קול השופר כל המצות הם בבחי' שמיעה והי' אם שמוע תשמעו. שמעו ותחי נפשכם. וכן בניסן התחלת השנה נאמר ושמרתם את המצות ובגמ' א"ת מצות אלא מצות שאם תבא לידך מצוה אל תחמיצנה ר"ל ע"י אכילת מצה תקיים כל המצות בשלימות ובלא פני' שלא תחמיצנה ביצה"ר. וזה תזכה ע"י אכילת מצה בכוונה:
<b>שבת חוה"מ של פסח</b>
בפ' כי תשא ראה אתה אומר אלי העל את העם הזה ואתה לא הודעתני את אשר תשלח עמי כו' ועתה אם נא מצאתי חן בעיניך הודיעני נא את דרכך כו' וראה כי עמך הגוי הזה. הנה יש להבין ולשום לב איך אחרי הכעס הגדול של מעשה העגל מלא לב משה רבינו עליו השלום ליקרב ולבקש לו גדולות כאלה הודיעני נא את דרכך. הראני נא את כבודך למה לא בקש זה בשעת הרצון והיחוד בשעת מתן תורה בהר וכדומה לא בשעת הכעס ופנים זועפות כנ"ל. גם יש להבין פי' וראה כי עמך הגוי הזה מה ענינו כאן. אך הנה ידוע מעלת משה רבינו עליו השלום רעיא מהימנא שהוא הי' שורש במדת הענוה כמו שאמר הכתוב והאיש משה עניו מאד מכל האדם אשר על פני האדמה והפי' הוא לא שהי' עניו לבד בעניני עולם הזה בפני כל אדם כמו שפל רוח שאמרו חכז"ל. רק מדת הענוה שהי' במשה רבינו עליו השלום הוא גם בעניני עבדות ויראת שמים הנה הוא הי' עניו מאד היינו שלא הי' רוצה כלל לעלות במעלות ומדריגות הראוים לעובדי השם ולא הי' מבקש מאת הש"י להאיר עיניו בזה כמו שאמר הכתוב גל עיני ואביטה נפלאות מתורתך הורני נא את דרכך וכיוצא בזה הכתובים בספר תהלים שזה ראוי לכל איש ישראל להתפלל אל ד' והאר עינינו בתורתך ודבק לבנו במצותיך כמ"ש הכתוב ונדעה ונרדפה לדעת את ד' וכמבו' כן בכל הספרים חיוב השתוקקת לעלות כל יום ויום במדריגות עבדות הש"י. אבל משה רבינו עליו השלום הוא לא הי' מחזיק עצמו כלל בגדר אנושי שיהי' באפשר להשיג איזה מדריגה בעבדות ושיהי' לש"י נחת רוח ממנו כלל. וזהו ואל משה אמר עלה אל ד' שלא רצה לעלות עד שנצטוה בע"כ וכן תמיד ויקרא אל משה וכן לכל הדברות. וזה ששבח הכתוב והאיש משה עניו מאד מכל האדם כו'. והנה כל זה ענין הענוה הי' לו ע"י שהגיע למדריגות ומעלת עולמות העליונים וראה גודל הפחד והיראה של כל העולמות וכל צבא השמים והשרפים הגבוהים מפני כבוד ד' ית"ש הנה עי"כ הוא הי' בטל ממציאות בעצמו כלל כמובן. במקום גדולתו שם אתה מוצא ענוותנותו כל מה שהי' גדול יותר הי' מכיר גדולת המלך הקב"ה יותר הגיע לענוה יותר. וז"ש וירא העם כי בושש משה לרדת מן ההר. ר"ל העם בנ"י ראו והכירו במדת הענוה של משה רבינו עליו השלום שלא רצה להיות רב ומנהיג עליהם מעולם. ומה גם עתה שנשתהה במרום ארבעים יום והשיג שם מה שהשיג הנה בודאי בוש יבוש לרדת מן ההר להיות רב ומנהיג על הדור כי בודאי בטל במציאות בעצמו וזה כי זה משה האיש לא ידענו מה הי' לו. פי' כל ימיו הוא הי' בבחי' מה בעצמו מה אני ומה גם עתה שהוא במרום וראה שם גודל כבוד ד' ונתעלה בהשגתו הנה עי"כ נעשה עניו יותר וע"כ בחי' מה שלו עתה לא ידענו איזה בחי' מה הי' לו כי בודאי הוא לאין שיעור יותר. והנה כי כל המעלות והגדולות שביקש משה רבינו עליו השלום לא בקש לעצמו כלל כמו שנתבאר כי אם עבור ישראל להורות להם הדרך הנכון ולהעלותם מעלה מעלה כראוי לצדיק הדור. לכך כשעשו ישראל אותו המעשה הרע הנה הוא התחיל להתמרמר בנפשו כי זה בא מחסרון הנהגתו אותם כראוי ע"ד שאמרו ז"ל כל סרחון הדור תלוי בהגדולים. לכן תלה כל הסרחון בעצמו. כך כשאמר לו הקב"ה לך עלה מזה אתה והעם פי' שיעלה עמהם במעלות ומדריגות. ואתה לא הודעתני את אשר תשלח עמי. כי אנכי אין בכוחי להעלותם כלל כאשר אתה רואה כי לא טוב עשו עד הנה ואירע להם כל זאת ע"כ באופן מעלתי הראשונה לא אוכל שאת אותם אך אם חפץ אתה בע"כ רק בי להיות מנהיגם הנה הודיעני נא את דרכך למען אדע להנהיגם באופן הטוב יותר שלא יבואו עוד לידי חטא כלל אזי וראה כי עמך הגוי הזה אזי תראה כי הם עמך גוי הקדוש וטהור ויהי' לך נחת רוח מהם לעולם ועד"ז הראני נא את כבודך להורות להם איך לירא מפני כבוד הש"י לעולם אמן:
וראית את אחורי ופני לא יראו. ולהלן הוא אומר אשר ידעו ד' פנים אל פנים וכ"כ פנים בפנים דבר ד' עמכם. אך ענין ההשגה בהקב"ה הכל הוא בבחי' אחורים כל מה שמשיג הוא הכל בחי' אחורים לשלמעלה הימנו ולגדולתו אין חקר ואין סוף ב"ה. וזהו הצדיקים אין להם מנוחה כי אין מנוחה לסוף השגתם וז"ש דרשו ד' ועוזו בקשו פניו תמיד ר"ל מי שהוא מאותן הדורשי ד' ומבקשיו הנה יבקשו פניו תמיד ולא יהי' שום הפסק ומנוחה להשגתם כי כל מה שישיגו בחי' פנים הנה יש עוד פנים למעלה מזה וזהו בחי' אחורים לעומתו. וזהו וראית את אחורי אף בחי' פנים בפנים הוא אחורי כנ"ל:
והנחילנו ד' אלהינו בשמחה ובששון מועדי קדשך. הנ"ל דהנה שמחה וששון הוא רמוז ליסו"מ אשר ברא ששון ושמחה חתן וכלה והשכינה נקראת שמחה אם הבנים שמחה והוא שנאמר עבדו את ד' בשמחה להעלות השכינה אז באו לפניו ברננה כי עוז וחדוה במקומו. וע"י תיקון היחוד בשכינה ישמח ד' במעשיו ישמח ישראל בעושיו. והנה זהו שאמרו בגמ' כאן בבתי בראי כאן בבתי גואי כי מי שעומד בבתי בראי בחוץ הנה יפול עליו העצבות. אבל הצדיק העומד בבתי גואי לפני הש"י עוז וחדוה במקומו. וז"ש נבהלה נפשנו מרוב עצבונינו כי ע"י העצבות נבהלה הנפש ונפגמה כי תפול ממדריגתה כמבואר בע"ח כי זוהמת הנחש מאז הוא העצבות. ולכך עד כמה צריך האדם לשמור ממנה ולהגביר אך השמחה בלבו להיות נכנס לפני הש"י. והוא שאמר דוד המע"ה בחנני ד' וכו' וראה אם דרך עוצב בי ונחני בדרך עולם. ר"ל כי ב' דרכים יש דרך עוצב הוא לסט"א. ונחני בדרך עולם הוא השכינה הנקרא דרך שמחה כמ"ש בדרך עדותיך ששתי כעל כל הון וז"ש בהתעלות ישראל ליהודים היתה אורה ושמחה וששון כי השמחה והששון מורה על מעלתם הרמה שנעשה היחוד למעלה על ידם והנה זהו מצות שמחת החג להגיע אל מעלה הגדולה לגרום השמחה למעלה ולמטה וזה הנקרא של"מי שמ"חה הרמוז אותיות י"ה של"ם שמ"ח שע"י העבדות בשמחה בלב שלם ושמח גורם היחוד בעולמות העליונים. והנה ע"ז אנו מבקשים והנחילנו לשון נחל להמשיך ולהשפיע לנו ד' אלהינו בשמחה וששון הוא היחוד למעלה מועדי קדשך להנחיל קדושתם גם לעתיד בכל הזמנים וישמחו בך ישראל תמיד וזהו מקדש ישראל והזמנים לעולם כי טוב:
<b>רמזי שביעי של פסח</b>
וה' הולך לפניהם יומם בעמוד הענן לנחותם הדרך. הנ"ל לשון לנחותם הוא לשון נחת ורצון. כי הש"י הורה להם לישראל הדרך אשר ילכו בה לפני ד' להיות נ"ר לפני הש"י מהעבדות שלהם. וזהו בחי' עמוד הענן שהוא בחי' החסד של אהרן רודף שלום בין ישראל לאביהם שבשמים להיותם עושים המצות באהבה וכוונת הלב. שעי"כ יהיו לרצון לפני הש"י ב"ה ואחר כוונת הלב הן הדברים והוא שנאמר והזהרת אתהם את החוקים ואת התורות והודעת להם את הדרך ילכו בה ואת המעשה אשר יעשון כי לכאורה כבר אמר להזהיר אותם על החוקים והתורות ומה יודיע להם עוד בהדרך והמעשה הזה אשר יעשון. אך הנה זה בא ללמד כי צריך לידע ולהודיע דרך ד' וכוונתו בהמעשה לבד משפטי החוקים והתורות. כי כן נכון לדעת לכל איש אופן הדרך הנאות לו בקיום המצות על מתכונתו לבל יעשה מהעיקר טפל וכן להיפך. גם צריך לדעת גודל כח מעשה המצות של ישראל העושה אותם בכוונה עד היכן מגיע להתעלות למעלה וכמה וכמה תיקונים הוא עושה בעולמות העליונים. וכמה הטובות אשר יושפעו עי"כ כי גדול כח המעשה של המצוה בכוונה ליחד העולמות העליונים כולם ולגרום שפע רבה אין קץ. וכל זה יכול לפעול ע"י מצוה קטנה בעד זהב אחד כנודע. ותכלית הידיעה הזאת הוא כדי לעשות המצוה באהבה ושמחה לגודל יקר ערכה כמו העושה מו"מ אם ידע כי ירוויח הרבה הנה ישתדל ויעסוק בה בשמחה וזריזות. ואם לא ידע הריווח יתרשל מעבודתו בו. וע"ז הוא שאמר דוד המע"ה בדרך עדותיך ששתי כעל כל הון. ר"ל כמו אם הרווחתי על ידם כל הון שבעולם כי באמת יקרה היא מפנינים וכל חפציך לא ישוו בה. וכן הוא אומר וצדיקים ישמחו ויעלצו לפני אלהים וישישו בשמחה כי הם ששים ושמחים לעשות רצון קונם להיות נחת רוח לפני הש"י ב"ה וזהו לנחותם הדרך לשון נחת כמו דברי חכמים בנחת נשמעים למעלה:
א"י וד' הולך לפניהם יומם לנחותם הדרך. הנ"ל עפ"י מ"ש בפ' לגוזר ים סוף לגזרים כי לעולם חסדו. והעביר ישראל בתוכו כל"ח. להבין כפילת הדברים הלא כל הטובה בקריעת ים סוף הי' למען יעברו ישראל בתוכו בחרבה דאל"כ מאי מהני הקריעת ים סוף ולמה נחלקו לב' ענינים. אך הענין הוא עפמ"ש עת צרה היא ליעקב וממנו יוושע. פי' כשהוא ח"ו עת צרה לבני ישראל אזי הש"י כביכול מסתירם בסתר כנפיו בפנימיות הרצון והרחמים הרבים הנסתר מעין כל חי כדי להסתירם מפני המקטריגים. וז"ש ואתה ברחמיך הרבים עמדת להם בעת צרתם. ר"ל בעת צרתם הש"י מעמיד אותם בבחי' הרחמים הרבים כנ"ל. וזהו ויקחם ויעבירם את הנח"ל כמבואר בכתבי האר"י ז"ל שם נחל הוא גדול ונורא ר"ת "נוצר "חסד "לאלפים. וז"פ וד' הולך לפניהם יומם לנחותם הדרך. לנחות"ם אותיות נח"ל ת"ם הוא הדרך עולם הנסתר בחי' רחמים רבים כמ"ש ואשא אתכם על כנפי נשרים ואביא אתכם אלי פי' בפנימיות הרצון והרחמים כנ"ל. וז"ש בזוהר הקדוש משכו וקחו לכם משכו יומין עלאין ליומין תתאין כי עולם הנסתר הוא בחי' יומין עלאין כו' וזה הרמז בר"ת של שלשה רגלים "פסח "שבועות "סוכות גימ' ת"ם כמ"ש ויעקב איש ת"ם שהי' כחו להפוך אותיות מ"ת לאותיות ת"ם כמ"ש ויעבירם את הנחל. וזה הרמז לנחת"ם הדרך ע"י נח"ל ת"ם זכותו של יעקב איש תם יהפוך הכל לטובה בשלשה רגלים פסח שבועות סוכות הבע"ל ר"ת ת"ם כנ"ל:
א"י וד' הולך לפניהם יומם כו'. הנראה לרמז עפ"י מ"ש בפ' וילך ד' כאשר כלה לדבר אל אברהם ואברהם שב למקומו. כידוע כי עיקר גדלות הבורא ב"ה ע"י הצדיקים בשירות ותשבחות כמ"ש ונגדלך ונשבחך ונפארך כו' כביכול הש"י נתגדל ונתרומם ע"י השירות ותשבחות כמ"ש ברכי נפשי את ד' ד' אלהי גדלת מאד. הללו את ד' מן השמים הללוהו במרומים הללוהו כל מלאכיו. כי ע"י השירות ותשבחות שאנו אומרי' למטה גם המלאכים יש להם עלי' למעלה במרום כמ"ש ביעקב אבינו ע"ה והנה מלאכי אלהים עולים ויורדים בו. ועוד יותר במעלה. והנה ד' נצב עליו. כביכול הש"י יש לו מעמד ומצב עליו. וז"ש וילך ד' כאשר כלה לדבר אל אברהם. כביכול הש"י הי' לו הליכה והתרוממת ע"י אברהם. ואברהם שב למקומו כנ"ל גם בעולמות העליונים שם הי' אברהם. וז"ש באברהם אתה ד' לבדך וכו' ומצאת את לבבו נאמן לפניך. וזה הרמז בפ' הנ"ל גודל מעלת בנ"י אז בשעת יצי"מ. וד' הולך לפניהם. בחי' הליכה והתרוממת על ידיהם כנ"ל וז"ש הנביא זכרתי לך חסד נעוריך כו' לכתך אחרי במדבר כו' שהי' בבחי' הליכה כנ"ל והם הלכו אחריו במדריגה גדולה כנ"ל. וז"ש בתהלים. אשרי כל ירא ד' ההולך בדרכיו. ע"י מדריגת הצדיקים כביכול הש"י נקרא הולך ע"י דרכיו. וז"ש כי כאשר גבהו השמים מהארץ כן גבהו דרכי מדרכיכם. פי' ע"י דרכיכם נתרומם כבודי ע"י השירות ותשבחות:
א"י וד' הולך לפניהם יומם כו' הנראה לבאר עפ"י פי' הפ' במגלת רות. וזאת לפנים בישראל על הגאולה ועל התמורה שלף איש נעלו ונתן לרעהו. זאת רמז לשכינה הקדושה כמ"ש זאת היתה לי כי פקודיך נצרתי. עפ"י דברי הזוהר הקדוש כי הצדיקים הם אנפי דשכינתא כי השכינה מתפארת בהם חזי במאי ברא אתינא לגבך. לכן ג"כ מגודל קדושתם השכינה שורה על פניהם. כמים הפנים אל פנים. וז"פ וד' הולך לפניהם. כביכול השם הוי' הי' שורה על פניהם כנ"ל והבן. ולבאר ענין קדושת המועדים שנקראו ימים טובים הנה בארנו במ"א גודל מעלת הצדיקים שכל שמחתם ומגמת רצונם כל ימי חייהם להיות מצפה לישועת ד' לע"ל שיהי' מלא כל הארץ כבודו. וז"ש דוד המע"ה יגל לבי בישועתך אשירה לד' כי גמל עלי ר"ל כל שמחת וגילת לבבו הי' מה שהי' מסתכל על ישועת ד' לע"ל. ועד"ז בעצמו הי' נותן שבח והודי' על שנתן לו שכל כזה להיות בזאת המדריגה להיות מצפה על הישועה וזה כל גמולו הטוב בעולם הזה וזה אשירה לד' כי גמל עלי. לכן בי"ט שיש היחוד למעלה אזי גם למטה הצדיקים הם המרגישים השמחה למטה לכן הימים האלה נקראים ימים טובים כמ"ש אמרו לצדיק כי טוב. וז"ש ביעקב אבינו ע"ה ומשמחתך ששמחת בו הפי' הוא בב' אופנים הא' ע"י השמחה והיחוד שהי' למעלה הי' מביא השמחה בלבב יעקב אבינו וגם ע"י שמחת יעקב אבינו נעשה היחוד למעלה להביא השמחה כביכול בהבורא ב"ה. וז"ש עבדו את ד' בשמחה כמבואר במ"א. ולזה כאשר בא יוסף אל אביו כתי' ויפול על צואריו ואמרו חכז"ל יעקב קרא ק"ש. וצריך להבין מפני מה דוקא הגיע זמן ק"ש אז. אך לפי הנ"ל אתי שפיר כי אך אז כאשר בא יוסף נגמר היחוד למעלה כי כל כ"ב שנים שפירש מאביו לא הי' היחוד למעלה כזה לכן אך אז הי' עונת ק"ש. וז"ש במשנה הקורא ק"ש בעונתה עונ"ת ה' לרמז על היחוד הנ"ל כמ"ש שארה כסותה ועונתה כו' כמבואר במ"א. וז"ש במגלת רות על הגאולה ועל התמורה שלף איש נעלו ונתן לרעהו. הקב"ה נקרא רעהו כי הצדיקים כל שמחתם הבאה להם למטה בעולם הזה הם מחזירים ומשיבים למעלה כמ"ש השיבה לי ששון ישעך. ועי"ז הם באתערותא דלתתא מעוררים השמחה למעלה שכביכול הש"י שמח בשמחתם למטה. וזה ג"כ הפי' וידבר משה את מועדי ד' אל בני ישראל. הוא ג"כ בב' אופנים הנ"ל. וידבר לשון הנהגה משה רבינו ע"ה הנהיג השמחה שלמעלה שהם מועדי ד' היחוד שנעשה למעלה הנהיג למטה בהרגשת שמחת המועדים. וממילא עי"ז נתעורר למעלה השמחה ביתר שאת. ויורד השפע טובה וברכה אל בנ"י והבן:
א"י וד' הולך לפניהם בעמוד הענן יומם לנחתם הדרך ולילה בעמוד אש להאיר להם ללכת יומם ולילה. הנה ענין העמוד ענן לנחותם בחי' נחת ואהבה. ועמוד אש להאי"ר אותיות לירא"ה כי האדם צריך לעבוד ד' בדחילו ורחימו אז פרחית לעילא. וזהו ללכת עי"ז יש להם הלכה להמצות להעלותם לפני ד'. וזה הרמז בתיבת הלכה שהולכת ועומדת למעלה ואח"כ ממשכת השפעה טובה לעולם וזהו האמור בכתבי האריז"ל בר"ת "הריעו "לד' "כל "הארץ ר"ת הלכה פי' כל בחי' הלכה ששונה האדם בעולם הזה הוא להעלות כל עניני העולם וזהו כל הארץ. והצדיק הוא המוליך והמביא כ"ט לעולם והוא הנקרא שליח להלכה. ויש שליח לקבלה שמקבל כל טוב לעולם הזה והוא הענין לימוד הקבלה. וזהו הרמוז מקבלה ואילך מצות כהונה שהצדיקים הם משפיעים ומקבלים החסדים ויש הולכה ג"כ בקרבן כי הכהן איש החסד מוליך ומביא וזהו ללכת יומם ולילה כנ"ל:
לנחותם הדרך. כבר בארנו למעלה לרמז בתיבת לנחתם נח"ל ת"ם. כי ענין קריעת ים סוף הי' צריך להיות רק מאתערותא דלעילא כמ"ש בזוהר הקדוש בעתיקא תליא וכו'. וזה שאמר להם משה רבינו ע"ה ד' ילחם לכם ואתם תחרישון פי' שלא יתפללו כלל. ולכאורה אינו מובן כי מה אכפת לי' אם בנ"י ג"כ יתפללו על דבר זה. אך מפני כי ענין קריעת ים סוף לא הי' יכול להיות רק ע"י אתערותא דלעילא לבד מפנימיות רצונו העליון כיל"ח. ובזה פרשתי בפסוקי תהלים שנראה דברים כפולים. לגוזר ים סוף לגזרים כי לעולם חסדו. והעביר ישראל בתוכו כל"ח. לכאורה הם דבר אחד כי כל קריעת י"ס הי' רק למען יעברו ישראל בחרבה. אך הפי' לגוזר י"ם לגזרים ים ר"ת "יסוד "מלכות. ואח"כ כתי' והעביר ישראל בתוכו. פי' בפנימיות רצונו ית"ש אשר שם הוא רחמים גמורים ואין בו שום מגע נכרי למען לא יהי' עליהם שום קטרוג כלל. וז"ש להם ואתם תחרישון כי דבר זה לא תוכלו לפעול כלל ע"י תפלה ולמה תבואו לכלל טעות כי תפלתכם עשתה זאת אך בעתיקא תליא מילתא. וזה ענין שם נח"ל ר"ת "נוצר "חסד "לאלפים. נוצ"ר אותיות רצו"ן. וז"ש נחלה עבר על נפשנו אזי עבר על נפשנו המים הזדונים. לפי פשוטו אינו מובן. אך הרמז על הנ"ל נחל"ה אותיות נח"ל ה'. כאשר נתעורר שם נחל לבני ישראל אזי ממילא עברו וחלפו המים הזדונים הם הסט"א ולא יכלו לנגוע בנו לרעה בשום קטרוג כלל. וזה ג"כ הפי' נחלה לישראל עבדו. נחל ה' כשנתעורר עליהם שם נחל לכנ"י אזי הם מקבלים עליהם אלהותו ית"ש לעבדו באמת ותמים:
להאיר להם ללכת יומם ולילה. הרמז בתיבת להאיר אותיות ליראה כמ"ש המשפילי לראות בשמים ובארץ כביכול הש"י משפיל א"ע על מי שיש בו יראת שמים להפיץ ענן אורו עליו בקדושתו ית"ש. ובזה פרשתי בהגדה לעיל ובמורא גדול זה גילוי שכינה כמ"ש התולדות יעקב יוסף בשם הרמב"ן ז"ל שאמר לבנו כי זהו הבחי' אם למד תורה לשמה כאשר יבחן בעצמו בשעת לימודו שהוא מלא יראת שמים ואהבה עזה אזי ידע כי לימודו עלה לרצון וזהו בחי' שכינתא תתאה אשה יראת ד'. ובזה פרשתי בפ' למען תלמד ליראה את ד'. וז"פ ג"כ להאיר להם ללכת יומם ולילה ע"י היראה הם בבחי' הולך במדריגה יומם ולילה וכ"ז זכו ע"י משה רבינו מנהיגם כמ"ש וייראו מגשת אליו שבא להם היראה ע"י התקרבם אליו. וזה הענין (בגמ' מגילה דף ג') אצל חנניא מישאל ועזרי' חרדה גדולה נפלה עליהם אע"ג דאינהו לא חזו מזלייהו חזי מחמת שהיו יחד עם דניאל שהוא חזא לכן נפל גם עליהם הפחד. וזה ג"כ הענין פי' הפ' להאיר להם ללכת יומם ולילה. ע"י שזכו לבחי' היראה כנ"ל היו הולכים ממדרגה למדרגה למעלה מבחי' המלאכים שהם בבחי' עומד כמ"ש באאע"ה והוא עומד עליהם. ואח"כ כתיב ואברהם הולך עמם:
זכר עשה לנפלאותיו כו'. כבר בארנו במ"א כי הוא לשון השפעה ודבר הנוהג בכל דור ומתעורר ביום זה כח קריעת ים סוף. וענין יצי"מ וקריעת י"ס הוא הכנה לקבלת התורה כמ"ש רש"י ז"ל בפ' יתרו מה שמועה שמע ובא קריעת י"ס וכו' וגם בעשרת הדברות מתחיל אנכי ד' אלהיך אשר הוצאתיך מארמ"צ כי בלתי זאת לא היו יכולין לבא למתן תורה. וכן הוא מני אז והלאה חג הפסח זמן חרותנו הוא גאולת הנפש ממאסר היצה"ר כמ"ש קרבה אל נפשי גאלה. וכל איש הנלבב יבין לאשורו כאשר ירצה להתקרב לעבודת הבורא ירגיש בעצמו כי הזמן גרמא להיות מסייע לכל הבא לטהר להמציא לנפשו פדות ורווחה. וז"ש בהגדה על גאולתנו ועל פדות נפשנו. לכן חג הפסח הוא הכנה לקבלת התורה. וז"ש אם אין קמח אין תורה. קמ"ח גימ' פס"ח ולכן הפסח הוא הקדמה לחג השבועות הבע"ל. כי זה קשור בזה כל הימים:
ויאמר משה אל העם אל תיראו התיצבו וראו את ישועת ד' אשר יעשה לכם היום כו'. הנ"ל לבאר אריכות לשון הזה הכתוב כאן. דהנה אמנם צריך לשוב להתבונן על ענין התועלת שיצא לנו מסיפור הניסים ונפלאות אשר עשה עמנו הש"י מעולם הגם שיש שבח והודי' להש"י על נפלאותיו אשר עשה עמנו ביצי"מ וקריעת ים סוף וכדומה. הנה זהו אך הודאה לשעבר. ומה זה האזהרה הגדולה שהפליגו חכז"ל לספר ביצי"מ כמבו' בגמ' בכ"מ וכי על ההודאה הזאת לבדה העמידו דבריהם אך כשנעמיק בענין הזה הוא על כמה פנים. הא' שע"י הסיפורי ניסים ונפלאות שעשה הש"י לנו בשונאי השם ע"י שינוי הטבע ובשידוד המערכת הנה מכח הסיפור הזה תתחזק ותתאמץ האמונה הישראלית בהש"י כי הוא לבדו הוא האלהים השליט בשמים ממעל ועל הארץ מתחת אין עוד מלבדו כמ"ש לפרעה למען תדע כי אין כמוני בכל הארץ וכמ"ש בנוסח התפלה בעזרת אבותינו אתה הוא מעולם וכו'. אמת ממצרים גאלתנו ומבית עבדים פדיתנו וכו'. הב' הוא ע"י ההזכרה ופירסום הנס בימים ההם אשר פעל ד' בימי קדם הנה עי"כ מתעורר למעלה הרצון העליון וחסדים הראשונים לפעול גם עתה ישועות בקרב הארץ כמאז כן עתה ג"כ בימים ההם ובזמן הזה וקדושת היום גורם כי לעולם חסדו. הג' הוא ע"י הסיפור בכוונת הלב את מעשי ד' הגדול הנה עי"כ יבא התעוררת חדש בלב כל איש ויתלהב ויתעודד לעבוד הש"י בשמחה ובטוב לבב לקבל עליו עול מלכות שמים מחדש. כמ"ש הודו לד' קראו בשמו כו' שיחו בכל נפלאותיו עי"כ ישמח לב מבקשי ד' דרשו ד' ועוזו בקשו פניו תמיד כו'. וזה גורם ידיעה והשגה ברורה בלב האיש לבל יסתכל ויצטער חלילה על שום מקרה ופגע ר"ל כי אין לעמוד בהדינין רק יסתכל בהחסדים העליונים בשרשם כי כולו טוב ומאתו לא תצא הרעות. וכוונת הש"י ב"ה אך להטיב מעולם ועד עולם רק לפי שעה נראה למטה שהם דינין אבל למעלה בשרשם הם הכל טוב וטבא הוא וטבא ליהוי. וכמו שנראה כל זה מגבורות ד' במצרים כי מתוך החשך העב האיר לישראל אורו הגדול שהי' נכון להם מעולם עד עולם. והנה על שני הבחי' הראשונים הנ"ל. הוא שאמר הכתוב במזמור לתודה דעו כי ד' הוא האלהים וכו' הודו לו ברכו שמו כי טוב ד' לעולם חסדו ועד דור ודור אמונתו. ביאר הכתוב כי ע"י הסיפור והודאה על הניסים יתרבו החסדים והאמונה לעולם עד דור ודור. וכן אמר הכתוב שירו לד' שיר חדש כי נפלאות עשה עי"כ זכר חסדו ואמונתו לבית ישראל הוא ג"כ בשני בחינות האלו. וז"ש זכר רב טובך יביעו וצדקתך ירננו עי"כ מעוררים למעלה כי חנון ורחום הוא שיהי' הקב"ה מטיב ומרחם כמ"ש ורחמיו על כל מעשיו וכו'. וז"ש עזי וזמרת יה ויהי לי לישועה כו'. אמנם על בחי' הג' שביארנו הנה אמר הכתוב למען תספר באזני בנך ובן בנך את אשר התעללתי במצרים וכו' וידעתם כי אני ד' שלכאורה אם תכלית הסיפור הוא להבנים הול"ל וידעו כי אני ד' שיהי' מוסב על הבנים שעי"כ ידעו ויכירו כי אני ד' כנ"ל. אך הכוונה הוא כמ"ש כי גם אתם יגיע לכם התכלית ותועלת בסיפור הזה שיבא לכם ידיעה חדשה בכ"ע כי אני ד' ולכן כל המרבה לספר ביציאת מצרים הרי זה משובח שנעשה משובח וטוב בכל עת שירבה לספר ביצי"מ כמ"ש בגמ' יותר מה שהאשה יולדת משובחת הנה ע"ז אמר הכתוב וזכרתם את כל מצותי ועשיתם אותם כו' כי אני ד' אלהיכם אשר הוצאתי אתכם מארץ מצרים אני ד'. שלכאורה למה נאמר עוד הפעם אני ד' אבל הוא הכוונה שתעשו כל המצות בזכרון הזה של יצי"מ עי"כ תכירו ותדעו כי אני ד' ולכן ברוב המצות נאמר בתורה זכרון הנס של יצי"מ שהוא יסוד מועיל להשגת הבורא וקיום כל המצות כמו שפתח בזה הדיבור הראשון אנכי ד' אלהיך אשר הוצאתיך מארמ"צ והוא המועיל לקבלת התורה ועול מלכות שמים מחדש בכ"ע ועל בחי' הזאת הוא קבלת עול המצות בפרשה זו וזכרתם את כל מצות ד' ועשיתם אותם כי אני ד' אלהיכם אשר הוצאתי אתכם מארמ"צ כמו שבארנו עי"כ תקבלו עליכם ג"כ מחדש כי אני ד' כנ"ל. והנה הבחי' הזאת הוא שעמדה לנו בגלות המר הזה בקבלת עומ"ש והמצות ע"י שאנחנו מזכירים בכ"ע נפלאות ד' אשר עשה לאבותינו מימי קדם עי"כ מתחזקים ומתעוררים עוד היום לעבודת הבורא ב"ה לאמר כי חפץ ד' בנו וכימי צאתנו מארמ"צ יראנו נפלאות ועוד יתגלה כבוד ד' וראו כל בשר יחדו כי פי ד' דבר. וז"ש ערב וידעתם ובקר וראיתם את כבוד ד'. פי' ערב הוא הגלות כי בזמן הגלות הוא רק בבחי' ידיעה כי אני ד' ע"י שמזכירין יצי"מ בלילות שהוא הגלות עי"כ מגיע לכם הידיעה והשגה בד' אבל בבקר בזמן הגאולה ב"ב וראיתם את כבוד ד' בהתגלות הגדול ונגלה כבוד ד' וראו כל בשר יחדו וכו'. והנה ע"ז הדרך הוא כל הפסוקי דזמרה שאנו אומרים בכל יום להתחזקות ולהתעוררות מנפלאות ד' לקבל עליו עומ"ש גם עתה בגלות המר הזה כמ"ש במזמור שיר חנוכת הבית. הפכת מספדי למחול לי פתחת שקי ותאזרני שמחה למען יזמרך כבוד. שכל הפסוקים הללו הם התחזקות כמבו' לכך ד' אלהי לעולם אודך ומתחיל מיד ד' מלך ד' מלך כו' שהוא קבלת עומ"ש וכמו שאומרים וראו בניו גבורתו שבחו והודו לשמו ומלכותו ברצון קבלו עליהם שע"י השבח והודי' קבלו עליהם ברצון עול מלכותו כשראו בניו גבורתו והתבוננו בגדלות הבורא ב"ה ית"ש כנ"ל:
אמנם אמיתית ההתחזקות הנ"ל הוא הבחי' שבארנו כנ"ל שבסיפורי הניסים והנפלאות הנה מורה כי עיקר ההסתכלות הוא על עצם החסדים והישועות אשר למעל' ולא על בחי' הדינין אשר נראה למטה בעולם הזה ועי"כ מגביר כח החסדים על הגבורות שבחי' זאת היא המתקת הדינין בשרשן שצריך בכל עת להמשיך החסדים על כל הנעשה בעולם הזה וזה הענין שמזכירין נס חנוכה בשני הסדרים של פ' מקץ ופ' וישב שמדברים מענין מכירת יוסף שהוא מורה על הגלות כיל"ח לכך מזכירין הניסים שנעשו בימים ההם בזמה"ז לאחוז בשורש החסדים כנ"ל והדרך הזה נכון הוא לכל איש אשר בעת צרה ר"ל ישא ויסתכל אך על החסדים של הענין הזה למעלה כולו טוב כי לעולם חסדו. וכמ"ש מן המצר קראתי י"ה ענני במרחב י"ה כי גם מן המצר יקרא רק לד' שם י"ה ששם זה הוא רחמים וחסדים עי"כ הוא מעורר כי ענני במרחב י"ה שממשיך החסדים לשם ו"ה שהוא המילוי י"ה גימט' י"א כיל"ח:
והנה זה הענין כשראה משה רבינו עליו השלום את ישראל דואגים ויראים מאד מפחד הים והמצרים אשר עליהם. חיזק אותם ויאמר משה אל העם אל תיראו כלומר אין לכם להסתכל על הדבר הנראה לכם למורא למטה בעיניכם כי אין זה רק בעצם החסדים והישועות ועתה אל תעצבו כי התיצבו וראו את ישועת ד' ר"ל שאו נא עיניכם וראו את ישועת ד' שלמעלה הוא כולו טוב אשר יעשה לכם היום ועי"כ תזכו מיד כאשר ראיתם את מצרים היום לא תוסיפו לראותם עוד עד עולם כאשר תביטו רק על ישועות ימתקו הדינים בשרשן לפעול לכם הישועות בקרב הארץ כנ"ל:
מה תצעק אלי דבר אל בני ישראל ויסעו. ויש להבין מה שאמר לו הקב"ה מה תצעק אלי וכי מה הי' יכול משה רבינו עליו השלום לעשות בעת הצרה הזאת רק לצעוק אל ד' כי ראה כי אין מנוס לישראל כי הים לפניהם והמצרים מאחריהם. אכן הנה כתי' וישאו בנ"י את עיניהם והנה מצרים נוסע אחריהם ויצעקו בנ"י אל ד' וכפרש"י תפסו אומנות אבותם באברהם הוא אומר אל המקום אשר עמד שם וביצחק כנ"ל ע"ש. ויש לשום לב לדברי רש"י ז"ל בזה שתפסו אומנות אבותם וכי בלא זה לא יכלו לצעוק אל ד' הלא גם בהיותם במצרים כתי' ויזעקו ותעל שועתם אל האלהים ולמה לא פרש"י שם כי תפסו אומנות אבותם. אמנם הנה כבר נודע כי מאז ברא ד' את העולם ומלואו הנה בחסדו הגדול מסר את כל חוקי ההנהגה וטבעי העולם הזה וכל כחות צבאי השמים ממעל להיותם כולם נשמעים אל הצדיקים אשר בעולם הזה וביד עבדיו הצדיקים לשנות את מנהגם ולעשות מופתים בשמים ובארץ בעת הוצרך אליהם וזהו הוא אחרי כי כל העולם ומלואו נברא בשביל הצדיקים ועליהם הוא מתקיים. לכך הם המושלים בקרב תבל. ולא יעשה ד' אלהים דבר כי אם גלה סודו אל עבדיו הנביאים. והנה מאז הבריאה היו נשמעים אליהם. ומשתנים על פיהם בעת הצורך להם כמבואר בכתוב להמעיין בכל הניסים שנעשו להם בכל עת ובכל שעה. אולם גם אחרי שנסתלקו האבות הנה זה כחם לבניהם אחריהם בכל דור ודור והנה הצדיקים הם המושלים בקרב תבל בכל הנהגת העולם כמבו' זה במד"ר על פסוק ולמשול ביום ובלילה ע"ש והנה בצאת ישראל ממצרים הנה המה היו כולם צדיקים כולם קדושים והיתה כח הממשלה של העולם בידם הנ"ל. וכמו שאמר הכתוב בצאת ישראל ממצרים היתה יהודה לקדשו ישראל ממשלותיו. פי' היתה יהודה לקדשו למסירות נפש כי שורש הקדושה הוא מסירות נפש וכמבו' במד"ר שקפצו תחלה לתוך הים. וזהו ישראל ממשלותיו כמ"ש צדיק מושל ביראת אלהים והיו הם המושלים בקרב תבל כנ"ל. והנה זהו שפרש"י ז"ל שתפסו אומנות אבותם. ר"ל כי פי' אומנות הוא כמו האומן העושה בהכלי כרצונו לפי פעלו ברצותו מרחיב וברצותו מקצר כאשר נראה לו. כן כל הנהגת העולם הי' ביד אומנות אבותינו לפעול בהם כרצונם. הן בדרך טבעי הן לפעול ניסים. ועד"ז אמרו חכז"ל שהתורה היתה כלי אומנות של הקב"ה ר"ל שעל ידי התורה מנהיג את העולם ברצונו. ולכך הנה בצאת ישראל ממצרים באותות ומופתים והוצרכו לילך אל המדבר אל מקום תוהו ומה גם לעבור דרך הים ביבשה. הנה הצדיקים האלה תפסו אומנת הזאת של אבותם בהנהגת העולם על פיהם לעשות להם ניסים ונפלאות בים ובמדבר וע"ז הוא ויצעקו בנ"י אל ד' לכן פרש"י באברהם הוא אומר וכו' וכן ביצחק וכן ביעקב. כי באמת כן מתעורר עמהם כח שלשת האבות בקריעת י"ס כמו שרמוז להמעיין ויהי באשמורת הבקר זה בקר של אברהם ויבקע"ו המים אותיות יעקב בתוכו. וכן הים ראה וינס בכח יוסף וכן כולם ע"ש. והנה כאשר מאז החזיקו בנ"י באומנת אבותם הלא בלי ספק אין להם לירא כלל מפחד מצרים ומהים ולכך הוא שאמר הקב"ה למשה מה תצעק אלי הלא כבר נמסר הכל בידם ואין הים עומד בפניהם דבר אל בנ"י ויסעו כדאי הם לקרוע להם את הים כנ"ל:
ויהי באשמורת הבוקר וכו'. הנראה עפ"י מ"ש (בתהילים ק״ל:ו׳) נפשי לד' משומרים לבקר כו' להורות דרך הישרה לאיש הירא וחרד לדבר ד' תיכף בקומו בבקר יתעורר בלבבו להיות דואג על חורבן בהמ"ק ולהיות עומד ומצפה על הגאולה ב"ב ואז יהי' שמו יתברך מהולל ומפואר כמ"ש גדול ד' ומהולל מאד בעיר אלהינו הר קדשו. כי עיקר רוממות הבורא ב"ה כאשר יבנה ירושלים וארמון על משפטו לכן צריך כל אדם לקום ולעמוד בחצות לילה כמ"ש קומי רוני בלילה לראש האשמורת. וזה הפי' וקמת ועלית אל המקום אשר יבחר. פי' תיכף כאשר תקום בבקר יהי' עיקר מחשבתך שיהי' עלי' למקום אשר יבחר. ולזה מצינו באבות הקדושים שתפלתן הי' עבור בהמ"ק באברהם אבינו ע"ה כתי' ויקם וילך אל המקום. ביצחק כתי' לשוח בשדה לפנות ערב מרמז על גלות לפנות ולהסיר הסט"א מהעולם ויבנה בהמ"ק במקום אשר יבחר. ביעקב כתי' ויפגע במקום וז"ש בגמ' כל הקובע מקום לתפלתו אלהי אברהם בעזרו. פי' אם עיקר תפלתו על המקום בהמ"ק אז אלהי אברהם בעזרו לעורר רחמים וחסדים. וזה ג"כ הרמז בפ' הנ"ל ויהי באשמורת הבקר שהיו בנ"י בבחי' זו שומרים לבקר על גדולתו ית"ש. לכן נתעורר עליהם רחמים גדולים וישקף ד' אל מחנה מצרים להומם ולאבדם ולהציל את בנ"י מתחת ידם. וז"ש שלש פעמים בשנה יראה כל זכורך את פני ד' אלהיך במקום אשר יבחר פי' בזה יראה כל זכורך למעלה אף בגלות כאשר תזכרו ותבקשו ותצפו אך על המקום וכבוד הש"י שיבא אל המנוחה ואל הנחלה בבהמ"ק. ושם נעלה ונראה ונשתחוה. כי זהו שמחת הרגל שמשמחים להקב"ה כי במהרה ישוב לביתו למקום אשר יבחר. וז"ש ושמחת אתה והלוי כו' במקום אשר יבחר בזה תשמחו אתם ותשמחו את המקום ב"ה. אז ממילא יושפע עליכם כל השפעות טובות כמו שמסיים כברכת ד' אלהיך אשר נתן לך לשון הברכה. וזפ"י מ"ש ערב וידעתם כי ד' כו' ובקר וראיתם כו' לרמז כי בזמן הגלות הוא רק בבחי' ידיעה ואיננו בבחי' הליכה כמ"ש העומדים בבית ד' בלילות בחי' עמידה הוא אמת ואמונה. ובזמן הגאולה ב"ב הוא בבחי' בקר כתי' וראו כל בשר יחדיו כי פי ד' דבר בחי' הראי' הוא למעלה מבחי' ידיעה. וז"פ נפשי לד' משומרים לבקר היא הגאולה כי הצדיקים אינם שמים מגמתם על צרכיהם רק על הגאולה ב"ב. ובזה הבחי' היו אז בנ"י שלא הסתכלו על צרכי עצמם כדכתי' ולא שמעו אל משה מקוצר רוח ומעבודה קשה רק על כבוד הבורא ב"ה מה שנוגע למעלה. לכן זכו לבא למדריגה גדולה לגדלות שני כמבו' במ"א:
ויבקעו המים. הרמז בתיבה זו אותיות יעקב באמצע וב' ווין מן הצדדים לרמז בזה על יעקב ויוסף בווין תתקטר. לכן כתיב למעלה בפ' ויגש אל תירא מרדה מצרימה שהי' יעקב ירא לירד למצרים והבטיח לו הש"י ואנכי אעלך גם עלה. שיראה בעיניו דורות צדיקים העולים ממצרים. וז"ש וישב יעקב בטח ושאנן. פי' ע"י תשובת בנ"י ומעש"ט שלהם הוא עלי' ליעקב והוא תיקון לאדה"ר כידוע. ולזה הרמז בלילה הזאת שביעי של פסח הוא ו' ימים לספירה רמז לספי' יסוד שבחסד כי ע"י בחי' צי"ע מתעורר החסד העליון וז"ש ארונו של יוסף ראה וינס והבן:
וירא ישראל את מצרים מת כו' וירא ישראל את היד הגדולה כו' ואח"כ כתיב וייראו העם את ד' כו'. המשך הכתובים הללו איך תלוי זה בזה ע"י שראו את מצרים מת השיגו יראת ד' הלא גם מקודם היו בבחי' היראה. הרמז בזה ע"פ מ"ש בפ' וישובו ויחנו לפני פי החירות. לרמז בזה כי יש ב' בחי' בענין התשובה. הא' הוא תיקון המעשה בתשובת המשקל ובזהירות מן העבירה אך בכל זאת עוד נשאר הרשימו מהחטא לבא עוד למחשבה והרהור. אך צריך עוד תשובה ביתר שאת להמית המקטרג מהני"ק שנפלו לעומק הקליפות והם מתדבקים באדם במחשבה פסולה והרהור רע ח"ו. וז"פ אבדו גוים מארצו ד' הפיר עצת גוים הניא מחשבות עמים. פי' כאשר נאבדו העובדי כוכבים הם הני"ק שנפלו בין העכו"ם עי"ז מפיר מחשבותיהם. לכן במפלת המן כתיב ואת מחשבתו אשר חשב על היהודים. הם המחשבות רעות שהביא בלבבם. וזה ג"כ סמיכת הפסוקים הנ"ל. וירא ישראל את מצרים מת כו' וכאשר נאבדו הגוים האלו בטלו ג"כ כל המחשבות הרעות והרהורים רעים מבנ"י ואז השיגו יראת הרוממות כראוי בלי שום מחשבת פסול חלילה:
ויאמינו בד' ובמשה עבדו. הנ"ל דהנה כתי' והאמין בד' ויחשבה לו צדקה. דהנה כתי' בספרים דשורש האמונה הוא להאמין כי הש"י ב"ה חפץ בעבודת בנ"א ונתגדל ונתקדש על ידם כביכול וע"י המצות ומעש"ט שלהם פועלים היחוד והקדושה בעולמות העליונים עד א"ס ב"ה וז"ש ויאמן העם כי פקד ד' את בנ"י וכי ראה את ענים ושורש אמן הוא היחוד הוי' אדנ"י גימ' צ"א וזהו אמונה אמ"ן ו"ה וז"ש ויאמר משה וכו' קרבו לפני ד' כי שמע את תלונותיכם שיש להבין מהו לשון קריבה וחיבה שייך במקום הזה של התלונה על ד'. אך הוא שאמר להם. הנה ראו והבינו מעתה איך הש"י ב"ה עיניו פקוחות על כל דרכי בנ"א ואיך שמע את כל דברי פיכם ותלונות שפתותיכם עאכ"ו כי יקשיב לקול תפלתכם ותורתכם. לכן מעתה קרבו לפני ד' בתורה ועבודה כי אז בוודאי ישמע אליכם כי קרוב ד' לכל קוראיו. והנה בהאמונה הזאת יתעודד האדם כל הימים להתקרב לפני ד' שיזכור תמיד כמה הש"י ב"ה רוצה בתפלת עבדיו ועבודתם וכמה הם פועלים במעשיהם הטובים בעולמות העליונים גבוה מעל גבוה ולהיפך חלילה הוא להיפך. וגם המחשבה טובה הקב"ה מצרפה למעשה ויכול לפעול יחודים למעלה כנ"ל. וז"ש הכתוב והאמין בד' ויחשבה לו צדקה. ר"ל אברהם אבינו האמין בד' כי גם המחשבה טובה שלו תחשב לו לצדקה לפני ד'. היינו שהמחשבה שלו גורם היחוד למעלה צדיק וצדק שהיא צדקה. וזהו ג"כ שבח של ישראל שאמר הכתוב ויאמינו בד' ובמשה עבדו שהאמינו בד' כנ"ל. ובמשה עבדו שהוא אמונת חכמים הקרובים אל ד' והם פועלים היחוד למעלה וממשיכים כל טוב למטה שזה הוא האמונה כנ"ל. וזהו ויאמן העם ו"י אמ"ן. וכאשר נשלמו ישראל באותו המדה האמונה הכוללת אז ישיר משה ובנ"י את השירה הזאת כנ"ל:
ויאמרו לאמר. מבואר עפ"י מ"ש בדרוש שבועות ע"פ מוצא שפתיך תשמור ועשית כאשר נדרת. פי' שיהי' באותו החשק והרצון שהי' לו בשעת הנדר וזה ג"כ ויבא אל המקום אשר אמר לו האלהים שהי' א"א באותו החשקות שהי' לו בשעת הדיבור של הש"י ולא נפל ממדריגתו כל שלשה ימים מחמת טרדת הדרך. וזה ג"כ שבקשו בנ"י ויאמרו לאמור. שיאמרו השירה תמיד באותו הבחי' שהיו אז בשעת קריעת ים סוף ובאותו החשק והרצון:
ותקח מרים הנביאה אחות אהרן כו' ותצאן כל הנשים אחרי' וכו'. יל"ד מה בא הכתוב להשמיענו בזה שעשתה מרים כזה ומה חדשה התורה בהשירה זאת גם מה לנו לדעת כי יצאו כל הנשים אחריה או לפני' כי מה יוצא לנו בסיפור הזה. אולם לבאר כל זה נקדים עוד באמור אז ישיר משה ובני ישראל את השירה הזאת לאמר מה לאמר אל מי אמרו הלא כולם ענו ואמרו השירה הזאת. אך הנה מבואר בשערי קדושה לרח"ו ז"ל בסוד הענין הנשמה שיורדת להתלבש בגוף בעולם הזה כי שורש הנשמה הוא עליון מאד בראש רום עולם ואצילות הענף ארוך מאד מתפשט בכל העולמות עד התלבש קצהו בכח הגוף ובכל מדריגה שבכל עולם מניח שם שורש אחד באופן שאין לך נשמה שאין לה שרשים אין קץ זה למעלה מזה וע"י מעשהו זוכה להעלות לכולן כנ"ל ע"ש. וכן אמר שם עוד כי אורות העליונים הם מתלבשים באור מחצב הנשמות וכל נשמות התחתונים כלולות שם וברדתם בעולם הזה להתלבש בגופות הם מניחות שרשיהם למעלה ורק ענפי השרשים הם יורדות לעולם הזה וכופפות למטה כעין ענפי האילן וזה סוד הצדיקים שכפל שמותם אברהם אברהם יעקב יעקב א' כנגד השורש וא' כנגד הענף ע"ש באורך. היוצא מזה כי נשמת האדם למטה איננה יחידה לעצמה רק היא יש לה שורש נשמות רבות בעולמות העליונים אין קץ ומהם יורד אך ענף אחד להתלבש בגוף בעולם הזה. והנה זה שאמר רשימין וסתימין בגו כל עלמין כי כן נשמות ישראל הן רשימין וסתימין בכל העולמות כמ"ש. ונפש האדם הנראה לנו אחת יש לה נפשות רבות בעליונים והוא שאמר הכתוב ואת הנפש אשר עשו בחרן כי ע"י מעש"ט זוכה להעלות כל הנשמות העליונים לעשות כולם כמוהו וזהו ובמקהלות רבבות עמך בית ישראל ברנה יתפאר שמך מלכנו בכל דור ודור הוא רומז לבחי' השרשים והנשמות שבכל עולם ועולם כי כן באמור שירות ותשבחות למטה מתעוררים כל הנשמות העליונים של האדם לאמר אתו עמו גם הם כמוהו. וזהו שכן חובת כל היצורים הם היצורים העליונים לומר לפניך ד' כו' והנה זה שנא' הללו את ד' מן השמים הללוהו במרומים הללוהו כל מלאכיו הללוהו כל צבאיו וכו' אשר לכאורה יקשה כפל הלשון הללו את ד' מן השמים הללוהו במרומים הלא כולם הוא כולל ואח"כ הוא פורט מלאכיו צבאיו וכו'. גם יקשה למה התעורר הוא לקרא בשמם מעתה להלל לד' הלא מאז ברא ד' העולם כולם עומדים ברום עולם ומשבחים ומפארים לשמו הגדול ית"ש. אך כדברינו הנה זהו מוסב על בחי' שרשי נשמתו של דוד המלך ע"ה שבכל עולם ועולם כמ"ש לעיל כי כאשר התחיל דוד המע"ה לומר שירות ותשבחות לפני הש"י הנה התעורר עמו כל שרשי נשמתו שבכל העולמות להיות כולם עולים כאחד עמו לשבח ולהלל וכל העולמות מתעוררים על ידו בשירות ותשבחות לשמו הגדול ית"ש וז"ש הללוי' הללו את ד' מן השמים הם השמים החדשים שנבראו ע"י תורתו ועבודתו הללוהו במרומים כו' הללוהו כל צבאיו הם הנשמות אשר בשרשו למעלה למעלה אין קץ כנ"ל. והוא שסיים אח"כ כל הנשמה תהלל יה כו' ר"ל כל הנשמות אשר בשרשו יהללו עמו להש"י וז"ש בכל מקומות ממשלתו ברכי נפשי את ד' הוא מורה על כל המקומות העליונים ששרשי נשמתן אחוזים שם בכל המקומות האלו ברכי נפשי את ד' שכל העולמות ברכו עם נפשו את הש"י כאחד כנ"ל. והנה כמו כשנשמת האדם למטה ע"י המצות ומעש"ט והשירות ותשבחות מעוררים את כל הנשמות העליונים והעולמות עמה בשבח והלל כולם כאחד עונים ואומרים קדוש קדוש עם נפשו אשר למטה. כן השכינה הקדושה אשר העלו מ"נ לעומתה גם היא מתנשאת ומתקשטת ברון שיר ושבח ע"י מ"נ של הצדיקים ומתעוררת עמה כל בחי' המלכות של כל העולמות להודות ולהלל לשמו הגדול. וכל העולמות מתמלאים שמחה ונעשה היחוד בכל העולמות ע"י העלאת מ"נ שבבחי' המלכות דעשי'. וכמ"ש לעתיד ישמחו השמים ותג"ל הארץ אותיות גלות הארץ כי עיקר הגלות לבחי' מלכות דעשי' שנקראת ארץ ולכן בזמן השמחה עיקר הגילה והחדוה יהי' תחלה לבחי' המלכות הזאת וממנה יעלה לשמח כל העולמות עמה. והוא שנאמר וללבנה אמר שתתחדש עטרת תפארת לעמוסי בטן כי בשעת הגאולה בעליות כל העולמות לתיקונם הנה ראשית הדבר תהי' אשר ללבנה אמר שתתחדש עטרת תפארת להתעלות בחי' המלכות הזאת שנקראת לבנה תתעלה להיות עטרת בעלה כמו שהיתה בתחלה בסוד עמוסי בטן. וז"ש רבות בנות עשו חיל ואת עלית על כלנה רבות בנות הוא בחי' נוקבא שבכל העולמות עשו חיל ואת בחי' המלכות הזאת שהיא אתנו עלית על כלנה. והנה זה הענין אצל השירה הזאת שנאמר ויאמרו לאמר ר"ל כל בנ"י אמרו השירה הזאת למטה לאמור ג"כ למעלה כל שרשי הנשמות שבכל העולמות עמהם כמ"ש. ואח"כ ע"י כוונתם בשירה הנעלה התעוררה השכינה דוגמתה ע"י העלאת מ"נ שלהם לומר שירה לפניו. וז"ש ותקח מרים הנביאה הוא רומז לשכינה שהיתה אז במצרים בגלות קושי השיעבוד שמררו את חייהם ע"כ נקראת מרים. ועתה ביום ההוא בים ותקח מרים היא השכינה אחות אהרן שהוא איש החסד והמשיך את החסדים אלי' ולקחה השכינה ופתחה לומר שירה ותצאן כל הנשים אחרי' הם בחי' נוק' שבכל העולמות העליונים יצאו אחרי' כי היא הראשונה ולה יתר שאת בהגאולה כמ"ש ולכן הם ענו אחרי' כו' שירו לד' כי גאה גאה כמו שאמרו בנ"י:
כל המחלה אשר שמתי במצרים לא אשים עליך כי אני ד' רופאך. הנ"ל דהנה כבר נודע בספרים כמו שמצב גוף האדם בגשמיות הוא מבחי' התמזגות ארבע יסודות ארמ"ע המורכב מהם. כן בחי' הנפש השכליות אשר הוא באדם בחיים חיותו הם נמשכין פעולתם עפ"י ארבע יסודות שהם מלובשים בגוף האדם. והנה זהו כמו שמקרי הגוף ותחלואיו הוא מחמת תגבורות היסודות זה על זה שהוא מארבע מרות כנ"ל שאם יתגבר בו כח האש דרך משל הנה יתגבר בו חום הטבעי ויחלה ר"ל. כן הוא בכוחות הנפשות ותחלואים שהם צורות הד' יסודות הנה ג"כ בא מחמת התגברות הכוחות שבהאדם זה על זה שאם יתגבר בו כח יסוד האש הנה יבא לידי כעס והתנשאות וכדומה וכן הוא בשאר היסודות כנ"ל. כלל הדברים כמו שחולי הגוף באים מחמת התגברות היסודות זה על זה שיוצא מגדר השיווי כן הוא בענין חולי הנפש ובחינותי' כשהוא יוצא מדרך השיווי כנ"ל. אמנם כשהוא יוצא מגדר השיווי לגשמיות העולם הזה הנה זה חולי רעה שבנפש. אך ישנה לטובה כשכוחות שבנפש הטוב מתגברים בחומם להתלהב לדביקות הש"י ב"ה כמ"ש בא"א ע"ה שכל ימיו הי' מתלהב ומשתוקק למסור נפשו על קידוש השם וכמ"ש דוד המע"ה חם לבי בקרבי בהגיגי תבער אש דברתי בלשוני. כלתה לישועתך כו' וכיוצא שזהו התגברות כחות הנפש זה על זה לעלות לדביקות הש"י ב"ה הנה הוא בוודאי יוצא מגדר השיווי לכל האדם הנה זה הנקרא חולת אהבה כנ"ל. והנה כן הוא ענין האדם כל הימים הוא במלחמה הזאת של היסודות וכוחות הנפשות זה על זה. פעם יגברו בו כחותיו מצד היצה"ר לעניני העולם הזה ופעם יגברו בו כוחות האלו מצד הקדושה של יצר טוב לעבודת הש"י ב"ה. והנה התגברות הכוחות מצד היצר הם המביאים את האדם בידי הנסיונות בתהפוכות ענינים שונים כמו שאמר בזה שם שם לו חק ומשפט ושם נסהו מצד היצר בא לידי הנסיונות הללו. לכן מיד אמר הכ' והי' אם שמוע תשמע לקול ד' אלהיך וכו' אז כל המחלה אשר שמתי במצרים לא אשים עליך. כי כן אצל פרעה הי' כזה שבחי' הרע שבו מצד היצה"ר לא הניחו בתחלה להטיב לישראל אבל הי' יכול עדיין לשוב טרם יגבור עליו חליו והוא שהי' בבחי' הניסיון כמו שבארנו אבל אמר הכ' כי אני הכבדתי את לבו ובמד"ר הריני מוסיף טומא' על טומאתך שאח"כ הי' הסיבה מד' להגביר ולהוסיף עליו חולי הנפש עד שיחלה. אבל בישראל אמר הכתוב כל המחלה אשר שמתי במצרים להגביר כח החולי לא אשים עליך. ואף גם מעט הרע אשר בך מצד היצה"ר ותכונות היסודות. גם מזה אני ד' רופאך:
ועשית פסח לד' אלהיך. כבר בארנו בפי' מ"ש ועברתי בארץ מצרים בלילה הזאת לשון העברה והעלמת עין כי הש"י איננו מסתכל כלל בתוכן רוע מפעלינו ומקבל ברצון את מעשינו ומסתפק במיעוט וקוצר השגתינו. וז"ש המשפילי לראות בשמים ובארץ. לשון רואה אני את דברי אדמון כי נראה לנכון לפניו. כי גם במלאכיו ישים תהלה ושמים לא זכו בעיניו וגם המלאכים אינם יכולין לצאת ידי חובתם ומה גם שוכני ארץ גלומי גוש. והש"י ב"ה כביכול משפיל א"ע לקבל הכל ברצון כנ"ל ולזה נקרא חג הפסח לשון דלוג וקפיצה הש"י פוסח ומעביר עיניו מראות ברע לכן כל המצות שהאדם עושה בכל השנה יש להם עלי' בחג הפסח. וזה ועשית פסח לד' כו'. והבן.
ובני ישראל עשו כדבר משה וישאלו ממצרים כלי כסף וכלי זהב ושמלות. להבין מ"ש כאן שעשו כדבר משה וכו'. הנראה לבאר עפ"י מ"ש כל מזונותיו של אדם קצובין לו מר"ה חוץ מהוצאות שבתות וי"ט. עפמ"ש בענין הברכות שרצה יצחק לברך דוקא את עשו ולא ליעקב מחמת כי מדתו של יצחק הוא מדת הפחד ועלה מורך בלבבו לברך את יעקב בהשפעות עולם הזה לבל ירום לבבו וישמן ישורון ויבעט אך רבקה אמנו אמרה אל יעקב עלי קללתך בני. פי' אני בטוח בך כי לא תתקלקל ע"י הברכות כי לא יאונה לצדיק כל און. אף אם יושפע לו כל טוב לא יטה אשוריו מני אורח הישר כמו שראינו כמה צדיקי הדור אשר התפללו על הדור להיות להם השפעות טובות וכמבו' בספרי הרב הקדוש מלובלין ז"ל וז"פ כל מזונותיו של אדם קצובים לו מר"ה הוא בבחי' קצבה אשר הוא ההכרח בחי' צמצום כידוע מענין ראש השנה הוא בחינת יצחק כנ"ל. אך כח השבת וי"ט בשפע חדשה בהרחבה יתירה כמ"ש בזוהר הקדוש כל ברכאין דלעילא ותתא ביומא שביעאה תליין. והשפע הזאת הוא מסטרא דקדושה. וידוע כי הצדיקים הם ג"כ בבחי' י"ט ושבת לכן ההשפעות הבאים מכחם הם ג"כ מסטרא דקדושה לכן אין לדאוג כלל לבל יתקלקלו ח"ו ע"י רוב השפע כי לא יאונה לצדיק כל און לכן ההשפעות ההם ג"כ חוץ מר"ה כנ"ל. ובזה נבין הפ' הנ"ל כי בנ"י היו יראים לנפשותם לקחת בזת מצרים לבל יהי' להם למכשול לזאת אמר הכתוב ובנ"י עשו כדבר משה. פי' שהיו סמוכים על צדקתו של משה שהשפעה שלו יהי' מצד הקדושה. לכן וישאלו ממצרים כו'. וז"פ תערוך לפני שולחן נגד צוררי. פי' כאשר אתה כביכול תערוך לפני שלחן מצד הקדושה. הוא נגד צוררי לא יגע בם דבר רע. כמ"ש אורך ימים אשביעהו כו':
עומדות היו רגלינו בשעריך ירושלים. ירושלים הבנוי' כעיר שחוברה לה יחדיו. הנראה לבאר עפ"י מ"ש בגמ' שמעתי שמקריבין אעפ"י שאין בית. פי' כי עיקר הקרבן שהי' בבהמ"ק הוא הרצון של האדם שהי' סומך ידיו על קרבנו ומתודה עליו אשר חטא. והכהן כאשר הקריב למטה אזי גם למעלה עמד מיכאל הכהן הגדול והקריב רצונו של האדם לפני הש"י ב"ה וז"ש כי היום ד' נר"אה אלי"כם אותיות אהר"ן מיכא"ל. וז"ש בהמ"ק שלמטה מכוון נגד בהמ"ק שלמעלה. לכן גם עתה לא יחסר למעלה להקריב הרצונות טובים של בנ"י להקריב כל הקרבנות כל אחד במועדו. וז"ש שמעתי שמקריבין אע"פ שאין בית כי למעלה נוכל להקריב הרצונות שלנו כמו בזמן הבית. וז"פ עומדות היו רגלינו בשעריך ירושלים. רמז על הרגלים שלנו עודם עומדים למעלה בשערים של ירושלים שלמעלה. ירושלים הבנוי' כעיר שחוברה לה יחדיו. כי בהמ"ק שלמעלה מכוון נגד בהמ"ק שלמטה. וז"ש בנוסח התפלה ושעירי עזים נעשה ברצון. כי הרצון הוא כאלו הי' בפועל ממש. והביאנו לציון עירך ברנה וכו' ושם נעשה לפניך את קרבנות חובותינו וכו' ואת מוסף יום החג הזה נעשה ונקריב לפניך כמצות רצונך. פי' יום החג הזה ממש. כי בכל דור ודור בהגיע יום החג עולה למעלה הרצון שיש לנו ביום הזה להקריב כאלו נעשה בפועל ממש. שאלו שלום ירושלים ישליו אוהביך. ע"י שאנו מתפללים על שלום ירושלים שלמטה ישליו אוהביך. יהי שלום בחילך שלוה בארמנותיך הוא ירושלים שלמעלה למען בית ד' אלהינו אבקשה טוב לך:
לגוזר ים סוף לגזרים כי לעולם חסדו והעביר ישראל בתוכו כל"ח. הנה סוד שביעי של פסח שהוא בחי' הולדה של נשמות הקדושות ע"י היחודים העליונים בפסח נשפעים ובאים נשמות קדושות לישראל. וגם יש מהם שבאים ועוברים לישראל בסוד העיבור כמבואר בספרים. והנה גם כאן בקריעת ים סוף בצאת ישראל ממצרים נתעברו ונתדבקו נשמות הקדושות של האבות בישראל והם שעברו עמהם. וכמ"ש וידידים העברת הנה ידידים הם נקראים האבות כמ"ש אשר קדש ידיד מבטן. וכן מ"ש מה לידידי בביתי זה אברהם אבינו ע"ה וירא ישראל זה ישראל סבא כי כן הי' עמהם וזהו והעביר ישראל בתוכו שהוא בא בבחי' עיבור לישראל בתוכו וכן כל האבות הקדושים. וזהו שפרש"י זה אלי ואנוהו אלהי אבי וארוממנהו מוחזקת ועומדת לי הקדושה מימי אבותי. פי' קדושה והעבדות של ימי אבותי שעבדו האבות להש"י בימים ההם כמו ואברהם זקן בא בימים וכו' והנה הימים האלו נתעברו ושבו אלי בחזקתי לעזרתי כי על בחי' עזר וסעד באים הנשמות הקדושות לישראל בעולם הזה כנודע בספרים. והבן:
א"י לגוזר ים סוף לגזרים כו' אי' במד"ר שנגזר לי"ב גזרים לכל שבט ושבט בפני עצמו. נראה לרמז בזה ע"פ מ"ש אשר קדשנו במצותיו. כי כל מצוה ומצוה הוא צנור להביא השפעות טובות וקדושה וטהרה. וגם כל איש ואיש לפי ערכו ג"כ הוא יש לו צנור בפ"ע לפי דרכו והלוכו בקדושה והנהגה שלו כמ"ש בגמ' כל העולם ניזון בשביל חנינא בני. שביל הוא דרך וצנור כאשר הנה זה הי' דרכו והלוכו להשפיע חסדים וטובות לעולם. האמנם כי היו בדור ההוא כמה וכמה תנאים אשר נזכרו כמה פעמים בש"ס בהלכות ובפלפול והוא איננו נזכר רק מעט בש"ס. אמנם זהו הלוכו ודרכו להשפיע טובת הדור. ומצינו בגמ' הויות דאביי ורבא. כי זהו דרכם ליחד שם הוי' בלימודם וזהו לשון הויות וידוע כי י"ב שבטי י"ה הם רמוזים על י"ב צרופי הוי' ב"ה וכל שבט ושבט הי' דרכו והלוכו בקדושה לפי מדתו וערכו ביחודים שלו. אך ענין קריעת ים סוף רומז לענינים רמים למעלה לכן הי' קריעת י"ס לגזרים כל שבט בפני עצמו. וזה הרמז לגוזר ים סוף מיו"סף כידוע מ"ש חכז"ל הים ראה וינס ארונו של יוסף ראה ע"י תיקון מדתו של יוסף בחי' היסוד. אבל לעתיד ב"ב כתיב והכהו לשבעה נחלים. כי יהי' תיקון כל ז' מדות כיל"ח:
בצאת ישראל ממצרים כו' היתה יהודה לקדשו ישראל ממשלותיו. כבר בארנו במ"א ענין הקדושה שמצינו בתורה רמוז למסירות נפש כמ"ש ונקדשתי בתוך בנ"י. ומפני שהיו בנ"י אז צדיקים היו בכוחם לבטל כל הדינים כמ"ש צדיק מושל ביראת אלהים. וז"פ ישראל ממשלותיו כביכול הי' להם הממשלה לבטל כל הדינים כנ"ל:
הים ראה וינס. במד"ר ארונו של יוסף ראה. כבר בארנו במ"א ענין ארונו של יוסף. לרמז בזה כי בכל עת וזמן מי שהוא בבחי' יוסף צי"ע משומרי הברית הוא ארונו של יוסף אשר כל בית ישראל נשענים עליו להיות לנו קיום בזמן הגלות. וז"ש ויישם בארון במצרים. ויוסף הי' במצרים. כי הוא פנה הדרך לפני בנ"י במסלה הישרה שיהיו כולם נשמרים באב"ק. וגם עתה בזמן הגלות אנו נקראים על שמו כמ"ש אולי יחון שארית יוסף ולזה כתיב ויקח משה את עצמות יוסף עמו. פי' כוחו של יוסף. ובזה פרשתי הפ' ביהושע. ואת עצמות. יוסף אשר העלו בנ"י ממצרים. פי' שבזכות העצמות של יוסף העלו בנ"י ממצרים כמבואר במ"א:
א"י הים ראה וינס. במד"ר בזכות וינס החוצה כו'. יש להבין מה ענין יוסף לקריעת ים סוף. אך הנה שביעי של פסח הוא בחי' יסוד שאז הנה נעשה הזיווג גמור כיל"ח. והנה זה סוד קריעת ים סוף שנפתח הרחם ויוצאים ממנה הנשמות וכמו בים דלעילא כן בים דלתתא נקרע הים ויצאו ישראל מן הים וכמבו' לי"ח. וז"ש ויוסף הי' במצרים ובנ"י פרו וישרצו כו' שנולדו נשמות רבות עי"ז. וזהו וינ"ס לשון נ"ס הוא "סומך "נופלים. י"ו הוא בחי' יסוד כיל"ח. הנה לכך ע"י היחוד של יסו"מ נעשה קריעת י"ס והולדת נשמות. וזהו הים ראה וינס ארונו של יוסף ראה שנאמר בו וינס החוצה:
א"י הים ראה וינס. במד"ר בזכות וינס ויצא החוצה. ארונו של יוסף ראה. כבר בארנו בפ' ויוסף הי' במצרים ע"י כח צדקתו של יוסף הי' להם עזר להוציאם ממצרים מפני כי הוא הי' בחי' צי"ע והוא העלה ר"ב ני"ק כמ"ש לשבור ב"ר. וגם עתה בגלות הוא לנו לעזר בזה כנ"ל. וז"פ בהגדה מעשה בר"א ור"ע ור"ט שהיו מסובין בבני ברק והיו מספרים ביצי"מ כל אותה הלילה. לרמז בזה כי הצדיקים הללו היו בתחלת החורבן בית שני לזאת למען יהי' לנו קיום בזמן הגלות המשיכו ג"כ בחי' שמירת אב"ק וזה הרמז כל אותה הלילה כ"ל הוא בחי' היסוד. אותה. אות ה' הלילה רומז לזמן הגלות. עד שבאו תלמידיהם ואמרו להם הגיע זמן ק"ש ש"ש. כי בזכות זה נזכה לגאולה קרובה במהרה כימי צאתכם מארץ מצרים אראנו נפלאות:
מלכותך ראו בניך בוקע ים לפני משה זה אלי ענו ואמרו. נקדים לפרש הפ' ואתה הרם את מטך וכו'. שדקדקו המפורשים כאן כתי' הרם את מטך ובשעת קריעת ים סוף כתיב ויט משה את ידו ולא נזכר כלל המטה. אולם כבר בארנו ענין קריעת י"ס בעתיקא תליא כי עיקר ענין הנס הזה לא הי' רק ע"י גודל הענוה והשפלות כי במקום גדולתו שם אתה מוצא ענותנותו ולהפך במקום העניוות הוא הגדלות. לכן ענין קריעת י"ס הי' צ"ל דוקא ע"י משה רבינו עליו השלום כי הוא הי' עניו מכל אדם. וז"ש מה תצעק אלי. שהוא תמוה מדוע לא יצעק בעת צרה כזו למה לא יתפלל עד"ז. אך הרמז בזה כי הדבר זה אינו תולה כלל בתפלה רק במדת העניוות וזה הרמז מ"ש מוציא אסירים פודה ענוים כו' ועונה לעמו ישראל כו' עונה אותיות ענוה העונה לעמו ישראל בעת שועם אליו. וידוע כי ענוה גימ' קל"א כמנין ס"ם כו' וזה הרמז התולה קלא אילן בבגדו. כי את זה לעומת זה להשפיל הסט"א צריך להיות כנגדו צדיק כזה שיהי' בו מדת הענוה ועי"ז משפיל גאים ומגביה שפלים עדי מרום. (וז"ש ועונה לעמו ישראל בעת שוועם אליו). וז"ש בכל יום קודם תפלת י"ח כי זהו עיקר ההכנה לתפלה במדת הענוה. וזה הרמז המשפילי לראות בשמים ובארץ. כי ע"י הענוה ושפלות הוא המשפיע בשמים וארץ להיות עושה נפלאות. ובזה ניחא שאמר למשה רבינו הרם את מטך פי' תרום מדתך הענוה והשפלות כמ"ש למעלה ואת המטה הזה תקח בידך אשר תעשה בו את האותות. איש איש למטה ראש לבית אבותיו הוא. פי' מי שהוא למטה בשפלות הוא הזוכה להיות ראש לבית אבותיו לזאת קריעת י"ס הי' צריך להיות דוקא ע"י משה כי משה גימ' רצון עה"כ כי הוא המשפיע לעורר הרצון ובעתיקא תליא מלתא. ולכן בקריעת ים סוף כתי' ויט משה את ידו כוחו במדת ענוה שהי' עניו מכל אדם לכן נבקע הים מלפניו. נחזור לענינינו מלכותך ראו בניך כו' זה אלי ענו ואמרו. הרמז בזה לגודל מעלת הענוה כי האדם איננו יכול לומר זה אלי להמשיך עליו עומ"ש רק ע"י מדת הענוה. ענו ואמרו. אותיות ענו. בבחי' זאת אמרו ד' ימלוך כו'. וזהו ההכנה בכל יום קודם התפלה בבקר ובערב בבחי' ענוה כנ"ל:
מלכותך ראו בניך בוקע ים לפני משה. הנראה לבאר עפ"י דברי הזוהר הקדוש זכאי דרא דמשה הוה בגווי'. הענין בזה עפמ"ש בפי' וזוכר חסדי אבות ומביא גואל לבני בניהם למען שמו באהבה. כי הגואל האמיתי הוא אם הוא בבחי' צדיק כזה שאינו מצפה שום תשלום גמול לא בעולם הזה ולא בעוה"ב בג"ע רק לישועת ישראל ולגדלות ורוממות כבודו ית"ש וזה האהבה האמיתית. וזהו מחסדי אבות להביא גואל כזה אשר כל מגמתו למען שמו באהבה כנ"ל. וזה ג"כ מ"ש יזכו לרב טוב כל המתענגים בה' בביאת גואל לחיי עוה"ב. כי ענין עוה"ב הוא ההשפעות טובות ולהמתיק הדינין. וז"פ הגמ' מנצפך צופים אמרום. לפי הידוע שיש פ"ר דינין והצופים הם הצדיקים אמרום לשון אמירה רכה להמתיקם להביא חסדים טובים אמן. וזה הענין ג"כ הנ"ל מלכותך ראו בניך שגם כללות ישראל הכירו וקבלו עול מלכותו ית"ש. אמנם בוקע ים לפני משה. כי הוא הי' הגואל האמיתי אשר כל ימיו הי' מצפה לישועת ישראל ולרוממת קרנו ולגדלות הבורא ב"ה כמ"ש בתד"א:
מפני היד שנשתלחה במקדשך. ומסיים איש כמתנת ידו כברכת ד' אלהיך אשר נתן לך. הנראה לרמז בזה עפ"י מ"ש שבעת ימים ימלא את ידכם וישא אהרן את ידיו אל העם ויברכם. שניתן הכח בידיו של אהרן אשר בהרמת ידיו היו מתברכים מחמת גודל הקדושה שהי' שורה עליהם. וכן במשה רבינו ע"ה וידי משה כבידים שהיו ידיו מכובדים לכן כתי' והי' כאשר ירים משה את ידו וגבר ישראל. וז"ש כל המכבד את התורה גופו מכובד על הבריות. וזה ג"כ הפי' שבעת ימים ימלא את ידכם כמ"ש פותח את ידיך יודי"ך. [וכבר בארנו במ"א. שמצינו ג' ידות. יד רמה כמ"ש ובני ישראל יוצאים ביד רמה ר"ם ה'. רם על כל גוים ד'. יד הגדולה. יד החזקה]. וז"ש הברכות מסורות בידך. לשון כח בהידים להשפיע בהם ברכות וחסדים [כמ"ש בהר סיני ביד משה. פי' ע"י כוחו של משה כמבואר במ"א] לכן המנהג בבנ"א כאשר יתראו יחד תוקעים כפיהם זה לזה ואומרים שלום עליכם וזה משיב לו עליכם שלום. כי בהרמת ידיהם באהבה זה לזה יש כח בידם להשפיע כאו"א לחבירו ברכת שלום וכ"ט. וז"ש המברך את עמו ישראל בשלום. לשון הברכה ונטיעה במדת שלום. ולזה בשעת החורבן בהמ"ק מחמת שנאת חנם נאמר מפני היד שנשתלחה במקדשך שנחסר מהם ברכת היד כנ"ל. וכאשר יצמח לנו מהרה הגאולה בקרוב ע"י האחדות מסיים כברכת ד' אלהיך אשר נתן לך הכח במתנת היד ע"י הרמת ידיו להשפיע כ"ט:
בגמרא קשה מזונותיו של אדם כקריעת ים סוף. להבין הדמיון בזה. דהנה אמנם ע"י הנס של קריעת י"ס ניתן להם לישראל אח"כ השפעות טובות כמבואר בכתוב מיד אחר קריעת י"ס ניתן להם מים ומזון לדרך. כי נמתקו המים. וסמך אחריו פרשת המן. והנה זהו הענין שביעי של פסח שהוא בבחי' יסוד שבחסד להוריד ולהשפיע תמיד חסדים וטובות לעמו בנ"י. וזהו בחי' יוסף לאמר יוסף ד' עליכם ועל בניכם ברוכים אתם לד'. כי אמנם זהו העיקר להמשיך ולהשפיע לישראל בגלות השפעות טובות אם בעוה"ר עדיין משיח לא בא וארכו ימי הגלות צריך בע"כ להחזיק את ישראל ולהשפיע להם כ"ט למען יוכלו להתקיים עד ביאת המשיח וזה הי' בחי' יוסף שנאמר בו ויכלכל יוסף את אחיו. והוא שנאמר וירא אתם את בנימין וכו' ויבא החדרה ויבך שמה וכו' ויתאפק ויאמר שימו לחם. דקשה למה לא התוודע אליהם מיד לומר אני יוסף. אך כל הענין הזה מרמז על הגלות האחרון עד כי יבא הגואל ב"ב כשראה יוסף את בחי' בנימין כי הוא יהי' עוד המשמש בהגלות כנודע. וידע כי יארכו ימי הגלות ויבא החדרה ויבך שמה על אורך הגלות איך יתקיימו ישראל בכל עת הרב הזה ובכ"ז ויתאפק ויאמר שימו לחם ר"ל מ"מ צריך להשפיע להם לחם ומזון וכ"ט בהגלות עד ביאת הגואל ב"ב. וכן אמר לו אליהו לר' יוסי הי' לך להתפלל בדרך. ר"ל טרם ביאת משיח לקיימם בדרך וזה הוא הקול ששמע אוי להם לבנים שגלו מעל שלחן אביהם כמ"ש תערוך לפני שלחן נגד צוררי. זה השלחן אשר לפני ד':
וכשם שאנו אומרים לפניך שירה בעולם הזה כן נזכה לומר לפניך שירה בעוה"ב. הנראה לבאר דהנה אמנם זה הי' מעלת דוד המע"ה נעים זמירות ישראל שזכה לראות בעולם הזה בכל הכבוד והגדולה שיהי' לעתיד בהגאולה בקיבוץ כל ישראל והוא שאה"כ ויברך דויד את ד' לעיני כל הקהל. למה לא נאמר לפני כל הקהל גם מה מספר לנו הכתוב בזה. אך הנה זה הדבר שנתבאר שברך דוד את ד' בבחי' זו הגדולה הזאת שיהי' לעיני כל הקהל שראה כל הקהל עין בעין בשובם אל נוויהם. לכן הוא שמצא את לבבו לברך ולהודות לד' בשמחה מעין העתיד. וז"ש בתהלים ס"ח במזמור יקום אלהים ויפוצו אויביו לעתיד ואמר שם וצדיקים ישמחו ויעלצו לפני אלהים וישישו בשמחה. ר"ל הצדיקים ישמחו ויעלצו לפני אלהים גם בזמה"ז וישישו בהשמחה שיהי' לעתיד בהתגלות כבוד ד' הם זוכים עתה לראות הנחמה והשמחה הגדולה העתידה ובזה נכון כפל הלשון וישישו בשמחה שזה מוסב שישישו עתה בשמחה שלעתיד כמו שהי' זה אצל דוד המע"ה כנ"ל וע"ז הוא שאמר ר"א בן עזרי' הריני כבן שבעים שנה ולא זכיתי שתאמר יצי"מ בלילות ר"ל שתאמר ענין הגאולה של יצי"מ בהגלות בשמחה ובטוב לבב באמת כי זה הוא מחמת שעדיין אנחנו משועבדים תחת ידי זרים ולא זכיתי עדיין להגאולה השלימה עד שדרשה בן זומא ימי חייך הימים כל ימי חייך הלילות ר"ל גם בלילות בהגלות צריך לספר נס יצי"מ כי הוא על כלנה כנודע. וחכמים אומרים ימי חייך עולם הזה כל ימי חייך להביא לימות המשיח פי' כי החכמים אומרים כי בימי חייך העולם הזה צריך להמשיך להם התגלות של כל ימות המשיח לזכות לחזות בנועם ד' העתיד בעודו בעולם הזה כמו דהמע"ה אז עי"כ ימלא פי תהלות לספר בנפלאות ד' אשר עשה. וזהו שאנו מבקשים ועינינו תראינה מלכותך כדבר האמור בשירי עוזך ע"י דוד משיח צדקך ר"ל שנזכה לראות בעינינו מלכותך כדבר האמור שראה דוד כל זה משיח צדקך. והוא שאמ"ה ובמקהלות רבבות עמך לעתיד יתפאר שמך כן מבקשים אנחנו שיתפאר שמך בהתגלות הזה בכל דור ודור באותו הבחי' העתידה. וזהו וכשם שאנו אומרים לפניך שירה בעזה"ז כן נזכה לומר לפניך שירה באותו הבחי' של עוה"ב כמו שנתבאר שנזכה בכבוד ד' העתיד להיות בב"א:
מקדש ישראל והזמנים. כבר בארנו במ"א ענין עליית הרגל וכן מ"ש חכז"ל חייב אדם להקביל פני רבו ברגל. הוא כדי להעלות כל התורה ומצות אשר לא נעשו בדו"ר ולא פרחו לעילא ונשארו למטה בבחי' הרגלים ועתה יש להם עלי' בעליית הרגל ובקבלת פני הצדיק. וז"פ נר לרגלי דבריך ואור לנתיבתי וכבר בארנו בענין תפלת נעילה הכל הולך אחר החיתום. כי סיום הדבר הוא כדי להעלות כל התפלות מכל היום וכן הוא ענין סיום המסכת כדי להעלות כל הלימוד מראש ועד סוף. וז"ש מקדש ישראל והזמנים הוא הזמן שעבר ממועד העבר עד המועד הזה. ולזה מברכין שהחיינו וקימנו והגיענו לזמן הזה בכל רגל ורגל כנ"ל:
<b>לאחרון של פסח</b>
בענין י"ט שני של גליות. הרמז בזה שגם עתה בזמן הגלות יש כח בידינו לעשות היחוד למעלה בעולמות העליונים שיהי' י"ט שני וזה הרמז מ"ש זיווג שני לפי מעשיו פי' ע"י התו"מ ומעש"ט יכולים אנו לגרום היחוד וזיווג בעולמות העליונים גם בי"ט שני. וז"ש בתורה ואף גם זאת בהיותם בארץ אויביהם כו' להפר את בריתי אני ד' כו'. פי' שיש ג"כ עתה השראת הקדושה בתוכנו כנ"ל. ועיקר הדבר ע"י הצדיקים שבכל דור ודור היודעים ומכוונים בזיווגי מדות העליונים כי לולא זאת היתכן כי בדורות שהיו אחר חורבן הבית שהיו גדולי הדור כגון ר"ע ורשב"י וכדומה אשר כל בית ישראל נשענים עליהם בוודאי עשו היחוד בי"כ כמו הכה"ג שנכנס לפני ולפנים. אך הוא עשה בפועל והם עשו בכח כוונתם למטה ועלה לרצון למעלה כאלו נעשה בפועל. וכן מני אז והלאה בכל דור ודורשיו הצדיקים אשר מפיהם אנו חיים האריז"ל והבעש"ט וכדומה זי"ע. וז"ש ובמקהלות רבבות עמך בית ישראל ברנה יתפאר שמך מלכנו בכל דור ודור. כאשר יבא במהרה משיח צדקנו אז תחזינה עינינו משרים כלמקהלות רבבות הצדיקים והתיקונים שעשו בכל דור ודור ועלו מעשיהם לרצון לפני אדון כל:
(קדושין דף לט) כל העושה מצוה אחת מאריכין לו ימיו כו'. הנראה לרמז עפמ"ש ר"י לא הי' צריך התורה להתחיל אלא מהחודש הזה לכם שהוא מצוה ראשונה שנצטוו בה ישראל. לכן מאשר כי מצות אכילת מצה וקרבן פסח אחת הוא. ולאשר עתה בזמן הגלות לא נשאר לנו רק מצות אכילת מצה גם במקום הפסח מאריכין לו ימיו ליום שכולו ארוך:
והשב כהנים לעבודתם וכו'. הנ"ל עפ"י מ"ש (במלכים ב כ״ג:ט׳). אך לא יעלו כהני הבמות על מזבח ד' בירושלים כי אם אכלו מצות בתוך אחיהם. הענין מה שלא מצינו בכל התורה לברך על שום אכילה בכל השנה חוץ מאכילת קדשים שהי' מברך ברכת הזבח וגם על אכילת מצה בליל פסח. מפני כי ענין אכילת מצה הוא גבוה מאד בבחי' הרוחני. לכן כשבאו המלאכים אצל א"א ע"ה כתי' ואקחה פת לחם וכו' ואצל לוט כתיב ומצות אפה ויאכלו. כי מעלת קדושת אכילת של א"א הי' גבוה מאד. וז"ש לושי ועשי עוגות וכו'. ואקחה פת לחם וכו' אחר תעבורו פי' שיעבור מכם בחי' אחר הוא הסט"א. כי ע"כ עברתם על עבדכם פי' שהאכילה אצלי יותר גבוה מעבדות שלכם כידוע אשר מעלת הצדיקים גבוה יותר ממלאכי שרת לכן אצל א"א לא הי' צריך לתת להם מצות. אבל לוט לא הי' במדרגה כזו הי' צריך לתת להם מצות בחי' הרוחני. ולזה אצל מנוח כתיב אם תעצרני לא אוכל בלחמך. עפ"י דברי האריז"ל מ"ש בגמ' מנוח ע"ה הי' כי לפי כוחו לא הי' בכוונת האכילה כראוי. וענין המצה היא הכנה ועזר על כל השנה לכל הבא לטהר כמ"ש בזוהר הקדוש שנקרא מיכלא דאסוותא. אך הכהנים באכילת הקרבנות היו המשפיעים לכל ישראל קדושה. וז"ש כי אם אכלו מצות בתוך אחיהם. פי' שהיו משפיעים טובות וחסדים לכלל ישראל וכמ"ש בפי' כבודו מלא עולם משרתיו שואלים זה לזה שצריך האדם להתפלל על טובת חבירו. וזהו עבודת הכהנים כנ"ל:
<b>פסח שני</b>
(פ' בהעלתך) ויהיו אנשים וכו' ויאמרו האנשים ההמה כו' למה נגרע לבלתי הקרב את קרבן ד' במועדו בתוך בני ישראל. ויאמר אליהם משה עמדו ואשמעה מה יצוה ד' לכם. יש להעיר בלשון עמדו ואשמעה שלא מצינו כמוהו עוד והול"ל ויקרב משה את משפטן לפני ד' וכדומה. ומה השיב להם בזה מה שאמר להם עמדו וכו'. אך הנה נודע כי האדם ההולך לפני ד' גם אם ישיג איזה מעלה והתלהבות בעבודת השם עכ"ז צריך התחזקות ושמירה מעולה בעצמו לבל יפול ממדריגתו חלילה באשר עינינו הרואות שהאדם עומד בתפלה ואומר בהתלהבות הללוי' ותוך כדי דיבור טרם אמרו שנית הללוי' מחשבתו נסוג אחור ומתקרר מההתלהבות כי האדם עומד תמיד בחזקה העשוי' להשתנות לכן כתי' בתורה חזק ואמץ. והנה כבוא האנשים האלו אל משה בכוונתם העצומה במר נפשם כי נגע עד לבבם אד חסרון עבודת הפסח שלא הקריבו מבמועדו כאמרם למה נגרע כו'. אולי והלואי שאנחנו היינו מתמרמרים כזאת על חסרון העבודה הזאת של קרבן פסח אשר נתבטל ממנו בחורבן בהמ"ק זה קרוב לאלפים שנה. והאנשים האלו היו בשנה ראשונה עכ"ז נתעורר לבבם ונגעה בם עד הנפש חסרון העבודה זאת. והנה כאשר הם התעוררו בעצם הקדושה לעבודת הש"י. הנה עי"כ כמוהו גם משה רבינו עליו השלום התעורר ברוח ד' אשר עליו מאד להתקרב לד' לשמוע הדיבור מפי הקב"ה כי מעלת הצדיק תתנשא ע"י מעלת הדור כידוע. והנה לכך כאשר רצה משה רבינו עליו השלום להתקרב לשמוע דיבור מפי השכינה אמר והזהיר להם עמדו נא והתחזקו עוד במעלתכם וכוונה הרצוי' הזאת כדי שאוכל לשמוע מה יצוה ד' לכם. כי על ידכם יבא הדיבור מפי השכינה אלי ואם תפול לבבכם לא אוכל לשמוע עוד כמו שמביא רש"י ובמד"ר שאמר משה לישראל על ידכם בא הדיבור ונדבר עמי והבן:
פיה פתחה בחכמה ותורת חסד על לשונה. הנה ידוע לי"ח שהנקודות המה כנגד הספירות קמ"ץ רומז נגד ספירת הכת"ר וקמץ הכהן ואח"כ נקודת הפתח רומז על חכמה. דהיינו כשאדם יושב ללמוד צריך לפתוח מעולם החכמה ולהמשיך מדת החסד כדי להמשיך חסדים בעולם כמו שתקנו לומר בכל יום אחר ברכת התורה ברכת כהנים כי כן עיקר הלימוד צריך להיות להמשיך כל טוב וזה ובטובו מחדש בכל יום וכו' אין טוב אלא תורה שהקב"ה מחדש בתורתו בכל יום מעשה בראשית וז"פ הפ' פ' וירא והוא יושב פתח האהל כחם היום כחם אותיות חכם דהיינו שפתח עולם החכמה. וזה שמצינו במשנה הלשון וחכמים אומרים ולא בלשון צדיקים. אותיות חכ"ם י"ם יסו"מ:
מרגלא בפומיה בשם הרב הקדוש איש היהודי זלה"ה מפרשיסעחא על פסוק בקהלת סוף דבר הכל נשמע את אלהים ירא ואת מצותיו שמור כו'. פי' סוף דבר לעתיד בזמן הגאולה ב"ב לא יהיה נשמע שום דיבור אלא את אלהים ירא ואת מצותיו שמור:

לספירת העומר

וספרתם לכם ממחרת השבת כו' שבע שבתות תמימות תהיינה עד ממחרת השבת השביעית תספרו חמשים יום. הנ"ל דהנה כבר נודע כי ענין הספירה הוא שיטהרו נפשות עמך בית ישראל מזוהמתם שהוא זוהמת הנחש בפגם עץ הדעת שהוא פגם היסוד ולכך בימים האלו שהוא בתיקון קרי ר"ל הנה הרמז הוא עמר גימ' ש"י. והנה אמנם בחי' הפגם הזה הוא בחי' מיתה שבעץ הדעת. לכן יוסף שתיקן הפגם הזה נקרא חי כנודע. וזהו שלקח עצמות יוסף עמו. עצמו"ת רמוז ע"ץ מו"ת שהוא בחי' מיתה שבעה"ד שתיקן יוסף לקח גם משה לתקנו. והנה בתיקון הזה נהפך הצירוף של מ"ת להיות ת"ם ויעקב איש ת"ם. וזה הוא הרמז של וספרתם לכם לעצמיכם ממחרת השבת כנ"ל. שבע שבתות תמימות תהיינה. כי במילת תמימות הוא ס"ת מו"ת ר"ל וכאשר בימי הספירה נתקן הפגם הזה של יסוד לכן נעשה מבחי' מו"ת הצירוף ת"ם לתמימות כמו ויעקב איש תם כנ"ל. ועפ"ז הוא הרמז בסיום הברכות של פ' בחוקותי ואשבור מוטות עולכם ואולך אתכם קוממיות. הנה מוטות העול הוא רמוז על הפגם הזה וכאשר נשבר מוטות העול הזה ונתקן החטא הזה אמר הכ' ואולך אתכם קוממיות. הנה במלת קוממיות הוא קנ"ו מו"ת קנ"ו הוא יוסף בחי' היסוד ואותיות מו"ת שבס"ת נצטרף להיות קוממיו"ת ע"י היו"ד שהוא בחי' היסוד השלם הנכנס בין אותיות מ"ת ומפרידם בו. והנה זהו שאמר הכתוב בזה אם תתקנו בחי' הזאת להיות תמימות כנ"ל אז עד ממחרת השבת השביעית תספרו ותעלו לבחי' בינה חמשים יום כנ"ל. והבן:
וקדשתם את שנת החמשים שנה. הנ"ל דהנה כמו שיש מ"ט ימי הספירה עד חמשים יום כן יש מ"ט ימי שנות השמיטה ושנת החמשים יובל. וכל זה רמז על מ"ט אלף שנין דהוה עלמא ושנת אלף החמשים הוא היובל הגדול כמובא בזוהר הקדוש בסוד נ' אלף דרין. והנה בשנת היובל הזאת תשובו איש אל אחוזתו שהנשמות יחזרו אל מקורם כמ"ש השיבנו ד' אליך ונשובה שהוא בסוד עליית ת"ת ומלכות עם כל הנשמות אל הבינה שהוא יובל הגדול כנודע. אמנם הנה כל ענין עבודת האדם שיהי' בכל עת הרב ההוא עד היובל הגדול הזה העתיד יהי' עדיין לצורך הבירורים של עולם הזה כיל"ח. כי גם אחרי ביאת המשיח ובנין בהמ"ק לע"ל עדיין יהי' העבדות לצורך הזה לתקן ולקדש נשמות ישראל על מה שעברו בעולם הזה. וזה שאנו אומרים יה"ר שיבנה בהמ"ק במהרה בימינו ונקריב לפניך קרבן התמיד שיכפר בעדנו. שלכאורה יש להבין מה הכפרה שייך לע"ל שיתבטל היצה"ר ויתום החטא כנודע. אך הנה הוא הדבר כפרה הצריכה על מה שעברו בעולם הזה כדי שיטהרו נפשות בנ"י ויוכלו לשוב אל מקורם אם הבנים מחצב נשמתם בתחלה כנ"ל. כי אמנם הרבה טהרה וקדושה וכפרה צריך לזה כנודע זה מן המלאכים שהיו בסדום זמן מועט ומבואר בזוהר שלא יכלו לשוב אל מקומם העליון קל"ח שנה עאכ"ו הנשמה המשוקעת בתוך הגוף הגשמי בעוה"ר ובע"כ נתונה לדור במקום הטומאה ומדור החיצונים והגוף עובר וחוטא בכל יום ויום והיא מתגוררת עמו שבעים שנה או יותר כמה היא צריכה טהרה וכפרה לזכות לשוב אל מקומה אשר מקום הנשמות הוא נעלה מעולם המלאכים הרבה. והנה זהו שנקריב לפניך אז קרבן התמיד שיכפר בעדנו על כל זה כנ"ל. ואז תשובו איש אל אחוזתו בעליונים. ואז תחזור פרה לבעלים הראשונים. פר"ה היא העלאת המיתוק פ"ר דינין בה' כנודע בסוד פרה אדומה. והנה זה שאמר ר"ע בכל נפשך אפי' הוא נוטל את נפשך. כי אמנם צריך לסגל בעולם הזה תורה ומצות כל כך בקדושה ובטהרה עד שיהי' ראוי' נשמתו מיד לעלות ולשוב אל מכון שבתו ולהדבק במקורה בלי פירוד כמו שנתבאר וזהו יהי' עבודה תמה שלא יהי' צריך תיקון ועבודה אחרת לימות המשיח כמו שנתבאר. וזה הפי' בכל נפשך אפי' הוא נוטל את נפשך הו"א רמז לעולם הבינה שנקרא הוא כלומר שאפי' מיד תוכל לשוב אל מקורה מקום הנשמות כי יהי' זה העבודה והאהבה בכל נפשך ראוי' מיד לעלות לפני ד' בעולם הבינה כמ"ש. וכמ"ש בזה וקדשתם את שנת החמשים שנה. ר"ל שתכינו עצמיכם מיד לזכות להתעלות לדביקות הנעלה ההיא העתיד בשנת החמשים שנה שהוא היובל הגדול עולם הבינה כנ"ל. והנה ר"ע הי' נאה דורש ונאה מקיים שאמר לבסוף כל ימי הייתי מצטער על פסוק זה שנאמר בכל נפשך אפי' הוא נוטל את נפשך ר"ל שהי' מצטער הפי' שהי' מקדש ומטהר את נפשו בהזדככות גדול מכל גופני של עולם הזה ומכל חלאה שתהי' ראויה לעלות מיד אל מקומה העתידה לכל הנשמות. וזהו שיצאה ב"ק ואמרה אשריך ר"ע שיצאה נשמתך באחד. ר"ל שיצתה נשמתך ובאתה מיד באחד במקום המיוחד מה שראוי להיות ביום ההוא יהי' ד' אחד ושמו אחד כי ר"ע ע"י גודל המסירות נפש והזדככות הגדול זכה מיד לדביקות הנעלה הזה. והנה כן אמר הכתוב והתהלכתי בתוככם ופרש"י אטייל עמכם בג"ע כאחד מכם ע"ש. הנה הלשון כאחד מכם אינו מובן. אכן הכוונה הוא שהטיול והשעשוע של הש"י בג"ע עם הצדיקים הוא כפי ערך בחי' האחד ומסירות נפש שלכם ע"י קדוש השם להיות ד' אחד ושמו אחד כמו שהי' זה אצל ר"ע שיצתה נשמתו באחד כנ"ל:
איתא בגמרא זהו דברי ר"ע סתימאה. יש להבין ענין השם התואר הזה של סתימאה מה שכינוהו לר"ע. אמנם הנה כתי' ובסתום חכמה תודיעני, והרמז שם זה הוא על בחי' חכמה סתימאה כיל"ח. והנה ר"ע הי' מאותו הבחי' הגבוה כמו שאמרו עליו כך עלה במחשבה לפני. וזהו ר"ת של "חכמה "סתימאה הוא ח"ס גימטרי' חיי"ם שהוא תורת חיים ואהבת חסד מלא חסדים טובים כמ"ש פיה פתחה בחכמה ותורת חסד על לשונה. והלשון פתחה בחכמה שצריך לפתוח פתח החכמה להמשיך החסדים עליונים ע"י התורה והעבודה. וזהו שמצינו בכמה מקומות בדברי חכז"ל בזוהר הקדוש ובמד"ר זה הלשון ר' שמעון פתח או ר' יצחק פתח וכדומה. שהלשון פתח הוא מורה שדבריהם הקדושים הנה פתחו פתח מקור החכמה דלעילא והמשיכו להם להגלות סודות התורה שלמעלה בסתום חכמה כנ"ל. ועל שם זה נקראו כולם חכמים על שם החכמה העליונה אשר עליהם נגלה ונפתח מה שהי' סתום זולתם. וזהו המובא בזוהר הקדוש כי עד פסח שני תרעין פתיחין ומכאן ואילך ינעלון תרעין. שהדבר תמוה הלא נהפוך הוא כל מה שיותר סמוך לשבועות ולקבלת התורה הי' ראוי להיות להם פתוח שערי צדק לישראל יותר. כאשר עמד בזה הרה"מ מקאזניץ זלה"ה. אך הדבר הוא כמ"ש כי מל"ג בעומר ואילך נפתח פתח החכמה סתימאה שהוא בחי' ר"ע ח"ס גימט' חיים החכמה תחי' את בעלי' ונמשך תורת חיים לעולם לכך פסקו תלמידי ר"ע למות מל"ג בעומר ואילך. והנה זה שאמרו לר"ע כל הפורש ממך כאלו פורש מן החיים כי ר"ע הי' בבחי' חיים כנ"ל. והנה אחר כי החכמה סתימאה היא הנפתח' סמוך לחג השבועות להופיע להם לישראל תורת חיים ואהבת חסד בחג השבועות וקבלת התורה לכן אמר בזוהר הקדוש כי מפסח שני ואילך ינעלון תרעין. כי הנה כך הוא שנסתלק הארת המוחין מדרגין שלמטה וצריך להמשיך ולפתוח להם הארה מבחי' הגבוה מהם מבחי' חכמה סתימאה כנ"ל. ועד"ז הוא הרמז מה שברוב השנים קורין סדר בהר סיני בל"ג בעומר כי כן בל"ג בעומר נפתח ההארה מחכמה סתימאה העליונה לחג השבועות לקבלת התורה בהר סיני והבן. גם י"ל לשון ינעלון תרעין כי סמוך לשבועות הם שתי הספירות יסוד ומלכות שהשפע בא לעולם לכך צריך אז נעילת שערים שהם שערי צדק וצדיק לבל יתאחזו בהם החיצונים בסוד ה' דמים טמאים וכמבואר ענין נעילת שערים בסדר תפלת נעילה בסוד חותם בתוך חותם ע"ש בהאריז"ל. וזהו ג"כ כאן ינעלון תרעין. והבן:
בירושלמי פ' ערבי פסחים. ר' יונה כי הוה שתי ארבע כסי דפסחא (הוה חזיק) רישי' עד עצרתא. וכן מובא שם בר' יהודה בר עילאי כענין הזה והוא תמוה למה חלה ראשם עד עצרת דוקא. גם איך מעט יין יזיק לכאב הראש זה חמשים יום. אך הנראה ברמז דבריהם ז"ל שכוונו למה שנודע בענין הספירה אשר אחר הפסח ולא קודם לכן הוא כדי שיתקן היחוד העליון דרך דרגין ע"י מעשינו כי בפסח הי' דרך קפיצה ודלוג שלא בהדרגה מחמת שהיו משוקעים במ"ט שערי טומאה ולא יכלו עוד להתמהמה (לבל יגיעו ח"ו לשער החמשים) ולא יהי' להם עוד שום תקוה ח"ו לכן מפני כי הי' דרך דלוג ופסיחה נסתלק ההארה מיד. לזאת היו צריכים הכנה מחדש בימי הספירה כמו אשה הסופרת ז' נקיים כדי שיהי' ההכנה ע"י מעשינו בהדרגה ויהי' נשאר הרשימו בהם לעולם כי טוב. והנה זהו מדת הצדיקים המיחדים שמו באהבה אשר אך זה כל ישעם וכל חפצם בעולם לגרום היחוד בעליונים כמו שמבואר בזה בפ' וחמשים עלו בנ"י ממצרים ר"ל כאשר עלו ממצרים הנה מיד רצו לעלות ליחוד שער החמשים כי כל עיקר יצי"מ הי' ע"ד זה להיות הכנה לקבלת התורה כמ"ש תעבדון את האלהים על ההר הזה. והנה על עונת היחוד ההוא שלמעלה הי' חולה ראשם של הצדיקים האלו ר' יונה ור"י בר עילאי הנ"ל שהיו מצפים ומחכים בכל עת ימי הספירה להגיע לעונת היחוד של שבועות כאשר לא נעשה כיחוד הזה מן ליל הפסח עד העצרת וזה הרמז שהי' כואב להם ראשם מן לילא דפסחא עד עצרת כנ"ל. וכן באמת הנה ענין הספירה הם בכוונה הזאת שצריך לספור הימים והשבועות לצפות וליחלות על יום חג השבועות שהוא זמן היחוד הנעלה בעליונים ע"י המעש"ט והקדושה וטהרה של בנ"י כי אך זה יסוד כל תקוה וכל ישועה שבעולם כמ"ש שברתי לישועתך ד' כנודע ועד"ז הוא הענין בימי השבת שבכל יום הוא מונה היום יום אחד בשבת או שני בשבת שהכוונה הוא כנ"ל ג"כ כאשר ידוע כי בשבת נעשה היחוד בעליוני' כמו בעת בנין בהמ"ק העתיד ב"ב. והוא שכתוב מעין עוה"ב יום שבת מנוחה כמובא בהאר"י ז"ל כי גם בשבת בזמה"ז נעשה היחוד בעליונים כמו לעתיד. לכן השבת הוא מעין עוה"ב כנ"ל. לכן הנה הצדיקים הם מצפים בכל ימי השבוע על יום השבת עונת היחוד והם מונים ומצפים כל יום ויום על יום השבת העתיד לבא בהיחוד כנ"ל. וז"ש חכז"ל מחד בשבך לשבא. ופרש"י מיום אחד בשבת תן לבך ודעתך לשבת הבאה. ר"ל מיום אחד בשבת תן לבך ותצפה על יום השבת הבאה לעונת היחוד של מעלה. וע"ז אמר הכתוב את שבתותי תשמורו ומקדשי תיראו הוא הרומז ליסודות תשמרו ותצפו כמו ואביו שמר את הדבר תצפו על עונת היחוד של שבת ויהי' נחשב לכם כאלו מקדשי תיראו שהיחוד של שבת הוא כמו לעתיד שבהמ"ק קיים. וע"ז נאמר אוהבי ד' המחכים בבנין אריאל ביום השבת שישו ושמחו. מה שתחכו על היחוד העתיד הנה ביום השבת שישו עתה והלשון שישו ושמחו הוא כמ"ש נגילה ונשמחה בישועתו. וע"ז נאמר ושמרו "בנ"י "את "השבת. לשון תצפו על היחוד שלמעלה כנ"ל. וזהו שא"א הרחמן הוא ינחילנו ליום שכולו שבת ומנוחה לחיי העולמים. הרמז שבת ומנוחה הוא בחי' היסודות והיחוד לחי עולמים כנ"ל. והבן. ובדרך הנ"ל פרשנו הפ' ממרחק תביא לחמה ותקם בעוד לילה ותתן טרף לביתה וכו' רמז לחג השבועות שהיו מביאים שתי הלחם. והם ממרחק כי העומר הי' קרב בפסח וגמר היחוד הנעלה הוא בעצרת כנ"ל. ותקם בעוד לילה כו' כי בכל ימי השנה לא נמצא שיהי' הלילה זמן הראוי' ליחוד בקיום המצות חוץ מליל פסח ועצרת וליל של יום כפורים. וזהו ותתן טרף לביתה. הם ההשפעות טובות אשר יורדים לבני ישראל בלילות הללו אמן:
<b>לפסח שני</b>
ויהי אנשים אשר היו טמאים לנפש אדם ולא יכלו לעשות הפסח ביום ההוא כו'. נראה לרמז בתיבת ביום ההוא. דהנה נאמר יכול מר"ח ת"ל ביום ההוא וכמ"ש והגדת לבנך ביום ההוא. והרמוז מבואר בכוונת האר"י ז"ל שביום ההוא מרמז על לעתיד שנאמר ביום ההוא יהי' ד' אחד ושמו אחד. שהוא התגלות האור ע"י חסד העליון שנקרא יום ההוא דאשתמודע לעילא כיל"ח וכן ביצי"מ נאמר ביום ההוא מורה על ההתנוצצות אור החסד עתיקא קדישא שנתגלה בלילה ההיא. וע"ז המצוה של והגדת לבנך ביום ההוא לשון הגדה הוא לשון המשכה אור החסד עליון להתגלות כנודע שם. והנה זה שמרמז הכתוב בזה. שהיו טמאים ולא יכלו לעשות הפסח בכוונה גדולה הזאת להמשיך האור הגדול ההוא כאשר היו טמאים שזהו לשון פסח לשון קפיצה שביציאת מצרים הי' ההארה הגדולה שלא דרך דרגין כיל"ח. וזהו שלא יכלו לעשות הפסח ביום ההוא בכוונה של יום ההוא הגדול כנ"ל. והנה בזה מיושב דברי הרמב"ם ז"ל בפרק וי"ו מהלכות קרבן פסח וז"ל שם. טמא מת שחל שביעי שלו להיות בי"ד אע"פ שטבל והוזה עליו כו' אין שוחטין עליו אלא נדחה לפסח שני שנאמר ויהי אנשים אשר היו כנ"ל ולא יכלו לעשות הפסח ביום ההוא מפי השמועה למדו שיום ז' שלהם הי' בע"פ. והראב"ד ז"ל השיג עליו דס"ל שוחטין וזורקין על טבול יום ע"ש. אך לפי הנ"ל ניחא דעיקר הכוונה מהלימוד המקרא הזה הוא מלשון ביום ההוא שהוא הרמוז על המשכת האור של ביום ההוא למעשה הפסח ולכך לא יכלו לעשות הפסח כנ"ל ולכן אין לדמות זה למאי דשוחטין וזורקין על טבול יום כנ"ל. (והבן כי נכתב בקיצור):

ל"ג בעומר

(פ' אמור) שור או כבש או עז כי יוולד והי' שבעת ימים תחת אמו ומיום השמיני והלאה ירצה לקרבן אשה לד'. וסיום הפרשה ולא תחללו את שם קדשי וכו' ונקדשתי בתוך בני ישראל ופרש"י ז"ל מסור עצמך וקדש את שמי וכו' ע"ש. להבין ענין סמיכת הפסוקים האלו לתחלת הפ' כי מה ענין זה לזה לפ' שור או כשב וכו'. אמנם ידוע כי ענין הקרבנות רמוזים על ענין גבוה במעלת הצדיקים הנקרבים לפני ד'. והנה יש בחי' צדיקים קדושים אשר כל עלייתם בסוד מ"נ בהיותם בחיים הוא רק ע"י מסירות נפש להריגה על קדוש השם כמו ר"ע וחביריו עשרה הרוגי מלכות להיותם מבחי' הפח"ד ועד"ז אמרו בגמ' על ר"ע כך עלה במחשבה כך דייקא עלה במחשבה רמוז לחכמה כנודע מכתבי האר"י ז"ל כי ר"ע וחביריו הוכרחו למסור נפשם בהתעוררת מ"נ לתיקון העולמות כי לכך נקראו הרוגי מלכות וז"ש כך עלה במחשבה כך דייקא עלה במחשבה לאו"א זיווג פנימי כמ"ש איש אמו ואביו תיראו ואת שבתותי תשמרו הם היסודות בשבת בחי' היחוד פנימי להולדת נשמות כמ"ש למעבד נשמתין כי מלבד שהם תרין רעין דלא מתפרשין הוא בחיצוניות לקיום העולמות אבל היחוד פנימי הוא לבריאות נשמות ע"י הצדיקים בהתעוררות מ"נ וזהו אמו תחלה ואח"כ אביו. ועד"ז רמז הכ' שבעת ימים תחת אמו הם ז' ימי הבנין למטה מבינה ומיום השמיני והלאה כאשר יגיע ליום השמיני כנ"ל הנה אך ירצה לקרבן אשה לד' למס"נ. וזה ענין ר"ע כמ"ש כל ימי הייתי מצטער וכו'. ולזה סיים הכ' ונקדשתי בתוך בנ"י כמו שפרש"י מסור עצמך וכו'. אמנם יש צדיקים מבחי' החסדים כמ"ש רשב"י ועשרה תלמידים אשר לא היו צריכין להריגה כמו שמבואר בזוהר דאמר אין בחביבותא תליין והם הליכות דרכם בקודש קדשים עד האהבה מעלה מעלה עד כלות הנפש בדביקות כו'. וע"ז אמר הכתוב כי עזה כמות אהבה במעלות האהבה הוא ג"כ מסירות נפש כמו המות ותשוקה בדביקות ונשיקין כו'. אולם כל עניני העבדות של הצדיקים הקדושים האלו הוא לצורך השפעות טובות העולם הזה ורק להמשיך נשמות קדושות והשפעות טובות וקדושה לעולם הזה לא לצורך לעשות יחודים למעלה לבד. ולכך בסיום האדרא אחר כל היחודים וכוונות המבוארים שם בזוה"ק. כד נפקו לכל אתר דמסתכלין סליק ריחא. אר"ש ש"מ דעלמא אתבסם בגיני כי זה הי' כל פעולתו באמת להתבסם העולם בהשפעות טובות וקדושה וזה דרך אמת והישר על כל איש בכוונת לימודו ועבודתו להש"י להיות העולם מתברך בגינו וזה תיכף לת"ח ברכה כי ת"ת כנגד כולם ר"ל בשביל כל העולמות וכמ"ש וזאת הברכה אשר ברך משה ולהלן כתיב תורה צוה לנו משה. מימינו אש דת למו הכל מוסב על זאת הברכה שבאה ע"י התורה לעולם הזה וכאשר כבר בארנו בבה"ת ענין הגמ' שלא ברכו בתורה תחלה. וזהו סמיכת ברכת כהנים לבה"ת כה תברכו את בנ"י בלימודכם כי אם לא עד"ז הנה היא תורה שאין עמה מלאכה וסופה בטילה. ובכזה אמר הש"י לאברהם אבינו ע"ה והי' ברכה אחר כל הגדולות שהבטיח לו ואעשך לגוי גדול זה שאומרים אלהי אברהם העיקר והי' ברכה בכל זה להמשיך חסדים וברכה לעולם הזה כמ"ש להניח ברכה אל תוך ביתך וכן יעקב אבינו ע"ה אחרי אשר בניו עשו היחוד שמע ישראל אמר הוא ברוך שם כבוד מלכותו לעולם ועד וכן זה הכוונה בתור' לשמה. לא כאותן ב"א הפרושים שפורשים עצמם בעבודתם מן העולם הזה רק לעצמם ואינם מתפללים לטובת הכלל וע"ז אמרו ז"ל וכשאני לעצמי מה אני ואל תפרוש מן הציבור. וכן משה רבינו עליו השלום כשנתגלה אליו הש"י בי"ג מדות נאמר וימהר משה ויקד ארצה וישתחו. כי כאשר הוריד הי"ג מכילין דרחמי בשעת הרצון וימהר להוריד הרחמים ארצה בעולם הזה וישתחו כי זהו כוונת ההשתחוי' ביחוד אותיו' הוי' בש"ע להשפיע בנוקבא דז"א כנודע. ולכך באידרא בסיום כמבו' בזוהר הקדוש בכוונת הי"ג מכילין כד נפיק אמר ש"מ אתבסם עלמא לכוונה הזאת נתכוון ג"כ רשב"י בלימודו ויחודו בעולמות העליונים וזה באמת רצון הש"י ב"ה כמו שאמר הכ' אם בחוקותי תלכו ואת מצותי תשמורו ונתתי גשמיכם בעתם וכו'. וכבר עמדו בזה הראשונים על היעודים הגשמים האלו מה שייך לעשיות המצות אמנם לפי דרכינו יאמר הכ' אם בחקותי תלכו וכו' הנה עד"ז יהי' כוונתכם ונתתי גשמיכם בעתם ואינו ענין הבטחה אבל הוא לימוד כוונת העבודה ליחד האותיו' שם הוי' ב"ה להריק ברכה לבני ישראל. וכן והי' אם שמוע וכו' ונתתי מטר ארצכם בעתו עד"ז. וכזה הי' כל כוונת הצדיקים עשרה הרוגי מלכות להמתיק הדינין והעלאת נשמות ולהשפיע כל טוב. וכ"נ ויזכו לראות בנים ובני בנים עוסקים בתורה ובמצות על ישראל שלום לשון עוסקים הוא כמו משא ומתן שנקרא עסק כן אנו אומרים לעסוק בד"ת כי הוא ג"כ ענין עסק שע"י התורה לשמה מוריד השפעות טובות וישועות לכלל ישראל. וזה כוונת הכתוב שלפנינו ירצה לקרבן אשה לד' שיהי' בחי' קרבן במסירות נפש רק ולא תחללו את שם קדשי. כי אם אינו מתפלל כל אחד על חבירו הוא ג"כ חילול השם חלילה. כי שם הוי' ב"ה כלול בכל ד' עולמות והיחוד צריך להיות בעולם העשי' ג"כ כי אם לא כן הוי כמו חלול השם. וזהו ונקדשתי בתוך בני ישראל. הקדושה הוא להמשיך ולהשפיע טובות בתוך בנ"י עם קדוש כנ"ל:
(שבת דף קלח ע"ב) ת"ר כשנכנסו רבותינו לכרם ביבנה אמרו עתידה תורה שתשתכח מישראל כו'. ר' שמעון בן יוחאי אמר חס ושלום שתשתכח תורה מישראל שנאמר כי לא תשכח מפי זרעו אלא מה אני מקיים ישוטטו לבקש דבר ד' ולא ימצאו שלא ימצאו הלכה ברורה ומשנה ברורה במקום אחד. מבואר בספרים הרמז בזה כי" לא" תשכח" מפי" זרעו" ס"ת יוחא"י. מאשר כי הוא הי' משורש נשמתו של משה רבינו ע"ה רעיא מהימנא וזכותו עומד לנו להיות לעזר לכל הבאים לטהר אשר בשם חסיד יקרא לזכך נשמתו ע"י לימוד הזוהר הקדוש ומבואר בזוהר הקדוש (במדבר דף קכ"ד ע"ב) בזכות ספרא דא יפקון מן גלותא. וזה הרמז בר"ת בפ' "רגלי "חסידיו "ישמור גימ' זוה"ר. כי הוא השמירה מעולה בכל הענינים לזכך נשמתם וזכותו עודנו עומד עמנו תמיד בבחי' צדיק יסוד עולם. כמבו' בזוהר הקדוש בתוספות השייך לדף ק"ה בפ' וירא. זמנא חדא נפק ר"ש וחזא עלמא דחשיך ואפיל ואסתתם נהורי' אמר לי' לר' אליעזר תא ונחזי מה בעי קב"ה למעבד בעלמא אזלו ואשכחו חד מלאכא דדמי לטורא רברבא ואפיק תלתין שלהובין דנורא מפומי'. א"ל ר"ש מאי את בעי למעבד א"ל בעינא למחרבי' לעלמא בגין דלא שכיחא תלתין זכאין בדרא דהכי גזר קב"ה על אברהם דכתיב היו יהי' בגימט' תלתין. א"ל ר"ש במטו מנך זיל קמי' קב"ה ואימא לי' בר יוחאי שכיח בארעא אזל האי מלאכא קמי' קב"ה וא"ל מארי דעלמא גלי קמך מאי דא"ל ר"ש בר יוחאי א"ל קב"ה זיל אחרבי' לעלמא ולא תשגח בבר יוחאי כד אתי חזיא ר"ש למלאכא א"ל אי לא תיזל גזירנא עלך דלא תיעול לשמיא ותהוי באתר דעז"א ועזא"ל וכד תיעול קמי' קב"ה אימא לי' אי לית תלתין זכאין בעלמא להוון עשרין דהכי כתיב לא אעשה בעבור העשרים ואי לית כ' להוי עשרה דהכי כתי' לא אשחית בעבור העשרה ואי לית עשרה להוי תרין דאינון אנא וברי דהכי כתי' עפ"י שנים עדים יקום דבר ואין דבר אלא עולם דכתיב בדבר ד' שמים נעשו ואי לית תרין הא אית חד ואנא הוא דכתיב וצדיק יסוד עולם בההיא שעתא קל מן שמיא נפל ואמר זכאה חולקך ר"ש דקב"ה גזר לעילא ואת מבטל לתתא בוודאי עלך אתמר רצון יראיו יעשה עכ"ל. ולהבין הדבר מה שמצינו בדורות הראשונים כגון דורו של משה רבינו עליו השלום שהי' בימיו כמה הרפתקאות ונסיונות בבני ישראל כגון חטא העגל ומתאוננים ומרגלים. ואח"כ בדורו של יהושע כתיב ויעבדו את ד' כל ימי יהושע. אך זהו גופא הוא מחסדו הגדול וטובת בנ"י כי הכל לפי הדור ולפי גודל צדקתו של הצי"ע אשר בכוחו הגדול יכול להגן על הדור. ולא לדורו בלבד הוא המשפיע להגן עליהם בתפלותיו הזכים והצלולים. רק צדקתו עומדת לעד ולדור דורים. וכזה הי' אצל אאע"ה שלא הי' מתפלל כלל על לוט בן אחיו. כמבואר בזוהר הנ"ל בפ' וירא בפנים. אמר ר' אבא ת"ח ענוותנותו דאברהם דאע"ג דא"ל קב"ה זעקת סדום ועמורה כי רבה ועם כל דא דאוריך עמי' ואודע לי' לא בעי קמי לשזבא לי' ללוט ולא יעביד בי' דינא מ"ט בגין דלא למתבע אגרא מן עובדוהי. ואעפ"כ הי' ניצול בזכותו של אברהם. והענין בזה עפ"י מ"ש בפי' הפ' רצון יראיו יעשה ואת שועתם ישמע ויושיעם. פי' הרצון של יראיו ותפלתם שהיו מתפללי' בחיים חיותם אפילו בדבר אשר לא עשו פרי אז בדור ההוא כגון תפלותיו של א"א ע"ה על סדום שלא הועיל. על כל זאת לא שבו ריקם. כמ"ש למען אשר יצוה את בניו וביתו אחריו. לשון צוותא והתחברות עם כל הדורות הבאים אחריו כמ"ש ואת שועתם ישמע ויושיעם. כאשר יתפללו יעלה לרצון להוציאם מצרה לרווחה אמן:

שבועות

מתן תורה
(שבת דף פו ע"א) <b>יום אחד הוסיף משה מדעתו.</b> התמיה' מבוארת שהרחיב זמן מה שהעליונים ותחתונים היו מחכים ומצפים על יום קדוש כזה. אך מבואר ותגזר אומר ויקם לך הקב"ה גוזר והצדיק מבטל הצדיק גוזר והקב"ה מקיים. וזהו אחת מהאמונות החזקות שבידינו. ואם אחד אינו מאמין בזה אינו בכלל יהודי. ולזה שייכים כל התפלות ובזה שמעתי הפי' בפ' ואתה לא כן נתן לך ה' אלהיך. פי' זה הכח בעצמו נתן לך הקב"ה להצדיקים שיאמרו לא כן. פי' שיבטלו גזירות המקום ב"ה בדיבורם. ובזה פי' הרב קדושת לוי ז"ל בקש נבוכדנצר לגנות דברי דוד המלך ע"ה היינו שאמר שאין בכל העולם שיבטל דברי הש"י ע"ש. ובזה פי' הזוהר בכל הגוים ובכל מלכותם מאין כמוך אבל בישראל יש. שהם עושים נסים ונפלאות כמו הקב"ה כביכול. ולזה רצה הקב"ה ומשה להראות בזה כאן קודם מתן תורה להתנות בתנאי קודם למעשה עם הקב"ה וגם להודיע זאת לישראל הכח שבידם אם ישמרו התורה דהיינו שבטל מיד דברי הש"י בזה להורות שיש ביד ישראל הכח לעשות כרצונם והקב"ה מסכים עמהם וז"פ ויאמינו בה' ובמשה עבדו דהיינו שזה אמונה אחרת שמשה איש האלהים ובידו להפוך מדה"ד למדה"ר. שמדה"ד נקרא אלהים ולזה נקרא משה איש האלהים. וז"פ אין לנו אלא דברי בן עמרם. לכאורה קשה הלא היו הדברים אשר יצאו מפי הקב"ה כמבואר בפסוקים. רק שהם לא ידעו אם הש"י צוה כן והאמינו בזה דאפי' הש"י לא צוה. מסכים הש"י עם משה ויעשה עמנו נסים. ובזכות האמונה נגאלו כמבואר במדרש שהאמינו במשה וז"פ וגם בך יאמינו לעולם ויגד משה את דברי העם אל ה' כפל הדברים. אך הפי' הוא כך דהנה אתפשטותי' הוא בכל דרא ודרא כמבואר בזוהר ובכל הספרים משה שפיר קאמרת שמשה נתגלגל בכל דור ודור להורות לעם ד' דרכיו הישרים ולהתפלל עליהם בכל צרכיהם: (מכי"ק)
(שם דף פז ע"ב) <b>יומא קמא לא אמר להו ולא מידי.</b> הנ"ל לבאר עפ"י המשנה במס' אבות חמשה תלמידים הי' לו לר' יוחנן בן זכאי הוא הי' מונה שבחם. ולכאורה צריך להתבונן בדבר זה. רב גדול ונשיא הדור כר' יוחנן בן זכאי אשר הי' חי ק"כ שנה לא יהי' לו רק ה' תלמידים הלא הוא הי' המנהיג לכל ישראל. גם הדקדוק לשון הוא היה מונה שבחם. רק באמת הי' לו כמה תלמידים רק מחמת שהיו בעצמם יודעים מעלתם והיו חשובים בעיניהם אך החמשה תלמידים הללו היו נמוכי רוח ושפלים בעיני עצמם ולא היו יודעים כלום ממעלתם. לכן דייקא הוא היה מונה שבחם. והם היו עיקר מכל התלמידים שיהיו ראוים לקבל ממנו. כי עיקר הכנה לקבלת התורה היא השפלות להיות בחי' מקבל כמ"ש בשם הרב הקדוש מוה' משה ליב ז"ל. האיש אשר נמצא הגביע בידו הוא יהי' לי עבד. כאשר דרך הגביע שהוא כלי המקבל צריך להיות עומד למטה מכלי הנשפך ממנו לתוכו כי אם הוא עומד למעלה איננו יכול לשפוך בתוכו. כן התלמיד צריך להיות שפל בדעתו נגד הרב המשפיע לו ואז יהי' ראוי לקבל ממנו. ובזה פרשתי הפ' ויתיצבו בתחתית ההר. פי' שכל המעמד ומצב לקבלת התורה הוא מה שעמדו בתחתית ההר בנמיכת רוח ובשפלות גדול ככלי הריק מכל ואז היו ראוים לקבל התורה במדריגת הענוה. וז"פ מה נעשה לאחותנו ביום שידובר בה. פי' בחי' מה וענווה ושפלות נעשה לאחותנו ביום שידובר בה במתן תורה וזה ג"כ הרמז בדברי הגמ' שהתחלנו. יומא קמא לא אמר להו ולא מידי. פי' שאמר להם שיהיו בבחי' הענווה שלא יהיו חשובים בעיניהם לכלום. ולא מידי ככלי הריקן מכל אין בו מאומה. ואז יהיו ראוים לקבל התורה:
<b>כל אשר דבר ד' נעשה ונשמע.</b> הכוונה בזה. נקדים הכתוב בפ' כי תבא היום הזה ד' אלהיך מצוך וכו' את ה' האמרת היום וכו' ללכת בדרכיו ולשמור חוקיו וכו' ולשמוע בקולו. עמדו הראשונים בפ' זה מאחר שכתב ללכת בדרכיו ולשמור מצותיו מאי הפי' עוד לשמוע בקולו. וכבר האריך הרמב"ן בזה. גם יש לעיין כי גם באברהם נאמר כמה פעמים מלה כזאת עקב אשר שמע אברהם בקולי ובפ' העקידה ג"כ כי ברך אברכך עקב אשר שמעת בקולי. הלא דבר הוא. ונקדים ע"ז פי' הפ' שש אנכי על אמרתך כמוצא שלל רב. בדרך עדותיך ששתי כעל כל הון. כפילות הדברים וכן כמה פסוקים. ונ"ל לפרש מה חדש דוד המלך בזה דהנה מצינו בענין המצות ב' סוגי בני אדם. הא' שרואה שהקב"ה צוה עליו לעשות המצוה הוא עושה רצון הבורא ב"ה דהיינו מצות קידוש השם למסור עצמו להריגה הנה עושה זאת מפני כי כן צוה הקב"ה. אבל יותר הי' נוח לו אם לא הי' מצוה הקב"ה למסור נפשו על ג' דברים שמבוארים בש"ס שיהרג ואל יעבור רק היו כמו שאר מצות שדינם יעבור ואל יהרג. ואם לא היה מצוה הקב"ה המצוה הזאת הי' ממילא נוחל עולם הזה ועוה"ב כיון שעושה רצון הבורא. וכן הוא בכל המצות הי' נוח לו אם לא היה מצוה מצות החמורות עליו והי' נוחל עולם הזה ועוה"ב. וכ"ז הוא איש אשר עובד ע"מ לקבל פרס אינו שמח בריבוי המצות רק היה נוח לו אם לא היה מצוה הש"י רק ז' מצות כמו לבני נח ומזה היה ג"כ אהוב להקב"ה והי' נוחל עולם הזה ועוה"ב. וכזה ראינו בעבדים שמשכירים עצמן לשרת לאדוניהם על סך כמה לזמן. כל מה שמצוה אותו האדון עושה. אך עכ"ז הוא יושב ומצפה להקל מעליו שלא יצטרך האדון לעבודה זאת ולא יצוה אותו כלל כיון שבין כך ובין כך נוטל שכרו יותר טוב לו שלא להטריח אותו בעבודה כזאת. אך הצדיקים שהם עובדים שלא ע"מ לקבל פרס רק לעשות נחת רוח להבורא ב"ה הם ששים ושמחים לעשות רצון קונם להרבות להם תורה ומצות שנודע להם רצון הבורא ב"ה. וכזה אי' בשם הבעש"ט ז"ל. שוש אשיש בד'. שיש. כמה צדיקים שיש להם שמחה מזה שיכלו לעשות נ"ר לשמח הקב"ה וזה פי' המשנה אל תהיו כעבדים המשמשים את הרב ע"מ לקבל פרס אלא הוו כעבדים המשמשים את הרב שלא ע"מ לק"פ כדי שיהי' לו שמחה מעבודת הבורא ב"ה וזה ג"כ ענין מ"ש בני ישראל נעשה ונשמע. פי' אף שנעשה כל התורה כאשר תצוה אותנו עכ"ז נהי' עוד מצפים ומיחלים לשמוע עוד. אולי יצוה הקב"ה עוד מה לעשות נהי' נכונים לעשות כל אשר יצוה אותנו. וז"ש באברהם אבינו ע"ה שקיים כל התורה כולה קודם שניתנה ואעפ"כ כתי' עקב אשר שמע אברהם בקולי שהי' מצפה עוד לשמוע בקולו: (מכי"ק) וז"ש בפ' וילך בפ' התשובה. ואתה תשוב ושמעת בקול ד' כו' כי זה עיקר ענין התשובה להיות לו רצון טוב ומוכן תמיד לשמוע עוד ולא יהי' מסתפק במה שעשה עתה רק יהי' מצפה לשמוע בקולו עוד. וזה הענין שהי' במרה קודם מתן תורה צוה להם הש"י מצות כיבוד אב ושמירת שבת כדכתי' שם שם לו חוק ומשפט ושם נסהו. וכתי' אח"כ אם שמוע תשמע לקול ד' אלהיך והאזנת למצותיו וכו' כי זה היה נסיון להם אם יקבלו התורה ברצון טוב שלא ע"מ לקבל פרס לכן הי' מצוה להם איזה מצות קודם מתן תורה לראות היעמדו באמונתם להיות מצפים ומיחלים לשמוע עוד מה יצוה ה' להם. וז"ל והאזנת שמטה אזנו לשמוע מה שיצונו לעשות עוד. וז"ש בגמ' לכ"ע בשבת ניתנה התורה. פי' ע"י מצות שבת שהי' מצוה אותם הש"י זה הי' הכנה למתן תורה לראות אם יקבלו התורה שלא ע"מ לקבל פרס ויאמרו נעשה ונשמע. וזה הענין דאי' בגמ' (שבת דף פ"ח) מי גלה רז זה לבני שמלאכי השרת משתמשין בו כי כענין הזה הוא מדריגת המלאכים שהם עומדים תמיד ומצפים לעשות שליחותם כמ"ש וכולם מקבלים עליהם עול מלכות שמים זה מזה. כן היו בנ"י אז בבחי' זו באמרם נעשה ונשמע עוד מה יצוה הש"י עוד לעשות. וכזה ג"כ הי' מעלת א"א ע"ה כמ"ש עקב אשר שמע אברהם בקולי וישמור משמרתי מצותי חוקותי ותורותי. שהיה אברהם אבינו מקיים כל תורה כולה קודם שניתנה ועכ"ז הי' שומר ומצפה לשמוע עוד בקול ד' כמ"ש ואביו שמר את הדבר:
(בפ' ואתחנן) <b>פנים בפנים דבר ה' עמכם וכו' אנכי עומד בין ד' וביניכם להגיד לכם את דבר ה'.</b> הרמב"ן והראשונים ז"ל עמדו בסתירת הדברים ונדחקו בזה. ונ"ל בהקדם דברי הפ' ויקהל משה את כל עדת בני ישראל כו' ובסוף הפרשה מסיים ויצאו כל עדת בני ישראל מלפני משה. דהנה מצינו בס' משיבת נפש כת"י שמונה שם שבחי האר"י ז"ל וז"ל והי' מוציא נשמת האדם בחיים חיותו ומביאו אצלו ומדבר עמה להשיבה בתשובה ואח"כ החזיר הנשמה להאדם ע"כ. והנה ידוע בספרים שמשה רבינו ע"ה הי' האילן וששים רבוא נשמות בני ישראל היו הענפים שלו שהם היו כולם תלוים בנשמתו. ומה שהאילן מושך יניקתו מן הארץ הולך היניקה לכל הענפים. כן הי' במשה רבינו ע"ה. ולזה אמרו רז"ל שמשה הי' הדעת של כל ישראל כמ"ש והודעתי את חוקי אלהים ואת תורותיו. וכ"נ מיום דעתי אתכם. והי' בכוחו להמשיך כל נשמות ישראל והדעת שלהם לנשמתו ולדעתו ולדבר עמם ואח"כ להחזירו להם. ואם האר"י ז"ל הי' בכוחו לעשות כן. מה נאמר במשה רבינו ע"ה. והנה אחר מעשה העגל שנפגם הדעת של בנ"י במחשבות לא טהורות ונפגמו הנשמות שלהם. ולזה הקהיל משה רבינו את כל עדת בנ"י. עד"ת אותיות דע"ת. והדעת היא הנשמה שהנשמה נמשכה מן דעת העליון כמבואר בעץ החיים. ולכן קיבץ כל הנשמות והדעת לתוך הדעת שלו ויאמר אליהם אלה הדברים אשר צוה ד' לעשות אותם. וז"ש ויקהל משה וכו' ואח"כ כתי' ויצאו כל עדת בני ישראל מלפני משה דלכאורה למה כתבה התורה שיצאו מלפני משה מאי נפקא מיני' אם יצאו או נשארו אצל משה. אך לזה הוא נכון שמשה החזיר הנשמות שלהם בתשובה והטהיר אותם והחזיר העטרה ליושנה כמו קודם מעשה העגל ולזה ויצאו כל עדת ישראל מלפני משה. היינו שהחזיר להם הנשמות. והנה בעת קבלת התורה שרצה הקב"ה לדבר עם ישראל פנים בפנים לזה היו צריכין קדושה יתירה והכנה גדולה עד מאד. לזה אמר הקב"ה לך אל העם וקדשתם היום ומחר וכוונת הקב"ה הי' שמשה רבינו ע"ה יעשה כן להקהיל כל הנשמות בשלשה ימי הגבלה לתוכו ויטהר אותם. וז"ש וכבסו שמלותם היינו הגופים כי הגוף הוא המלבוש לנשמה ולזה נקרא משה רבינו כובס כמבו' בס' הקנה. וזה כוונת הגמ' (בנדרים דף מא ע"א) והוה ההוא קצרא הוה שמיע לרבי כד הוה גריס להו אזיל ר' חיי' וגמר יתהון קמי' קצרא ואתי ואהדר יתהון קמי רבי. ופרש"י והר"ן קצרא כובס. הרמז בזה ההוא כובס הוא משה רבינו ע"ה שהי' מכבס הגופים ומטהר אותם לקבלת התורה (וכן עשה משה רבינו עליו השלום באמת). אך רצה עוד שיהיו אצלו הנשמות של בנ"י עוד יום אחד כדי להוסיף בהם גודל הקדושה בנשמות שלהם. וז"ש חכז"ל הוסיף משה יום אחד מדעתו. אח"ד רמוז לאחדות הבורא ב"ה להביאם למעלה יתירה שקבץ אותם בבחי' דעתו ונשמתו. וז"פ הנה אנכי בא אליך בעב הענן בעבור ישמע העם בדברי עמך כי בעת שדבר עם משה ממילא הי' הדבור עם כל ישראל מחמת שכל הנשמות היו כלולים בנשמתו וממילא כולם ישמעו יחד עמך. וז"ש בך יאמינו לעולם. לשון כאשר ישא האומן את היונק וק"ל. ולזה כיון הפסוק ויוצא משה את העם לקראת אלהים. שעד אותה שעה היו הנשמות בתוכו וכשבאו אל הר סיני החזיר הנשמות לכל ישראל כדי שהש"י ידבר עמהם פא"פ. וז"ש ויאמר ד' אל משה רד הע"ד בעם. פי' לשון עדים מהר חורב. רמז להיחוד יסו"מ אותיות רברבין בק"ש ע"ד. פי' האורות הקדושות אשר בך והכח וההכנה לקבלת התורה הוא העדי של משה רד העד בעם. תתן אותו הכח והעדי לכלל ישראל. כי כן הי' דרכו של משה להיות נוהג בישראל עין טובה לתת חלקו והשגתו להם כמ"ש ישמח משה במתנת חלקו. כי רק זה הי' שמחתו מה שנתן להם חלק מתורתו והשגתו ובזה ניחא מה שהתחלנו בישוב סתירת הפסוקים. דכתי' פנים בפנים דבר ה' עמכם וכתי' אנכי עומד בין ד' וביניכם. כי הכל בקנה אחד עולים. לאשר כי מחמת שאנכי עומד בין ד' וביניכם והורדתי קדושתי בכם כנ"ל עי"ז ממילא שפיר הוה ג"כ פנים בפנים דבר ד' עמכם. וז"ש כל הלומד תורה לשמה זוכה לדברים הרבה. לשמה אותיות למשה. כי כאשר נתעורר בו כוחו של משה במעלת קדושת מתן תורה כמ"ש בתד"א כל ת"ח הלומד תורה לשמה הקב"ה יושב ושונה כנגדו. ואז ממילא זוכה לדברים הרבה. לפמ"ש למעלה שמשה רבינו ע"ה עשה ב' עניני הפעולות להכין אותם לקבל התורה הא' לקחת כל הנשמות שלהם להיות כלולים בנשמתו של משה רבינו עליו השלום ולהחזירם להם כנ"ל. ועוד גם זאת עשה להביא כל הנשמות לאחדותו ית"ש כמ"ש הוסיף יום אחד מדעתו להיות כולם כלולים באחדותו ית"ש כמ"ש בתנא דבי אליהו הקב"ה יושב ושונה כנגדו ועי"ז זוכה לדברים הרבה כי לאחדותו ית"ש אין סוף כן לדברי התורה אין סוף כמ"ש הנביא הלא כה דברי כאש נאום ה' וכפטיש יפוצץ סלע מתחלק לכמה ניצוצות וכן הוא בכל ענינים מכח האתערותא דלתתא אתער לעילא. לכן אנו אומרים בכל יום בברכת התורה ונהי' כולנו יודעי שמך ולומדי תורתך לשמה. פי' לעורר כוחו של משה. ואח"כ מסיים בא"י המלמד תורה לעמו ישראל. כי ע"י האתערותא דלתתא אתער לעילא שכביכול הקב"ה בעצמו ילמוד עמו. והבן: (ע"פ כי"ק):
<b>עוד באופן אחר</b>
(בפ' ואתחנן) <b>ויקרא משה אל כל ישראל וכו'. פנים בפנים דבר ד' עמכם וכו' אנכי עומד בין ד' וביניכם בעת ההיא להגיד לכם את דבר ה' וכו'.</b> הערו הראשונים הרמב"ן ושאר מפרשים בסתירת הפסוקים הללו פנים בפנים דבר ד' עמכם ואח"כ כתי' אנכי עומד כו' להגיד לכם וכו' ע"ש ובשל"ה. הנה פרשנו במ"א בפ' בהעלותך על פסוק על פי ד' יחנו ועל פי ד' יסעו. דהנה צדיקים אין להם מנוחה. ופירשו המקובלים דהשי"ת ב"ה רוצה להעלות הצדיקים עד אין סוף. וסוף העלי' שלהם הוא על פי ה' יחנו היינו כמאמר הגמ' (בחגיגה דף טו ע"ב) אשכחי' רבה בר שילא לאליהו הנביא א"ל מה קא עביד קב"ה א"ל קאמר שמעתי' מפומייהו דכולהו רבנן וכו' א"ל השתא קאמר מאיר בני אומר. ובזה פרשתי בפרקי אבות כל הלומד תורה לשמה זוכה לדברים הרבה. היינו שהקב"ה אומר תורה שלו משמו ואז הדברים אין להם סוף וכפטיש יפוצץ סלע. ובזה י"ל ואני זאת בריתי אותם. ברית היינו התורה אמר ד' וכו' ודברי אשר שמתי בפיך היינו מכח התורה שבפיך שמתי דברי וכו' לא ימושו מפיך וכו' אמר ד' מעתה ועד עולם. הוא הבטחה מפי הקב"ה שמי שזוכה שהקב"ה אומר תורה משמו היינו אמר ד' יהי' מעתה ועד עולם שלא ימושו מפיך ומפי זרעך עד עולם. ועתה נבאר החילוק שבין משה לשאר הנביאים ותנאים שכל התנאים אומר הקב"ה תורתו שלומד כגון אליעזר בני אומר מאיר בני אומר. אבל משה רבינו ע"ה כל התורה שאמר הקב"ה לישראל כביכול הכל הי' בשם משה רבינו שכל התורה כולה נקראת על שמו כמ"ש זכרו תורת משה עבדי אשר צוויתי אותו בחורב על כל ישראל. וכן תורה צוה לנו משה וכמה פסוקים כהנה שמורים ע"ז שכל התורה שיצא מפי הקב"ה הי' אומר בשם משה. וז"פ הכתוב הנה אנכי בא אליך בעב הענן בעבור ישמע העם בדברי עמך. היינו השי"ת הבטיח לו למשה הגדולה הזאת שעשרת הדברות ישמע העם מפי הקב"ה בשם משה וז"פ בדברי עמך. ובזה יש לפרש דברי הפסוקים בפ' בהעלתך ותדבר מרים ואהרן במשה וכו' ויאמרו הרק אך במשה דבר ד' הלא גם בנו דבר הלשון אך במשה דבר אין לו הבנה. וגם מה שכתב לא כן עבדי משה בכל ביתי נאמן הוא פה אל פה אדבר בו האריכו המפרשים בפי' הפ' זה. ולדרכנו יבואר הכל לנכון. הרק אך במשה דבר ה' היינו שהקב"ה אומר תורה בשם התנאים. וז"פ דבר ה' היינו שהקב"ה דבורים שלו רק במשה. משה רבינו כך הוא אומר. הלא גם בנו דבר שאומר משמנו ג"כ תורה וכנ"ל. וע"ז השיב הקב"ה לא כמו שאתם אומרים מעלת משה לא כן בכל ביתי נאמן הוא. הפי' שכל התורה הוא שלו. שכל התורה מבראשית עד לעיני כל ישראל אמרתי משמו של משה. וז"ש במד"ר בראשית בשביל משה שנקרא ראשית שנאמר וירא ראשית לו. פה אל פה אדבר בו. הפי' שכל התורה שדבר הקב"ה אל משה כל התורה ומצות אדבר בו. אמרתי משמו וזה אדבר בו היינו משמו וזה מעלה יתירה אשר אין למעלה ממנו ודו"ק. ובזה נבוא לישב הפסוקים שלא יהיו סותרים שכמה פעמים נאמר דבר ד' עמכם הדברים האלה דבר ד' אל כל קהלכם וכמה פסוקים כהנה. וכאן נאמר אנכי עומד בין ד' וביניכם להגיד לכם את דבר ד' כאשר האריך הרמב"ן בפ' יתרו בפ' לא תשא וכו' ע"ש. ולדברינו יבא לנכון שהאמת הוא שהקב"ה דבר בעצמו עם כל ישראל עשרת הדברים רק שאמר משמו של משה רבינו כל הדברות וזה הפי' אנכי עומד בין ד' וביניכם להגיד לכם את דבר ד' היינו שהקב"ה אמר משמו כל הדברים. וזה הפי' בגמ' אנכי ולא יהי' לך מפי הגבורה שמענום. האריכו המפרשים הלא כל הדיבורים דבר הקב"ה. ולדברינו נכון מאד. אנכי ד' אלהיך וכו' לא יהי' לך כו' נכתב אח"כ מיד כי אנכי ד' אלהיך אל קנא וכו' אין נכון שיאמר הקב"ה משמו של משה דהיינו שיאמר הקב"ה משה רבינו עליו השלום אמור אנכי כו' וכן בפסוק שאח"כ לא יהי' לך נכתב ג"כ כי אנכי ד' אלהיך וכו' שח"ו יבואו בנ"י לכלל טעות ויחשדו שח"ו משה רבינו עליו השלום אמר על עצמו אנכי וכו' וכן לא יהי' לך כו' ולזה לא אמר הקב"ה ב' הדברות הללו משמו של משה רק מפי עצמו. רק שאר הדברות שאחר ב' הדברות נאמר לא תשא שם ד' אלהיך וכו' נאמר מפי משה היינו שהקב"ה אומר משמו של משה וכו' וז"פ בגמ' משה ידבר והאלהים יעננו בקול בקולו של משה כוונת הגמ' שאמר הקב"ה התורה כולה בשמו של משה ודו"ק: (מכי"ק)
(פ' ואתחנן) <b>יום אשר עמדת לפני ד'. הקהל לי את העם ואשמיעם את דברי אשר ילמדון.</b> י"ל עפ"י אשר אמרתי על פסוק בפ' בהעלתך על פי ד' יחנו ועל פי ד' יסעו. כסוגיא דגמרא (בחגיגה דף טו ע"ב). מאי עביד קב"ה. אומר תורה מכל התנאים ואמוראים וכו'. א"ל השתא קאמר מאיר בני אומר. וזה הפי' בגמ' שליש היום יושב ושונה. מאי הלשון שונה. אך הוא לשון משנה תורה שהקב"ה שונה מאי שתלמידי חכמים לומדים וזה ג"כ פי' הכתוב וכל בניך למודי ד' וזה ג"כ פי' הכתוב למען תהי' תורת ה' בפיך. דהיינו שממה שאנו לומדים ומוציאים התורה מפינו עי"ז נעשה תורת ד' שהקב"ה לומד ג"כ אותם הדברים. והשתא נבא לפסוקים שהתחלנו. יום אשר עמדת לפני ד' ואשמיעם את דברי אשר ילמדון היינו שאודיע להם מעלתם וחבה יתירה נודעת להם. את דברי. תיבת את מיותר כקושית האלשי"ך. אולם הפי' את הוא לשון טפל. כמו שדרשו רז"ל את הטפל לבשרו אשר ילמדון. שכל דברי שאני לומד הוא מאשר ילמדון ודו"ק. ואמר הכתוב התועלת מזה מה שהקב"ה אומר תורה מפי ת"ח. הוא ליראה אותי כל הימים אשר הם חיים וכו'. הוא בשני אופנים הא' שאם יודעים בנ"י שמה שלומדים הקב"ה לומד מפיהם יראו הם בעצמם ללמוד תורה לשמה ולא לשום פני' שאם ילמדו לשום פני' ח"ו בוודאי תורה כזו לא ילמוד הקב"ה מפיהם ואם לא יהיו יראים בכל הדברים אזי ג"כ יהיו אבודים ממעלה כזאת וכמ"ש חכז"ל והי' אמונת עתך וכו' יראת ד' היא אוצרו. אי איכא יראת ד' אין וכו'. הב' שמצינו שמכריזין בב"ד שלמעלה על כמה תנאים הזהרו בר' מאיר ובתורתו וכדומה וכמבואר במס' קידושין ולזה הבטיחם הקב"ה שאם יזכו למעלה הזאת אז יהיו בטוחים שלא יחטאו עוד ולבעבור תהי' יראתו על פניכם לבלתי תחטאו. ואמר עוד ואת בניהם ילמדון. עוד מעלה זאת יהי' להם שלא ימושו מפיהם ומפי זרעם עד עולם וכנ"ל. וזה הפי' בברכת התורה שאנו אומרים בבקר קודם הלימוד. והערב נא וכו' את דברי תורתך (ג"כ כנ"ל את הוא טפל) בפינו ובפיות וכו' היינו ג"כ כנ"ל שיהיו מעורב לימודינו שאנו לומדים עם דברי תורה שהקב"ה לומד בכל יום. ובזה ממילא נזכה שנהי' אנחנו וצאצאינו וכו' כולנו יודעי שמך ולומדי תורתך. אמן: (מכי"ק)
(פ' יתרו) <b>אתם ראיתם אשר עשיתי למצרים וכו' ואביא אתכם אלי כו' ואתם תהיו לי ממלכת כהנים וגוי קדוש כו'.</b> הנ"ל בענין הזה. דהנה במצרים כתיב אנכי ארד עמך מצרימה וכו' וכן וארד להצילו מיד מצרים ולהעלותו כו'. יש להבין ענין ירידה זאת מה טיבה. אכן הנה כבר מבואר בספרים כי כל ענין בריאת העולם הי' בחסד. כמ"ש עולם חסד יבנה. והוא שרצה הש"י ב"ה להטיב לברואיו. לכן כביכול צמצם אורו הגדול וברא כל העולמות כולם לתכלית הטוב והחסד ולהטיב לברואיו לבני ישראל ובכן אור הגדול העליון הוא עובר דרך השתלשלות וצמצומים רבות וירידת המדריגות דרך כל העולמות העליונים עד העולם הזה. והנה בחי' הצמצומים האלו הם מצד האהבה וחסד למען יוכלו לקבל אור העליון בעולם הזה הגשמי כנודע. אמנם בחי' הירידה מהאור העליון וצמצומים הנ"ל הוא כן מאז ועד עתה שהנה חסד אל כל היום. שכביכול מצמצם אור העליון בכל עת לעבור דרך המסכים האלו. למען הופיע בקרב איש הישראלי הבא לטהר לפניו להלהיב את לבבו. להתדבק בשורש האור העליון א"ס ב"ה. ועי"כ יוכל לעלות בדביקות אל ב"ה וזהו ושכנתי בתוכם. שכינה בתחתונים צורך גבוה. אמנם נכון לדעת כי בחי' ירידת האור העליון והשתלשלות המדריגות האור הגדול ההוא הוא דבר קשה מאד לירד למטה לעולם הזה להצמצם בעולם הגשמי עד שנחשב זה כענין מסירות נפש לירד למטה ממעלה הנשאה העליונה. וכמובן זה מענין ירידת הנשמ' לעולם הזה כמבו' בספרים. וכן מענין מלאכים היורדי' לעולם הזה שקשה להם מאד כאשר בארנו במ"א ע"ש. והנה בכ"ז אע"פ שנחשב זה לבחי' מסירות נפש אעפ"כ הש"י ב"ה עשה כן בכל עת ובכל שעה לטובת עמו ישראל ואהבתו אותם לבעבור יוכלו לעלות ולאחוז בשורשם האמיתי. וזה הי' ענין ירידת אור א"ס ב"ה למצרים שאמר אנכי ארד עמך מצרימה כדי להעלות את ישראל כמ"ש ואנכי אעלך גם עלה. וזהו וארד להצילו מיד מצרים כדי להעלותו. שכל זה הוא בחי' ירידה ומסירות נפש עבור ישראל כנ"ל. לכך הנה קל וחומר בן בנו של ק"ו שצריך האדם למסור נפשו לאהבת הש"י ב"ה לעלות מעלה מעלה. הנה זהו שאמר הכתוב אתם ראיתם אשר עשיתי למצרים שירדתי כמה וכמה ואביא אתכם אלי להדבק באור העליון ב"ה כנ"ל. ולכך הנה גם אתם תהיו לי ממלכת כהנים וגוי קדוש ושורש הקדושה הוא מסירות נפש לעלות ולראות לדביקות הש"י ב"ה כנ"ל. והבן: ואהבת את ד' אלהיך בכל לבבך ובכל נפשך כו' והיו הדברים האלה אשר אנכי מצוך היום על לבבך כו'. יש לשים לב להתבונן על המצוה הזאת של והיו הדברים האלה על לבבך מה טובה ומהו ענינה. ואם הוא מקושר אל מצות ואהבת הנה ג"כ אין לה ביאור איך זה תלוי בזה. אמנם לבאר כ"ז נקדים מה שכבר מבואר בספרים כי שורש התורה והתרי"ג מצות הן הנה מקור החיות ורצון העליון א"ס ב"ה שכביכול אורו הגדול העצמי מלובש בלבוש התורה והמצות. וכמבו' בזוהר הקדוש כי המצות הם בבחי' איברין דמלכא. והתורה הנה היא פנימיות רצון העליון א"ס ב"ה. והנה לכך אנו אומרים אשר קדשנו במצותיו שהם מצותיו ית"ש כנ"ל. ולזה כאשר בחי' הקול והדבור הוא היוצא מחיות הפנימי. שהדבור הוא לבוש החיות והרצון כנודע. לכך הנה כאשר במעמד הר סיני יצא ונתגלה אור החכמה לבחי' הקול והדבור לישראל הנה זה הקול הי' מקור החיות רצון העליון ב"ה ששם שורש כל התרי"ג מצות שהוא חיות הפנימי של בחי' הקול והדבור. וכל המצות כולם מקושרים בדבור אחד. כי הדבור הוא בחי' קומה שלימה וכ"א מהמצות כלול מכולם כנודע. והנה זהו בחי' שמור וזכור בדבור אחד נאמרו ר"ל שמור שהוא כולל כל מצות ל"ת וזכור שהוא כולל כל מ"ע כולן בדבור אחד שלמעלה נאמרו לישראל כמו שנתבאר. ועד"ז כוונו הראשונים ז"ל שבעשרת הדברות כלול כל התרי"ג מצות. שהלא בדבור אחד כלול כל התרי"ג מצות שהם חיות ורצון עליון א"ס ב"ה כנ"ל. אמנם הנה כתיב ישקני מנשיקות פיהו. שהכוונה בזה הוא על בחי' היחוד באור העליון ב"ה הוא ע"ד שבארנו ששורש האהבה הנה הוא בחי' התדבקות רוחא ברוחא. וכאשר רוח אלהים דבר בישראל הנה עי"כ נתיחדו באור העליון ב"ה שהוא נקרא בחי' נשיקין כי הדבור הוא מחיות הפנימי כמ"ש והוא בא מהמחשבה לפועל אל המקבל ונעשה עי"כ היחוד כמו ד"מ מטפה הזרעית שבאדם הבא מהמוח והמחשבה לפועל נעשה היחוד להמקבל. וזהו ראוה מדברת הוא היחוד שע"י הדיבור שהוא חיות הפנימי שמשפיע אל המקבל נעשה היחוד הפנימי שהוא בחי' נשיקין כנ"ל. ועד"ז ברית המעור וברית הלשון מכוונים כנ"ל והבן. ולכך כאשר בקול התורה מלובש בה חיות פנימי העליון כנ"ל ולכך העוסק בתורה לשמה ממילא נתיחד הדבור והבל פה שלו באור א"ס ב"ה כנ"ל. וזש"נ ועתה אם שמוע תשמעו בקולי והייתם לי סגולה מכל העמים כו'. כי כאשר תשמעו ותזכו לבחי' הקול מפי הש"י אז תתיחדו באור ד' והייתם לי בזה סגולה מכל העמים באהבה ודביקות הרוחני כנ"ל:
נחזור לעניננו כאשר בבחי' הקול העליון ב"ה הנה כלולים כל התורה והמצות כאשר בארנו הנה לכך אמר הכתוב והי' אם שמוע תשמע לקול ד' אלהיך והישר בעיניו תעשה והאזנת למצותיו ושמרת כל חוקיו כו'. ר"ל כאשר תזכה לשמוע הקול עצמו מפי הש"י ב"ה כנ"ל אז הנה בחיות הקול כלולים כל המצות כנ"ל ונכנסו בלבבך ע"ד שנתבאר. עי"כ והאזנת למצותיו ושמרת כל חוקיו אע"פ שלא תשמע רק בחי' הקול אחד תשמור ממנו כל חוקיו שכולם תלוים בו כנ"ל. וע"ז הדרך הנה הי' כוונת ישראל שאמרו אינו דומה השומע מפי הרב לשומע מפי התלמיד רצונינו לראות את מלכנו. שהם רצו בזה לזכות לשמוע קול הש"י ב"ה ולהתכלל באור ד' ביחוד ודביקות הנעלה עד עולם כנ"ל. וזש"נ עקב אשר שמע אברהם בקולי וישמור משמרתי מצותי חקותי ותורותי. כי א"א ע"ה כאשר זכה לשמור את קול ד' ב"ה זכה עי"ז להתדבקות רוחא ברוחא כנ"ל לכך ממילא ידע את כל התורה ומצות לשמרם כנ"ל. ולכך קיים א"א ע"ה כל התורה עד שלא נתנה כנ"ל. וז"ש קול גדול ולא יסף כלומר שלא הוצרך להוסיף שבקול אחד היו כלולים כל התורה ומצות כנ"ל. אמנם כן הנה הצדיקים האוהבים את ד' ודביקים בהש"י ב"ה הם זוכים כל הימים למעלה הגדולה הנ"ל שבארנו להתיחד ולהתכלל באור ד'. הן המה אשר רוח ד' מדבר בם כל הימים ושכינה מדברת מתוך גרונם. ומתיחדים בחיות הפנימי האלקית כנ"ל. ושכנתי בתוכם כתיב. הנה לכך בדבור הצדיק הוא אור האלקות שופע ומדבר בו. ושוב בהדבור ההוא כלול כל התורה והמצות ע"ד שבארנו לעיל כמ"ש אור זרוע לצדיק. כלומר שהאור העליון הנה הוא כלול בתוך הצדיק וצפון וזרוע בו להשפיע ממנו אל המקבל עד אשר מטפה אחת יצא קומה שלימה רמ"ח איברים ושס"ה גידין שהם כלולים בדבור אחד כמ"ש לעיל. לכך הנה הדבור של הצדיק פרה ורבה בלב השומע כמו שבאר הבעש"ט על משנת הלומד מחבירו פרק אחד ע"ש. וע"ד אשר בארנו מובן ממילא כנ"ל. וז"ש את הברכה אשר תשמעו אל מצותי אשר אנכי מצוה אתכם היום כלומר כאשר תשמעו אל מצותי יהי' לכם ברכה בהדבור ההוא כי במצוה אחת תשמעו ממנה הרבה כנ"ל. והנה לכך הוא שאמרו ישראל קרב אתה ושמע וכו' ואת תדבר אלינו את כל אשר יאמר ד' אלהינו ושמענו ועשינו. כלומר קרב אתה שיהי' לך כ"כ התדבקות והתקרבות בהש"י ב"ה עד שבחי' קול והדבור של הש"י יהי' כלול בך כמ"ש כן באמת משה ידבר והאלהים יעננו בקול. שבבחי' הדבור של משה הי' מה שאלהים יעננו וידבר בקול מתוך גרונו וזהו ואת תדבר אלינו את כל אשר יאמר ד' ושמענו ועשינו. ועתה זה הוא הביאור של מצות ואהבת את ד' אלהיך בכל לבבך ובכל נפשך כמש"נ נפשי יצאה בדברו וישקנו מנשיקות פיהו כמו שנתבאר. אז עי"כ ממילא תזכה והיו הדברים האלה על לבבך שיהיו כל המצות שוב כלולים בך ביחוד השכינה בך ובאופן הזה ושננתם לבניך אלו התלמידים שתופיע בלבבם יראת שמים ותורת אמת בקול ד' הכלול בך. אז עי"כ ודברת בם בשבתך בביתך וכו' לעולם יפרה וירבה דבריך בם כנ"ל. והנה כאשר הצדיק הוא כלול באור ד' כמו שנתבאר. הנה לכך הוא נקרא אלקים ובשם ד' כמו שמצינו בזוהר הקדוש פני האדון ד' דא רשב"י. וברוך הבא בשם ד'. ולכך אמר הכתוב ועשו להם ציצית. ר"ל לשון הסתכלות זה על זה. וראיתם אותו הוא הצדיק וזכרתם את כל מצות ד' ע"י ראית פני הצדיק תזכרו את כל מצות ד' שכן כל התרי"ג מצות כלולים בו וכל האורות בוקעים בפניו לכן יראה כל זכורך את פני האדון ד' כמבו' בזוהר הקדוש הנ"ל. והבן:
<b>אתם ראיתם אשר עשיתי למצרים וכו' ואביא אתכם אלי.</b> הנ"ל ע"ד שאמרו חכז"ל בסוף מס' יומא. אר"ע אשריכם ישראל לפני מי אתם מטהרין מי מטהר אתכם אביכם שבשמים שנאמר וזרקתי עליכם מים טהורים וטהרתם. ואומר מקוה ישראל ד' מה מקוה מטהר את הטמאים אף הקב"ה מטהר את ישראל. יל"ד מהו ואומר הלא כבר מוכח לה מקרא קמא. אך הנה יש לחלק בין פסוק הראשון להשני כי הראשון הוא מענין זריקת מים טהורים שהיא הזאה. והשני הוא מטבילת המקוה שמטהרת. והנה ענין ההזאה על הטמא שלישי ושביעי אינה מטהרת אותו לגמרי כי הוא רק כמו הכנה על טהרת המקוה הבאה אח"כ כמ"ש והזה עליו וכו' ואח"כ כתי' ורחץ במים וטהר. והוא עפ"י המבואר להבאים בסוד ד' ענין ההזאה וסוד הטבילה כי בתחלה צריך להמשיך עליו מצד החסדים והרחמים ואח"כ תתעלה נפשו להטהר בסוד מיין עלאין כיל"ח. והנה זה הרמז אשריכם ישראל כו' כי כבר בארנו כי זהו מחסדי עליון על עמו כאשר חלילה הם בצרה אז עי"כ יזכו אח"כ למעלה יתירה וגבוה יותר מקודם לכן. כי הש"י ב"ה ינטלם וינשאם כל ימי עולם עד בחי' הרחמים העליונים לעמוד לפני הש"י ב"ה. לכך ע"ז הוא שרומז ר"ע אשריכם ישראל לפני מי אתם מטהרין כי אמנם כן כאשר אירע טומאה לאחד מבנ"י הנה עי"כ זכה לקדושה וטהרה יותר ממה שהי' קודם לכן. וכן הוא הדבר בעניני פגם הנפש כי תחטא ותשוב אל ד'. הנה אח"כ תתעלה במעלה יותר מהקודם לה. אשר לזה אמרו חכז"ל גדולה מעלת הבעל תשובה ממעלת הצדיקים גמורים וז"ש ר"ע דעו נא מעלתכם כי אך עתה לפני מי אתם מטהרין מ"י רומז לבינה לפני מ"י למעלה מבינ"ה. אתם מטהרין כי בתחלה מ"י מטהר אתכם הוא רמוז להזאה הנמשך מבחי' מ"י סוד הבינה. ואח"כ אביכם שבשמים הוא סוד הטבילה וזהו שהביא שני הכתובים האלו לראי' בתחלה וזרקתי עליכם מסוד ההזאה ואח"כ מקוה ישראל ד' מושיעו בעת צרה מסוד המקוה וטהרת הנפש ותתעלה בעת צרה ר"ל. וזהו מה מקוה מטהר את הטמאים אף הקב"ה מטהר את ישראל בעת צרה להעלותם אליו ולכך המאמר הזה הוא סיום מס' יומא שהיא מעורר לב הבעלי תשובה לבינ"ה ויה"כ הוא בבינה. וכן חג השבועות הוא בסוד נ' שערי בינה. לכך זה שאמר הכתוב אתם ראיתם אשר עשיתי למצרים פי' שהייתם בעת צרה במצרים ועי"כ ואביא אתכם אלי במעלה יתירה כנ"ל כן בכל עת שיהי' חלילה מצירים ומעיקים לכם אביא אתכם אלי ועתה אם שמוע תשמעו והייתם לי סגולה. אמן:
(בפ' נשא) <b>נשא את ראש בני גרשון גם הם כו'.</b> הנ"ל דהנה הלוים הן נקראי' בחי' הצדיקי' הנלווים ודביקים בד'. ויש כמה מיני בחי' הצדיקים מהם נקראים בני קהת בבחי' הגדולה שלהם. ויש נקראים בני מררי. ויש אשר נקראים בני גרשון כמוב' בספרים הקדושים. והנה בחי' בני גרשון הם הצדיקים המגורשים בעולם הזה וכל ימיהם הם בצער והם כגרים לא ישבעו בטובה. הנה עליהם אמר הכתוב כי גם אותם צריך לנשא את ראשם לבית אבותם כמ"ש רבות בנות עשו חיל ואת עלית על כלנה שהוא מרומז על המלכות שיורדת בסתר המדריגה בהגלות. אבל לעתיד הנה היא תעלה על כלנה כיל"ח. והנה על בחי' הצדיקים שנקראים בני גרשון אמר הכתוב כי צורכם בעולם הזה לעבוד ולמשא לעבוד את ד' ולמשא הוא מדת הסבלנות לבל יקשה בעיניו על ככה אך לקבל הכל באהבה וחיבה. וזש"נ ואת כל אשר יעשה להם ועבדו אע"פ שחלילה יעשה להם מה שיעשה אעפ"כ ועבדו ולא יניחו מעבודתם. וז"ש ואהבת את ד' אלהיך בכל לבבך ובכל נפשך ופירשו חכז"ל אפי' הוא נוטל את נפשך הוא רצונך ר"ל אע"פ שלפעמים נוטלים מהאדם הרצון שלו חלילה. כי ברצונו לעבוד הש"י ובאים עליו התנגדות ועיכובים בע"כ. בכל זה יבין וישכיל כי גם זה הוא רצון הש"י לעבדו גם בזה. וד"ת אין באין כ"א רק ע"י יסורין ח"ו כמבואר בגמ'. וכן רשב"י ע"י שנצטער במערה י"ג שנים אח"כ נתעלה יותר ויותר. וז"ש במתן תורה על אותן הצדיקים פן יהרסו אל ד' לראות. יהרס"ו גימ' גבור"ה וגימ' אדנ"י. לבל יסתכלו מה זה ועל מה זה. וכן במשה נאמר כי ירא מהביט אל אלהים אל בחי' הדינין כי הכל לטובה:
(פ' נשא) <b>על פי ד' פקד אותם ביד משה איש איש על עבודתו ועל משאו כו'.</b> הנ"ל בזה דהנה כבר הקשו הקדמונים על מה שאנו מתפללים בכל יום ותן בלבנו וכו' לאהבה וליראה שמך וטהר לבנו לעבדך באמת וכדומה לזה. הלא כבר אמרו חכז"ל הכל בידי שמים חוץ מיראת שמים ואיך שייך להתפלל ע"ז. וכבר האריך המהרש"א בח"א ע"ש. אך הנ"ל דהנה אנו אומרים אהבה רבה אהבתנו כו' חמלה גדולה ויתירה חמלת עלינו דהנה יש להבין מהו הענין גדולה ויתירה הזאת ומה מעלת היתרת הזאת. אמנם הנה אמרו חכז"ל בגמ' פתחו לי פתח כחודו של מחט ואני אפתח לכם כפתחו של אולם. כי הנה מאז גם בשעת מ"ת הי' התגלות האלקות יותר ויותר גדולה מכפי ההכנת של בנ"י כי הלא כתי' פנים בפנים דבר ד' עמכם ועל מעלה הזאת הגדולה הנה לא הי' הכנתם בזה. אך הנה הם הכינו עצמם בקדושה וטהרה כפי כחם והש"י הוסיף להם התגלות האלקית עליהם ביתר שאת ויתר עז. וכן הוא תמיד המדה זאת כי בהערה מועטת שלמטה הנה ממשיך מלמעלה ההארה הגדולה שלמעלה יותר ויותר כיל"ח. וכן אמרו אדם מקדש א"ע מעט מקדשין אותו הרבה כי דרך הזה הוא בכל הענינים השייכים לעבוה"ב וזהו פתחו לי פתח כפתחו של מחט ואני אפתח לכם כו' כי תמיד ההשפעה והארה העליונה באה יותר ויותר מכפי ההכנה כנ"ל. וזה הענין של נשמה יתירה בשבת שלכך נקראת יתירה מפני שהיא תמיד בהארה וקדושה יותר ויותר מכפי ערך ההכנה שמכין האדם א"ע על השבת. וכן הוא בגמ' (זבחים דף צא ע"א) כי המוספים עדיפי מתמידין כו' המוספין קדישי מתמידין כי בחי' התוספות הוא יותר במעלה מן העיקר כנ"ל. ובכן כאשר בשעת מ"ת הנה ההערה העליונה באה להם במעלה יתירה וגדולה הנה לכך אמר להם משה רבינו עליו השלום אחר מעשה העגל יוסף ד' עליכם ככם אלף פעמים ויברך אתכם כאשר דבר לכם כי אחרי אותה המעשה שנטל מהם העטרה לא ניטל מהם רק תוספת ההארה ההיא ולא נשארו רק באותו הבחי' כפי הכנתם למתן תורה שהכינו א"ע מתחלה קודם מ"ת כנ"ל לכן בתיקון הדבר ברכם משה רבינו עליו השלום שיזכו לשוב לאותו התוספת וזש"א יוסף ד' עליכם ככם אלף פעמים שהם אלף בחי' שאבדו כנודע וזה הי' מבחי' התוספת כנ"ל. ולכן כאשר תגיעו למעלת התוספת אז תהיו כי יברך אתכם כאשר דבר לכם בשעת מ"ת כנ"ל. הנה זה הפי' של חמלה גדולה ויתירה חמלת עלינו זהו ההארה היתירה שבאה לאדם יותר מכפי ההכנה הוא בחי' חמלה ורחמנות הש"י עלינו והיא נקראת חיבה יתירה בחי' תוספת כתובה כנ"ל. והנה על בחי' של תוספת ההארה הנ"ל שייך שפיר לשון תפלה וטהר לבנו ותן בלבנו לאהבה וליראה שמך ר"ל שישפיע לנו קדושה יתירה באהבה וביראה יותר מכפי הכנתינו ומעשינו ומ"ש הכל בידי שמים חוץ מיראת שמים הוא מוסב על הכנת האדם בבחירתו הטובה [ויראת שמים זה בא לו תמיד בלי מונע כנ"ל]. אמנם הנה כל בחי' תוספת הנ"ל באה לו ע"י הצי"ע שהוא נקרא בחי' יוסף בסוד מוסף. על ידו באה השפעה הארה בגדלות יותר ויותר וממנו משפיע לכל הנלווים אליו כמ"ש ברשב"י ע"ה כשהיו התלמידים אצלו הנה לכל אחד ואחד נתן לו חלקו בסודות התורה כמ"ש בזוהר הקדוש ע"ש. הנה זה שאמר הכתוב שהתחלנו ע"פ ד' פקד אותם. לשון פקודי ד' כו' המצות הי' בידם במעלה יתירה לפי שהיו ביד משה הוא הצי"ע לכן כל איש ואיש עלה במדרגה יותר מכפי הכנתו. וזה על עבודתו ועל משאו. והבן:
<b>וירא אלהים את האור כי טוב ויבדל אלהים בין האור ובין החשך כו'.</b> ואמרו חכז"ל שבקשו האור והחשך להשתמש בערבוביא. אך וירא אלהים את האור כי טוב לכן ויבדל אלהים בין האור ובין החשך. הנה יש להתבונן איכה שייך להשתמש האור והחשך יחד בערבוביא שני הפכים בנושא אחד. אכן הנה התורה נקרא אור והתאוות עולם הזה נקראים חשך כנודע. ולכן הנה העוסק בתורה ובעבודה צריך להיות לבו וכוונתו טהורה לש"ש לבד ולא לשום כוונה חיצונית כלל כמ"ש יראת ד' היא אוצרו. יראת ד' טהורה וכו'. וכמ"ש חכז"ל לעבוד שלא ע"מ לקבל פרס שהפי' הוא לא על שכר עולם הזה גם לא על תקוות שכר עוה"ב כנ"ל. לכן האדם העובד את הש"י צריך לישר לבבו שלא יגיע לו בוודאי שום שכר וגמול כלל חלף עבודתו ואפי' אם חלילה עוד להיפך יסבול וישא הכל ולא ינוח מעבודתו והוא שכתוב לעבוד ולמשא על עבודתו ועל משאו כנ"ל. וזהו הרמז במ"ת שכפה עליהם הר כגיגית שאמרו חכז"ל אע"פ שיכפה עליהם חלילה משא הרב הכבידים על שכמם אעפ"כ יקבלו הכל לטובה כנ"ל. וזהו ע"ד שפי' הרב הרמ"ע ענין הטענות של יהושע עם ישראל כמוב' בסוף ספר יהושע שאמר להם בתחלה ועתה יראו את ד' ואם רע בעיניכם לעבוד את ד' בחרו לכם כו' ויען העם ויאמר חלילה לנו לעזוב את ד' כו' כי הוא הוציאנו ממצרים ועשה כל האותות כו' שבתשובה הזאת של ישראל הבין יהושע כי ע"כ לא יעזבו את ד' בעבור הטובות שעשה להם. ואם חלילה יהי' להיפך אז שוב ישובו מאחריו ח"ו ע"כ אמר להם שנית לא תוכלו לעבוד את ד' כי אלהים קנא שמו לא ישא לפשעכם שהבינם כי לפעמים יתהלך עמם במדה"ד על מעשיהם. ואעפ"כ לא תשכחו את ד' אלהיכם כי גם הרעה ח"ו תקבלו כמו הטובה. אז ויענו כל העם לא כי את ד' נעבוד ובקולו נשמע בכל הבחי' שיעברו עלינו אח"כ ויכרות להם יהושע ברית וכתי' וישם לו חק ומשפט בשכם. הפי' חק הוא דבר שהוא בגזירות המלך בלי טעם ומשפט מורה על בחי' יסורין ר"ל כנודע. וז"פ שבכריתות הברית התנה עמהם שאע"פ שיהי' לפעמים גזירה שהוא כחוק בלא טעם אעפ"כ אל יקשה בעיניך למה עשה ד' ככה. וגם צריך לקבל ר"ל גם המשפט בחי' היסורים לבלתי יפול ח"ו מעבדות הש"י כי הכל לטובה. וזהו באמת המדה של בנ"י שבכל הצרות והגליות שעברו עליהם בכל זה הם חזקים וקיימים הם באמונתם כיתד שלא תמוט לעולם. אבל בעובדי כוכבים כתי' והי' כי ירעב והתקצף וקלל במלכו ובאלהיו וכו'. וזפ"ה כל הגוים אשר עשית יבואו וישתחוו לפניך כי גדול אתה ועושה נפלאות פי' שהם אך משתחוים לפניך בעת אשר תעשה עמהם נפלאות ונסים אבל אנחנו עמך כו' נודה לך לעולם. הורני ד' דרכך כו' אודך ד' אלהי בכל לבבי ואכבדה שמך לעולם פי' לעולם בכל הבחינות שיעברו עלינו נודה לשמך. כי עיקר הוא חסדך גדול עלי מה שהצלת נפשי משאול תחתיה מעונשי הגיהנם ח"ו כנ"ל. וז"ש מגיד דבריו ליעקב חוקיו ומשפטיו לישראל שהוא בחי' חוק ומשפט וכו' ובכ"ז הם קבלו התורה אבל לא עשה כן לכל גוי ומשפטים בל ידעום כו' ואעפ"כ לא רצו לקבל התורה כו'. וזהו הרמז שאמרו במרה שם שם לו חוק ומשפט כי בתחלתם מיד במרה על הדינין נצטוו שאע"פ שיעברו חלילה הדינין עליהם כנ"ל בכ"ז יקבלו עליהם המצות וז"ש שם שם לו חק ומשפט. הנה פי' חק ומשפט כבר בארנו כנ"ל. אבל אח"כ כתי' והי' אם שמוע תשמעו וכו' ושמרת כל חוקיו כל המחלה אשר שמתי במצרים לא אשים עליך כו' כי באמת סוף הדבר שלא יעשה עמנו רעה. אבל בתחלה אתם לא תכוונו על כך בעבור טובתכם כמו שהזהיר הכתוב לא תעשון אתי אלהי כסף וכו' והבן. וזה שאמרו המקדש את האשה ע"מ שאין לך עלי שאר כסות ועונה ר"י אומר בדבר שבממון תנאו קיים לכך בלי ספק כי אין צריך לקוות בתפלתו ועבודתו על זה. והנה כבר מבואר בספר חובות הלבבות כל עניני פחיתות הזאת ע"ש. ומה גם כי הלכה פסוקה היא כי הפועל העובד אינו רשאי לאכול בשעת מלאכה זולת אשר יחוננו הבע"ב ממדת החסד ע"ש בב"מ. והנה לכך צריך ליזהר מלהשתמש בערבוביא חשך ואור להיות בכוונת התורה והעבודה לערב האור התורה בחשך של העולם הזה כמבו' במדרש שהתחלנו. ולכך ויבדל אלהים בין האור והחושך. אבל חכז"ל אמרו שגנוז לצדיקים לע"ל הפי' הוא כי צריך ליזהר שלא להתכוון גם על עוה"ב בעשיית המצות כמ"ש וזהו הפי' וירא אלהים את האור כי טוב וגנזו לצדיקים לע"ל דהנה העיקר האור של תורה יתגלה לצדיקים לע"ל. וז"פ גנזו לשכר העוה"ב לצדיקים לע"ל פי' העתיד לבא להם השכר שלא יהנו ממנו כלל בעולם הזה ולבל ידעו ממנו כלל בעולם הזה אם יש להם שכר לע"ל אם לא. וכמש"א ר' אבוהו כל אילון לאבוהו ואני אמרתי לריק יגעתי. פי' שהוא זכה לכל זה ע"י מה שאמר בלבו תמיד כי לריק יגעתי כי מי יודע אם יקבלו מצותי ועבודתי וז"פ שגנזו מהם לבל יכוונו עליו. וזה ודע שמתן שכרן של צדיקים לע"ל. פי' הידיעה ממתן שכרם של צדיקים הוא לעתיד לבא אבל בעולם הזה אף הידיעה הזאת אין להם. וז"ש דור המדבר אין להם חלק לעוה"ב. פי' שלא ידעו מזה בעולם הזה אם יש להם חלק בעוה"ב. וז"ש הוה זהיר במצוה קלה כבחמורה שאין אתה יודע מתן שכרם של מצות. פי' כאשר אין אתה יודע אם יתנו לך איזה שכר בעד המצות אשר אתה עושה. א"כ אין לך לשער גודל המצוה או הקטנה ממנה כי אין חילוק בעיניך בין זו לזו כי כולם מרועה אחד ניתנו מפי הש"י ב"ה. וז"פ הפ' שהתחלנו וירא אלהים את האור כי טוב. פי' אור התורה הוא טוב שבקשו האור והחשך להשתמש בערבוביא. פי' בכוונת תערובות אור התורה עם מתן שכר ותאוות העולם הזה שהוא חשך. ויבדל אלהים. וגנזו לשכר העתיד לבא לצדיקים כנ"ל:
(בפ' יתרו) <b>ויאמר משה אל העם אל תיראו כי לבעבור נסות אתכם בא האלהים ובעבור תהי' יראתו על פניכם לבלתי תחטאו וכו' ויאמר ד' אל משה כה תאמר אל בנ"י אתם ראיתם כי מן השמים דברתי עמכם לא תעשון אתי אלהי כסף ואלהי זהב לא תעשו לכם וכו'.</b> הנראה לבאר בפסוקים הללו עפ"י מ"ש בפי' הפ' והדרת פני זקן ויראת מאלהיך אני ד'. עפ"י מה דאי' בפרקי אבות אל תהיו כעבדים המשמשים את הרב ע"מ לקבל פרס אלא הוו כעבדים המשמשים את הרב ע"מ שלא לק"פ ויהי מורא שמים עליכם. הנה יש לדקדק בלשון עתיד ויהי מורא שמים. אולם הנ"ל עפ"י הידוע לי"ח כי כל התורה והמצות שאנו עושים הוא בבחי' לבוש לשכינה הקדושה כמ"ש לבש ד' עוז התאזר התאז"ר גימ' תרי"ג. פי' ע"י תרי"ג מצות שאנו עושים הוא בחי' לבוש. אולם כ"ז אם האדם עושה לשמה בלתי קבלת פרס וז"ש והדרת פני זקן שיהי' מעשיכם ראוים להיות בחי' לבוש כמ"ש עוז והדר לבשת אם תעשה מעשיך בבחי' זו עי"ז תזכה לבא לידי יראת שמים כמו שמסיים ויראת מאלהיך וכו'. לכן קאמר בלשון עתיד הוו כעבדים כו' ויהי מורא שמים כו' עי"ז שתעשו ברצון הנ"ל שלא ע"מ לקבל פרס תזכו לבא לידי יראת שמים. האמנם כי אמרו חכז"ל הכל בידי שמים חוץ מיראת שמים עכ"ז ע"י המעש"ט כנ"ל יזכה לבא לזה להיות לו עד"ז סייעתא דשמיא כמ"ש דוד המלך ע"ה הט לבבי ליראה שמך. ונחזור לענינינו שישראל אמרו למשה דבר אתה עמנו ונשמעה ואל ידבר עמנו אלקים פן נמות. ולזה השיב להם משה כי לבעבור נסות אתכם בא האלהים. פי' כל מה שבא לכם התגלות האלקות הוא רק למען תוכלו לבא לידי יראת שמים לאמתו כי הדור ההוא שעמדו במעמד הר סיני נזדככו ובאו למדריגות האבות הקדושים כמ"ש קיים אברהם אבינו כל התורה כולה. לכן כל ההתגלות האלקות הי' למען יבואו ליראת שמים לנכון כמ"ש למען תהי' יראתו על פניכם לבלתי תחטאו. פי' אף שלא תחטאו עוד צריכין לבא לידי יראת שמים לאמתו. וזה שמסיים ויאמר ד' אל משה כה תאמר אל בנ"י אתם ראיתם כי מן השמים דברתי עמכם להיות לכם התגלות האלקות כדי שתבואו ליראת שמים לאמתו והמדריגה הזאת לא תוכלו להשיג עד אשר תעשו כל מעשיכם לשמה שלא ע"מ לק"פ ולזה מסיים לא תעשון אתי אלהי כסף וכו' היינו לקבל פרס ואז יהיו מעשיכם לרצון כמ"ש לעיל לבש ד' עוז התאזר בבחי' לבוש כנ"ל. עי"ל והדרת פני זקן ויראת מאלהיך כו'. שהקב"ה נגלה בסיני כזקן יושב בישיבה ולזאת אמר הכתוב והדרת פני זקן שתחזור למקומך למעלה הראשונה ולמדריגת הר סיני שיהי' לכם אז התגלות האלקות פנים בפנים. וע"ז ויראת מאלהיך:
(במס' פסחים דף סח ע"ב) <b>רב יוסף ביומא דעצרתא אמר עבדי לי עגלא תלתא אמר אי לאו האי יומא דקא גרים כמה יוסף איכא בשוקא.</b> הנראה לבאר עפ"י מ"ש בפי' הפ' (ביהושע סכ"ד). ואת עצמות יוסף אשר העלו בנ"י ממצרים קברו בשכם ויהיו לבני יוסף לנחלה. ומקשה בגמ' הלא משה העלה אותם ולמה נקרא על שם בנ"י. אך הנ"ל ע"פ מ"ש בפ' פקוד יפקוד אלהים אתכם והעליתם את עצמותי מזה אתכם. הרמז על מדת היסוד אב"ק הוא העיקר לקבלת התורה. וז"ש פקוד יפקוד פי' יצוה אתכם תרי"ג מצות לשון פקודי ד' ישרים וכו'. אך העיקר יהי' ע"י שמירת הברית כמ"ש להלן והעליתם את עצמותי לשון עצמיות וכח שלי יהי' לכם לעזר לקבלת התורה ובלבד שיתן כנגד היסוד רמז על הנ"ל. וז"ש ארונו של יוסף הי' הולך עם ארון השכינה קיים זה מה שכתוב בזה. פי' ע"י כחו של יוסף היו יכולים לקיים מ"ש בזה וזה הפי' ואת עצמות יוסף אשר העלו בנ"י ממצרים. פי' העצמות של יוסף הם העלו את בנ"י כי בזכותו יצאו ממצרים. וזה שמסיים הכ' ויהיו לבני ישראל לנחלה כי כל ישראל נקראו על שם יוסף כמ"ש אולי יחון שארית יוסף. ומדת יוסף הוא לבני ישראל לנחלה גם עתה בזכותו אנו חיים. לנחלה נח"ל ה'. הוא היחוד יסו"מ. נחזור לענינינו. רב יוסף רמז למדתו של יוסף הצדיק שהעלה ר"ב ניצוצות ממצרים כמ"ש ר"ב עוד יוסף בני חי. לכן אמר אי לאו האי יומא שגרם מדתו של יוסף בחי' יסוד צדיק כמה יוסף איכא בשוקא. פי' שיהי' יורד ההשפעות ח"ו לחיצונים ומדתו של יוסף הוא שגרם להם קבלת התורה:
א"י אמר ר' יוסף אי לאו האי יומא כמה יוסף איכא בשוקא. הנ"ל דהנה בחי' יוסף הוא בחי' היסוד. ובזמן הגלות ר"ל משפיע לחיצונים כמבואר בספרים והראי' ביוסף הצדיק כשנמכר למצרים ושם הי' השובע. אכן בחג השבועות הוא בחי' קיבוץ גליות היינו הניצוצות עולים מבין הקליפות והם נקראים שוק ורשות הרבים בסוד המוציא מרה"י לרה"ר בשבת. וז"ש רב יוסף היינו היסוד הקדוש אומר כן אי לאו האי יומא כמה יוסף איכא בשוקא היינו כמה יסודות שלכל עולם יש יסוד. איכא בשוקא הם יוצאים לחיצונים. אך קדושת חג השבועות וקבלת התורה הוא מועיל להעלות הני"ק ולתקן בחי' היסוד כמבואר כ"ז בספרים. וזה ג"כ פי' הגמ' (בסוטה דף מט) אמר רב יוסף לא תתני ענוה דאיכא אנא וכבר תמהו המפרשים על כוונתו בזה אך הרמז הוא כנ"ל שבחי' היסוד הוא בחי' העניו שמשפיע למקומות השפלים בתכלית השפלות כנ"ל. וזהו מקים מעפר דל מאשפות ירים אביון, דל נקרא היסוד וגם נקרא אביון כמבו' בספרים. והקב"ה מקימו מעפר לבל ישפיע עוד לאשפות החיצונים. וז"פ בגמ' ענוותנותו של ר' זכריה חרב בית מקדשנו וכו' פי' ג"כ הענוה של יסוד זכ"ר י"ה שיצא לחיצונים הוא גרם לכל זאת שגברה ידם כ"כ כנ"ל. ולזה נקרא ר' יוסף סיני סינ"י גימ' ק"ל לתקן בחי' ק"ל שנה של אדה"ר. וז"ש אתם ראיתם אשר עשיתי למצרים היינו מהיכן נבראו המצרים מהניצוצות של אדה"ר ואשא אתכם על כנפי נשרים הוא העלאת הניצוצות ואביא אתכם אלי כי כן הוא. ומעתה והייתם לי סגולה מכל העמים כנ"ל. וזה וקדשתנו במצותיך וקרבתנו מלכנו לעבודתך בקבלת התורה שבאו כל הני"ק עם בנ"י כנודע והבן: (מכי"ק)
<b>וילכו שניהם יחדו ויבאו אל המקום אשר אמר לו האלהים.</b> הנראה לרמז בפסוק זה שהוא הכנה לקבלת התורה. וילכו שניהם יחדיו היינו הנשמה והגוף. דהנה כתיב לך אל העם וקדשתם. וקדושה הוא מסירות נפש והיינו דכתיב נפשי יצאה בדברו. וזהו בדבור הראשון פרחה נשמתם. הנשמה הוא מחסד והגוף הוא מגבורה וכוונת העקידה הי' לעקוד הגבורות תחת החסדים. וזהו וילכו שניהם יחדו היינו היחוד הוא שהגוף ישתעבד להנשמה. ויבואו אל המקום זה הר סיני ששם עמדו כל הנשמות ושמעו עשרת הדברות. וזהו אשר אמר לו האלהים היינו וידבר אלהים את כל הדברים האלה כו' שבחג השבועות נתעורר כח עשרת הדברות ומתן תורה לכל ישראל כל הימים. וזהו בר"ה בהשופר מעוררים כח השופר של מתן תורה וכמבואר באתה נגלית כדי כשתגיע הזמן של מ"ת בחג השבועות יתעורר תמיד כח ההוא של מ"ת וז"ש וירא העם וינועו ויעמדו מרחוק מגודל הפחד ומגודל בהירת הקדושה ויעמדו מרחוק העמידו מענין הקדושה ובהירות הזה למרחוק לדורות הבאים לעולם כמ"ש ותדבר אל בית עבדך למרחוק כן העמידו בנ"י מהקדושה הזאת לדורות עולם שיתעוררו במ"ת בזמן הזה לעולם. וז"ש שמור את יום השבת לקדשו כאשר צוך ד' אלהיך פי' להיות היום באותו הבחי' כאשר צוך אז במ"ת תתעורר זה גם היום. היום הזה נהיית לעם. אשר אנכי מצוה אתכם היום. וז"ש לך אל העם וקדשתם. הנה קדושה היא מסירות נפש היום ומחר פי' מחר היא בעולם הנשמות יש מחר שהוא לאחר זמן היינו בעולם הנשמות שם הוא העבודה ג"כ במסירות נפש שגם המלאכים עובדים במס"נ. עליונים למטה ותחתונים למעלה. מסירות נפש של מלאכים לירד למטה בשליחותו של מקום לעולם הזה ומסירות נפש של ישראל לעלות למעלה. וז"ש עולם ברור ראית. וזהו וקדשתם היום ומחר שיהי' מסירות נפש לישראל לעולם כמ"ש בחייהם ובמותם לא נפרדו לעשות רצון קונם כנ"ל והבן: (מכי"ק)
(במס' גיטין דף נב) <b>אפוטרופוס שמנהו ב"ד לא ישבע.</b> הנראה לרמז על הצדיק יסוד עולם שממנין אותו מן השמים. וזהו שמנהו ב"ד. לא ישבע היינו שאיננו יכול להשביע א"ע. ישבע הוא לשון שביעה. כי כל זה איננו שוה בעיניו רק לראות בטובת ישראל. ובכל יום מחכה ומצפה להשפיע להם טובות ולהתפלל בעדם. וז"ש שמואל הנביא ע"ה קודם הפרדו. ועתה חלילה לי. מחטוא מלהתפלל בעדכם כי זהו הי' אצלו חטא כאשר יחדול מלהתפלל בעד בנ"י כי העיקר בהצדיקים לראות בטובות כלל ישראל:
(שם דף עג) <b>לא תתיחד עמו רק בפני עדים וכו' מה היא באותן הימים ר' יהודה אומר הרי היא כאשת איש לכל דבריה.</b> הנראה לרמז בזה עפ"י מה שאמרנו במאמר הגמ' ר' יהודה הי' דורש סמוכים פי' כי בשמו של ר' יהודה מרומז שם הוי' ב"ה רק האות ד' הוא באמצע ומפסקת בין אותיות הוי'. לרמז על הגלות כי" ראתה" גוים באו" מקדשה" כי בס"ת הוא שם הוי' רק תיבת גוים מפסקת ביניהם באמצע. וז"ש מן המצר קראתי י"ה ענני במרחב י"ה. היינו כי עתה בגלות אין השם שלם כמ"ש כי יד על כס י"ה. ענני במרחב י"ה שיהי' השם במרחב ולא יפסיק עוד בין שם י"ה לו"ה. וזהו שדרש ר"י סמוכים שיהי' אותיות השם סמוכים יחד ואז יהי' השם שלם והכסא שלם. והנה ידוע מספרים כי בזמן הגלות עיקר זמן היחוד הוא בשעת ק"ש ערב ובוקר וזה הרמז בתיבת ע"ד ע' וד' רבתי. וז"ש עפ"י שנים עדים יקום דבר רמז ליחוד הנ"ל. ומה שנאמר עפ"י שנים עדים או שלשה יומת המת. רומז עוד על ק"ש שעל המטה יומת המת הוא הסט"א כמ"ש בגמ' מזיקין בדלים ממנו כידוע אבל בזמן שהי' בהמ"ק על מכונו הי' היחוד תמיד כל המעל"ע כמבואר בספר חסידים כי מפני כן נזכרו האבות בתורה כ"ד פעמים כי הם היו מיחדים שמו הגדול בכל כ"ד שעות ביום בלי הפסק. וז"פ המשנה לא תתיחד עמו רק בפני עדים. רמז ליחוד שעושים בנ"י בק"ש כנ"ל. וזה שמסיים המשנה מה היא באותו הימים היינו עתה בזמן הגלות. ר"י אומר הרי היא כאשת איש לכל דבריה. היינו שגם עתה הרי היא מיוחדת להבורא ב"ה למלאות רצון כנ"י בכל מה שמבקשת ממנו בתפלותיהם למלאות כל משאלות לבבם לטובה אמן: מה יעשה הבן שלא יחטא. ר"ל כיון שאנחנו בנ"י נקראים בנים למקום והוא ממלא כל משאלות לבבנו. ומה יעשה הבן. ישמור עצמו שלא יחטא. ואז יהי' טוב לו בזה ובבא:
(תהלים קיט) <b>לעולם לא אשכח פקודיך כי בם חייתני.</b> דהנה יש לבאר מה שמצינו שהתורה נקראת תורת חיים כמבו' בשמ"ע בברכת שים שלום כי באור פניך נתת לנו תורת חיים כו' חיים הם למוצאיהם. דהנה מצינו בגמ' (שבת דף פח ע"ב). אמר ר"י בן לוי כל דיבור שיצא מפי הקב"ה יצאה נשמתן של ישראל שנאמר נפשי יצאה בדברו כיון שבדבור אחד יצאה נשמתן דיבור שני היכן קבלו הוריד הקב"ה טל שעתיד להחיות בו מתים וכו' וכן הוא במד"ר פ' יתרו. שאלו ישראל שיראו כבודו וישמעו קולו וכו' ולא הי' בהם כח לעמוד וכיון שבא לסיני ונגלה עליהם פרחה נשמתן שנאמר נפשי יצאה בדברו אבל התורה בקשה עליהם רחמים וכו' מיד חזרה נשמתן שנאמר תורת ד' תמימה משיבת נפש. וכן הוא בגמ' טל תורה מחייהו. דהנה עיקר קבלת התורה ומצות הוא מסירות נפש על קדוש השם כמו שדרשו רז"ל בפסוק ונקדשתי בתוך בנ"י כי אני ד' מקדשכם. שמתחלה צריך האדם לקבל עליו עומ"ש במסירות נפש ואח"כ באה הקדושה על בנ"י וזהו אני ד' מקדשכם. ולזה אחר שאנו אומרים הקדושה נעריצך ונקדישך כו' אתה קדוש וכו' אתה חונן לאדם דעת וכו' השיבנו אבינו לתורתך וכו'. ודברים אלו מבוארים בק"ש ואהבת את ד' אלהיך כו' בכל לבבך ובכל נפשך אפי' הוא נוטל את נפשך ואח"כ והיו הדברים האלה אשר אנכי מצוך היום על לבבך אז יהיו נחקקים דברי תורה על לבב בנ"י ואם לא הד"ת אינם בלבבם רק משפה ולחוץ כמצות אנשים מלומדה. ולזה בקבלת התורה שהיו צריכין שיהיו ד"ת דבריו חיים וקיימים בהם לעולם הוצרכו ישראל לצאת נשמתן מהם. וזה הי' הקידוש השם שלהם שפסקה זוהמתן מהם ובמחשבה לבד יצאה נשמתם והחזירו הפקדון לבעלים. וזה כוונת הגמ' אין התורה מתקיימת אלא במי שממית עצמו עלי' ואח"כ נמשך לדור המדבר חיות חדש מחיות התורה. וז"ל המקדש מלך פ' קדושים שידוע שעיקר החיות הפנימי של האדם הוא מצד בחינת החכמה. ואומר החכמה תחי' בעליה שהיא התורה ולכן חכם נקרא איש חי להיות שהתורה היא חיות הפנימית וכל עוד שהאדם עוסק בתורה הוא חי בעצם ובלתי התורה אין לו חיים כי בעסק התורה הוא גורם קיום יסוד אבא שהוא חי בתוך הזעיר וכו'. ולדברינו זה הוא ע"י קיום כוונת מסירות נפש דוקא. ולזה אנו אומרים באמת ויציב לאחר ק"ש ודבריו חיים וקימים שהם קיימים באדם ונקבע בלבו ולזה כוונו בלשון אין התורה מתקיימת אלא במי כו' דהיינו שיהיו קיימים לעד ולעולמי עולמים ולזה נכתב בתורה כי הוא חייך ואורך ימיך היינו כנ"ל וכן אנו אומרים בתפלת מעריב כי הם חיינו ואורך ימינו ובהם נהגה יומם ולילה לכן ר"ע הי' ראוי ליתן התורה על ידו. שכל ימיו הי' הולך במסירות נפש כמ"ש כל ימי הייתי וכו' ולכן התורה שבע"פ ניתן על ידו וכולהו סתימאי אליבא דר"ע. אליבא היינו כמ"ש לעיל ואהבת וכו' והיו הדברים האלה זה הי' על לבו דר"ע שהי' לבו כמעיין המתגבר כמ"ש (בזוהר פ' יתרו דף פו ע"ב) דכד אנו קיימין קמי' דר"ש מבועין דלבא פתיחין לכל עיבר וכלא מתגליא ע"כ. ומ"ש סתימאי. הוא כמ"ש ובסתום חכמה תודיעני שיש עולם שנקרא חכמה סתימאי והחכמה תחי' את בעלי'. לדוד אליך ד' נפשי אשא וכו' דרכיך ד' הודיעני אורחותיך למדני. הדריכני ולמדני כנ"ל. וזהו נדבת פי רצה נא ד' ומשפטיך למדני נפשי בכפי תמיד כו' הוא ג"כ מסירות נפש עי"ז תורתך לא שכחתי. וזה המבואר בגמ' אותן המצות שישראל נתנו נפשם עליהם עדיין הם עושין בשמחה. ולזה אנו אומרים אלהי נשמה וכו' אחר ברכת התורה. ולהבין הדברים שיש באדם נפש רוח ונשמה וכו' וזהו לפי עבודת האדם כמו שאנו רואים בשעה שהאדם ישן החיות שלו הוא מצומצם מאד וכשניעור החיות שלו הוא בהרחבה כן הוא בנפש רוח ונשמה כמבואר בזוהר משפטים זכה יתיר וכו' וזהו הפי' בזוהר שינתא בחוריהון וכשאדם לומד ואומר ברכת התורה אזי משיג הנשמה שהתורה היא נשמת בנ"י כמבואר בספרים הקדושים ולזה אי אפשר להשיג הנשמה רק אחר ברכת התורה ולזה אומרים אלהי נשמה אחר ברכת התורה. ובזה י"ל דברי רש"י ז"ל ויסעו מרפידים וכו' ופרש"י מה ביאתן להר סיני בתשובה וכו' דהנה בפ' התשובה כתי' ושבת עד ד' אלהיך ושמעת בקולו וכו' בכל לבבך ובכל נפשך וכו' ולבסוף כתי' כי תשמע בקול ד' אלהיך בכל לבבך וכו' כי תשוב כו' בכל לבבך ובכל נפשך. הנה לא מצינו בשום מקום שלתשובה צריך להיות מס"נ. אך הכתוב מדבר שבאם הרצון של בנ"י לזכות למתן תורה מחדש ולשמוע בקול ד' אלהיך כמו במ"ת וכמו שפרש"י על פסוק ישקני מנשיקות פיהו. ולזה צריך מסירות נפש דוקא וזהו כוונת רש"י על ויחן שם ישראל כאיש אחד בלב אחד היינו שכל ישראל הי' בלבבם כוונת אחד היינו הק"ש בכל לבבך וזהו הפי' רש"י מה ביאתן להר סיני בתשובה אף נסיעתם מרפידים בתשובה היינו כנ"ל במס"נ. וז"ש לצאת בנ"י ממצרים היינו במסירות נפש ביום הזה באו מדבר סיני. וזהו בכל דור ודור כו'. וזה פי' הפ' שהתחלנו לעולם לא אשכח פקודיך כי בם חייתני. שהחיות של דוד המלך ע"ה הי' מטל התורה ולזה לא שלטה בו כלל השכחה. כן יקוים בכל ישראל אמן: ומשה עלה אל האלהים וכו' כה תאמר לבית יעקב ותגיד לבנ"י. יבואר עפ"י מ"ש כבר כל הלומד תורה לשמה זוכה לדברים הרבה. לשמה אותיות למש"ה. כי מתעורר בו כוחו של משה להיותו מסייע לכל הבאים ליטהר בבחי' עיבור נשמה כידוע. וזהו שאמר ר' יוסף לא תתני ענווה דאיכא אנא. דלכאו' יפלא איזהו מדת ענווה להתפאר בזה. רק מצינו כי ר"י לא רצה לקבל הנשיאות ונתן אותה לרבה כמ"ש במס' הוריות בסופו כל כ"ב שנה שמלך רבה ר"י אומנא לביתי' לא קרא. עיי' בע"י הפי' בזה ודו"ק. וזה שרמזו בגמ' ר' יוסף הוה סיני ורבה עוקר הרים. בחי' סיני הוא מדת הענווה לכן הי' נתעבר בו נשמת משרע"ה. וז"ש לא תתני ענוה דאיכא אנא פי' שיש בי כחו של משה רבינו עליו השלום המסייעני לזה. וז"פ ומשה עלה כו' כה תאמר אל בית יעקב פי' אף שמשה עלה למעלה עודנו כחו מתנוצץ לכל הלומדים לשמה. וזה הפי' כה תאמר עודנו כחו מדבר עמהם:
<b>כה תאמר לבית יעקב ותגיד לבני ישראל כו'.</b> ואתם תהיו לי ממלכת כהנים וגוי קדוש. כבר בארנו מ"ש בגמ' על מה אבדה הארץ על שלא ברכו בתורה תחלה. אשר כבר הרעישו המפרשים על גודל העונש הזה. אך הרמז בזה שצריך האדם ללמוד באותו בחי' להשפיע כ"ט לעולם הזה ג"כ לכן אחר ברכת התורה אומרים תיכף ברכת כהנים כי צריך להשפיע כ"ט ע"י הלימוד. וז"ש תורת חסד על לשונה פי' שע"י הלימוד מביאים חסדים טובים. ופנית בבקר והלכת לאוהלך בקר היינו החסדים תוליך אותם לביתך מהשפעות טובות וז"ש כל תורה שאין עמה מלאכה סופה בטילה. המלאכה היא להשפיע טובות ע"י הלימוד. ולזה שפיר כאשר לא ברכו בתורה תחלה שלא הי' לימודם בדרך זה להביא ברכות והשפעות טובות לכן אבדה הארץ. וזה ג"כ הרמז בפ' שהתחלנו. כה תאמר לבית יעקב. רמז הש"י בזה קודם מתן תורה. כה היינו ברכת כהנים שמתחיל כה תברכו. זאת תאמר ותשפיע לבני ישראל ברכות. וז"ש ואתם תהיו לי ממלכת כהנים. בחי' חסד שתשפיעו ע"י לימוד התורה כנ"ל:
<b>ויבא משה ויקרא לזקני העם ויענו כל העם יחדיו כל אשר דבר ד' נעשה.</b> הנה כל הקדמונים עמדו בזה מה שנאמר ויקרא לזקני העם וענו כל העם יחדיו אשר להם לא קרא כלל. אך הנראה לבאר עפ"י מה שאנו אומרים בתפלה בשמ"ע אלהינו ואלהי אבותינו אלהי אברהם וכו'. לכאורה הוא כפילות הדברים. אך ידוע שכל העולם נברא רק בשביל ישראל והצדיקים אשר בכל הדורות שכל הנשמות הי' בכח עצמיות ית"ש בא"ס ב"ה אך לאחר שנברא העולם יצאו לפרטיות וקודם הבריאה היו בכלל. זה הרמז כלל ופרט וכלל. כי האדם צריך לעבוד כל ימיו שיהי' ראוי להיות חוזר לכלל הראשון להיות נכלל ביחודו בא"ס ב"ה. וזהו בגלל אבות שעשו רצונך. פי' שהם היו תחלת הרצון לבריאת העולם כמ"ש אלה תולדות השמים וארץ בהברא"ם באברה"ם וז"ש הוה רץ כצבי לעשות רצון אביך שבשמים להיות חוזר לכלל הראשון קודם ברי"ע שהיו כל הנשמות ברצון הבורא ב"ה. וזה הפי' אלהינו ואלהי אבותינו. אבותינו הוא לשון רצון כמ"ש ולא אבה וכו'. וזה כפילת הדברים אלהי אבותינו אלהי אברהם וכו' כי מקודם אנו אומרים אלהי אבותינו רומז לשלש הראשונות נקראים דעות ורצונות. ואח"כ אומרים אלהי אברהם וכו' רמז לז' מדות שמתחיל מאברהם מדת החסד וכו' וז"ש באהבה רבה בעבור אבותינו שבטחו בך. לשון דביקות ברצונו ית"ש כמ"ש וטח את הבית והבן. ונחזור לענין שהתחלנו. ויבא משה ויקרא לזקני העם. פי' כאשר רצה לדבר עם כלל ישראל לא הי' צריך לדבר עם כל אחד ואחד בפני עצמו. רק חזר לשורש נשמות בנ"י הוא עולם הזקנה. וז"ש ויקרא לזקני העם הוא שורש נשמתן כנ"ל ואז ממילא ויענו כל העם יחדיו למטה כל אשר דבר ד' נעשה. והבן: במס' בבא בתרא דף כג ע"ב בעי ר' ירמי' רגלו אחת בתוך חמשים ורגלו אחת חוץ מחמשים מהו ועל דא אפקוהו לר' ירמי' מבי מדרשא ע"ש. הנ"ל להבין דברי חכמים וחידותם דזה הי' כוונת ר' ירמי' רגל אחת בתוך חמשים רמז לימי הספירה הוא בתוך ימי הפסח ורגל אחת אחר החמשים הוא חג השבועות שהוא אחר חמשים יום מימי הספירה. כי האדם צריך להכין א"ע בימי הספירה להיות נכון ליום הנבחר למתן תורה כמו בחג השבועות. וכבר בארנו בפ' בהר בפ' וקדשתם את שנת החמשים שנה וכו' יובל הוא וכו' ושבתם איש אל אחוזתו רומז ליובל העליון. כי כל ימי העולם נחלקים לשבועות ז' ימי השבוע וביום השביעי שבת. וכן בשנים השביעית היא שמיטה. ולאחר ז' שמיטות הוא יובל. וגם כל שנות העולם ששת אלפים שנה ואלף השביעי הוא שבת. ומבואר בספרי המקובלים שימי העולם נ' אלף דרין מספר מ"ט אלפים שנה ואח"כ יהי' היובל העליון ואז יקוים ושבתם איש אל אחוזתו ואיש אל משפחתו תשובו דהיינו שכל הנשמות יחזרו לשרשן כידוע לי"ח. ועתה הנה מספר הידוע הוא שבעה פעמים ז' אלפים עד אשר ימלאו מ"ט אלף. וזה וקדשתם את שנת החמשים שהאדם צריך להתקדש שיהי' ראוי לחזור לשרשו בשנת החמשים הוא היובל העליון כנ"ל. וזה שאנו אומרים למען לא נבוש ולא נכלם לעולם ועד. עולם הוא היובל העליון. ועד. כי הבושה יהי' אז בלי שיעור. כי אז יהי' התענוג האמיתי בעולם הנשמות וזה יפה שעה אחת בתשובה ומעש"ט בעולם הזה כו' כי האדם בעודנו בעולם הזה ויש בידו לסגל תורה ומצות להשיג אז נועם העליון תענוג בלי שיעור. לכן כל איש נבוב ילבב שלא יקלקל מעשיו בעולם הזה עבור תענוג המדומה ותאוות עולם הזה להשחית נפשו להפסיד חלקו בעוצם התענוג האמיתי המוכן לו בעולם העליון. וזהו הוי מחשב הפסד מצוה כנגד שכרה ושכר עבירה כנגד הפסדה והבן. וזה יש לרמז בדברי הגמ' בכוונת ר' ירמי' רגלו אחת בתוך חמשים ורגלו אחת חוץ מחמשים לרמז על ימי הספירה כנ"ל שיהי' הכנה לרגל השני הוא יום השבועות. כי לפי ההכנה בימי הספירה כן הוא מקבל קדושת חג השבועות. וע"ד אפקוהו לר"י מבי מדרשא כי אין לנו עסק בנסתרות. אך דבר ד' הי' אמת בפיו לרמז על הנ"ל והבן:
<b>אם שמוע תשמעו בקולי ושמרתם את בריתי והייתם לי סגולה מכל העמים וכו'.</b> יבואר עפ"י מ"ש בפ' במדבר וזאת עשו להם וחיו ולא ולא ימותו וישימו איש איש על עבודתו ועל משאו ולא יבואו לראות כבלע את הקודש ומתו. עפ"י מ"ש כי עיקר מכל העבדות הוא לתקן מדת היסוד. וז"פ וזאת עשו השכינה נקראת זאת ותעשו התיקון לשכינה הקדושה ע"י היחוד בחי' יסו"מ. וז"ש וכסיל לא יבין את זא"ת. וז"ש להם יוסף לאחיו זאת עשו וחיו את האלהים אני ירא. תדעו כי ע"י יראת שמים תוכלו לעשות התקון בבחי' היסוד כנ"ל. וזה ג"כ וזאת עשו לה"ם רמז לשם מ"ה. וחיו. תביאו החיות ונ"ר לשכינה הקדושה. ושמו איש איש על עבודתו ועל משאו. ר"ל ע"י שמירת הברית יכול כ"א להתחזק בעבודת הש"י בקדושה. ולא יבואו לראות כבלע את הקודש ומתו. כי אם איננו בשמירה מעולה יבוזו זרים יגיעו. כי הסט"א חוטפים הקדושה מן התו"מ כמ"ש פדני מעושק אדם. והסט"א הוא בחי' מיתה וז"פ כבלע את הקודש וכו' שלא יהיה התו"מ נבלע בין החיצונים שנקרא מיתה ועיקר עבודת האדם בעולם הזה להוציא הנ"ק שנפלו בין החיצונים מפגם אדה"ר לכן במשה רבינו עליו השלום כתיב ותרא אותו כי טוב הוא שלא הי' בו מתערובות טו"ר מאדה"ר והוא הי' כולל הדעת מכלל ישראל לכן הוא הי' הממוצע לקבלת התורה. וכן הוא אתפשטותי' בכל דרא. וז"ש ר"מ כל הלומד תורה לשמה זוכה לדברים הרבה. לשמ"ה אותיות למש"ה. עי"ז זוכה לדברים הרבה שיהי' לימודו עולה לרצון בקדושה למעלה ובלתי שמירת הברית כל טרחתו לריק. אך ר"מ שהי' מחודד מאד כמ"ש האי דעדיפנא מחבריא כו' עכ"ז הי' בקדושה כמ"ש בגמ' תוכו אכל קליפתו זרק. פי' שהי' מתקן הכל לנכון. לזאת הוא היה זוכה לדברים הרבה כנ"ל. כמו שמצינו בגמ' קב"ה חדי בפלפולא דר"מ. חדי. לשון יחוד שעשה יחודים גדולים בלימודו בפלפולו. ובזה לאו כל אדם זוכה לזה רק הצדיקים הגדולים הנשמרים באב"ק בחי' משה כנ"ל. וז"ש וזאת הברכה אשר ברך משה כו' פי' שהי' מברך את בנ"י בזאת הוא השכינה הקדושה שיעשו התיקון כראוי כנ"ל:
ונחזור לענינינו. שהראה להם הקב"ה עיקר ההכנה לקבלת התורה אם שמוע תשמעו בקולי ושמרתם את בריתי הוא שמירת הברית והייתם לי סגולה מדת היסו"ד הוא סגו"ל כיל"ח. כי בלתי שמירת הברי"ק א"א לעשות המצוה בשלימות אף שיש לו מזוזה בפתחו וציצית בבגדו ותפילין בראשו. הלא החיצונים יבוזו יגיעו כנ"ל. וז"ש יוסף לאחיו פקוד יפקוד אלהים אתכם. פי' לשון פקודי ד' ישרים. ידעתי כי יתן לכם הש"י התורה ומצות הרבה. רק זאת תדעו כי מדת היסוד הוא עיקר ההכנה למתן תורה. וז"ש ויקח משה את עצמות יוסף עמו מדתו וכוחו של יוסף לקח עמו לכן הוא הי' הממוצע לקבלת התורה. ובזה פרשנו בפ' ציצית בפ' וראיתם אותו וזכרתם את כל מצות ד' ועשיתם אותם ולא תתורו כו' למען תזכרו ועשיתם את כל מצותי. וזכרתם לשון השפעה בחי' דכר שיהי' כח בהמצות להביא השפעות טובות ע"י שתתקנו אות ברי"ק ועי"ז יהיו כל המצות אשר תעשו בבחי' דכר ומשפיע כל טוב והתקנה לזה ולא תתורו אחרי לבבכם ואחרי עיניכם כי עינא ולבא הם תרי סרסורי דחטאה. וזה הרמז עיניך בשדה וכו' והבן וברית הלשון ג"כ מכוון נגד ברית המעור. כמ"ש דוד המע"ה מי האיש החפץ חיים וכו' נצור לשונך מרע וכו'. בזה יש לרמז בפיוט אקדמות מילין וכו' פי' קודם כל דבר תשמור פיך ולשונך כנ"ל. ומסיים ותזכון די תיתבון בעילא דירתא. קביעין כן תהוין בהנהו חבורתא. פי' עי"ז יהיה העבדות שלך בקביעות בקדושה ולא תפול ממדריגתך. אך תמיד תהיה בקדושה ובטהרה אמן:
<b>שלש פעמים בשנה יראה כל זכורך את פני ד' אלהיך במקום אשר יבחר כו'.</b> הנ"ל לרמז מה שבכל התורה כולה נקראת ירושלים ובית המקדש בשם מקום סתם כמבואר כ"פ בכתוב. דהנה כתיב בהגדה ברוך המקום ברוך הוא ברוך שנתן תורה לעמו ישראל כו' יש להבין למה לא אמר ברוך ד' או הקב"ה כמ"ש להלן למה קראו כאן בשם מקום. אך הנ"ל לפרש ע"ד שמצינו בזוהר הקדוש פ' פנחס דף ר"כ וז"ל דתנינן דכל אתר דצדיקיא אתחדש בי' מלה דאורייתא כד איהו בהאי עלמא פקיד לההוא אתר ואתי לי' לגבי' כו' ע"ש והנה בהיות המקום שנתחדש בו ד"ת מקודם ע"י הצדיק הנ"ל. שבו הוא השראת השכינה והקדושה. הנה לכך אמרו רז"ל הלומד תורה לשמה הוא משמח את המקום משמח את הבריות. היינו שהוא משמח את המקום שנאמר בו ד"ת והמשיך בו קדושה ואיהו פקיד לההוא אתרא תמיד. גם עי"כ הוא משמח את הבריות. כי כשיורד הצדיק מעולם העליון אל המקום ההוא. ממשיך עמו חסדים וישועות וכל טוב לעולם הזה וזהו ברוך המקום היינו המקום שנאמר בו ד"ת וכמו שמסיים ברוך שנתן תורה לעמו ישראל. כי ע"י התורה נמשך ברכה וקדושה להמקום כי אין לו להקב"ה בעולמו אלא ד' אמות של הלכה ונמשך ממילא הברכה לישראל. וזש"נ כי המקום אשר אתה עומד עליו אדמת קדש הוא. ר"ל כי כאשר אתה עומד עליו ובהמקום הזה הוא השראת השכינה הנה ממילא אדמת קדש הוא כנ"ל. וזהו שאמר לו של נעלך מעל רגלך כי הנה ענין סוד נעל הוא בחי' המקיפין לזו"נ בבחי' רגלין לכך אמר לו הש"י כי בכאן אין צריך למקיפין כי אדרבא נכון להשפיע כ"ט להמקום הזה שבו השראת השכינה ונכון לשמח את המקום כנ"ל. והנה להיות כי מקור בריאת העולם הוא מתחיל ממקום בהמ"ק ואבן שתיה שממנו הושתת העולם. ועיקר בריאת העולם הוא עם התורה כמבואר בזוה"ק. באורייתא ברא קב"ה עלמא. הנה עיקר התורה הוא במקום ביהמ"ק והוא הר המוריה שממנו יוצא הוראה לכל ישראל. לכך הנה כל חדושי תורה הוא במקום בהמ"ק וכל ההלכות עיקר השורש מהם יוצא משם ושם הוא המקום שלהם האמתי ושם התורה חוזרת אח"כ על אכסניא שלה לכן הנה צריך שוב לפקוד ההוא אתר ושם הוא השראת השכינה בוודאי ע"כ צוה השי"ת יראה כל זכורך כו' במקום אשר יבחר. לפקוד אותו המקום בעודנו בחיים חיותו אל אשר נתחדשו בו ד"ת שלכם כי שם מקומם האמיתי כנ"ל. לכן הוא נקרא ירושלים בשם מקום סתם בתורה כי זהו מוסב על שהוא מקום של החדושי תורה ושם יראה כל זכורך אחרי התורה לפקוד לההוא אתרא וכמו שנאמר דרך פקודיך ארוץ כי תרחיב לבי. והנה ראשונה שנקרא ירושלים בשם מקום בהתורה הוא שנאמר אצל אברהם אבינו וירא את המקום מרחוק ויבאו אל המקום אשר אמר לו כו' אצל העקידה. ושם נאמר ד' יראה אשר יאמר היום בהר ד' יראה. ר"ל בהמקום הזה יראה כאן הוא שורש היראה שיוצא מהמקום הזה. ולכך אשר יאמר היום בהר ד' יראה ר"ל לכך יאמר לדורות עולם היום בכל יום ויום בהר ד' יראה כל זכורך את פני ד' כי א"א ע"ה עשה ותיקן היחוד בהמצות ומעש"ט יעלו במקום הזה כנ"ל וזהו כל זכורך הם המ"ע כנודע זה זכרי הם רמ"ח מ"ע עם ו"ה. ולכך כאשר המצות הולכים שם הנה יראה כל זכורך במקום הזה ג"כ. וזהו דרש רז"ל יראה יראה אשר דרשו רז"ל מפסוק יראה כל זכורך הוא מרומז בהעקדה כנ"ל (ובזה י"ל והשב כהנים לעבודתם וכו' כתיב בתורתך כו' שלש פעמים בשנה כו' במקום אשר יבחר כי קדושת המקום ומגודל היחוד שנעשה בקרבנות שהקריבו שם זה ח' מאות שנה נשאר הרשימו ג"כ במקום ההוא גם עתה כנ"ל). והנה המקום הזה אשר בחר ד' לשכן שמו שם הוא מקודש מאז ועד עתה וקדושה ראשונה קדשה לשעתה וקדשה לע"ל אף לדברי האומר בגבולין לא נתקדשו לע"ל אבל ירושלים לדברי הכל נתקדשו לע"ל כמבואר ברמב"ם. והנה לכך מאז ועד עתה כל התו"מ משם הם הולכים ולמקום ההוא הם שבים ללכת כנ"ל. ולכך הנה כל הנשמות הראשונים והאחרונים אבותינו אשר מעולם עד עתה כולם פוקדים לההוא אתר שנתחדשו בו ד"ת כי שם חלקם ומקומם והם משמחים את המקום כנ"ל. ומשמחים את הבריות להשפיע להם כ"ט לעולם. כי שם צוה ד' את הברכה ומשם יוצא לכל העולם חיים עד העולם. וז"ש זכרה ירושלים ימי עניה ומרודיה כל מחמדיה אשר היו לה מימי קדם שבאים ופוקדים לההוא אתרא וזהו ששם עלו שבטי י"ה להודות ול"נ ששם עלו בנ"י. אך שגם השבטים הראשונים ממש התעוררו בעליית הרגלים ופקדו לההוא אתרא. יראה כל זכורך את פני ד' דא רשב"י כי כל התורות של רשב"י הלכו שם ולכך גם הוא שם כנ"ל. וזהו המצוה של עליית רגלים יראה כל זכורך שתראה עם כל זכורך כל נשמות הצדיקים מברי"ע עד עתה. לכך שאלו שלום ירושלים ישליו אוהביך. ימשך כנ"ל כ"ט על ידי נשמות הצדיקים. וזהו לא יראה פני ריקם שלא יהיה בחנם רק יושפע לכם רחמים וחיים ושלום עד העולם. אמן:
<b>זמן מתן תורתנו.</b> להבין הדברים האלה מה שמצינו בכמה מקומות בהיפך ותן חלקנו בתורתך משמע שנקראת תורת ד' וכאן נקראת מתן תורתנו. הנראה לבאר עפ"י מ"ש בפי' הפ' זה ספר תולדות האדם. כי כל הס"ת שיש בה ששים רבוא אותיות לתורה הם משורש ששים רבוא נשמות בנ"י שעמדו על הר סיני ומהם נעשה התורה כמש"כ הקדמוני' ישראל ר"ת "יש "ששים "רבוא "אותיות "לתורה. וז"פ כי לא דבר רק הוא מכם. פי' כי התורה הוא רק מכם משורש נשמתם אשר עמדו בהר סיני. וכן כל הדורות יש בהם שורש הנשמות שקבלו אז התורה במעמד הר סיני. ומזה יוצא מוסר השכל שצריך כל אדם לשמור א"ע לבל יהיה בו שום צד נגיעה והשגת גבול בחבירו בעסק פרנסתו ולא יתקנא בו אם יראה אצלו מעלה יתירה ממנו. כי כמו בס"ת אם יש בה נגיעה היא פסולה כי צריך להיות מוקף גויל כן כאו"א מבנ"י צריך לשמור מכל צד נגיעה כי אם לא כן נפסל חלק שורש נשמתו באותיות התורה. ולזה סמיכת הפסוקים בפ' יתרו איש על מקומו יבא בשלום ואח"כ מתחיל בחודש השלישי כו' כי רק זה עיקר ההכנה למתן תורה כאשר כל איש על מקומו פי' חלק נשמתו ומקום אחיזתו בתורה יבא בשלום ומתוקן כראוי אזי יכול לקבל התורה. וכבר אמרנו כי גם ימי הספירה הם רמוזים לזה גוי"ל גימ' מ"ט נגד ימי הספירה והם הכנה קודם מ"ת שלא יהיה צד נגיעה כנ"ל. וע"ז התפלל דוד המע"ה גל עיני ואביטה נפלאות מתורתך. פי' שיראה בעיניו החסרון מה שפגם בחלק נשמתו משורש האות שבתורה. וז"פ נפלאו"ת נפ"ל או"ת. ונחזור לענינינו כי באמת הכל עולה בקנה אחד כי באמת היא תורת ד' כמ"ש כי אם בתורת ד' חפצו. אך מאשר כל התורה היא משורש ס"ר נשמות אשר עמדו בהר סיני. וכן בכל דור ודור כאשר מגיע יום חג השבועות הוא זמן מתן תורתנו. פי' הנשמות ב"י אשר בדור הזה עתה גם אנחנו יש לנו אחיזה באותיות התורה לכן נקרא זמן מתן תורתנו כי בהגיע יום הנבחר מתעורר קדושת היום כמו במעמד הר סיני. וזה שאנו מתפללין ותן חלקנו בתורתך. פי' חלק נשמותינו שיש לנו אחיזה בתורה נזכה לתקנו בלי שום פגם ויהי' לנו אחיזה בתורה בלי שום צד נגיעה כנ"ל וז"פ איזה עשיר השמח בחלקו. והבן:
<b>והגבלת את העם סביב לאמר השמרו לכם עלות בהר וכו'</b> ופרש"י לאמר הגבול היה אומר להם השמרו מעלות מכאן ולהלאה ע"ש. יש להבין פרש"י וכוונתו בזה כי למה צורך היה לנס הזה אחרי ההזהרה הגדולה שהזהירם כל הנוגע בהר מות יומת. אך כדי לבאר זאת נקדים עוד מ"ש הכ' ויאמר ד' אל משה רד העד בעם פן יהרסו אל ד' לראות וכו' ויאמר משה אל ד' לא יוכל העם לעלות כי אתה העדותה בנו לאמר הגבל את ההר וקדשתו וע"ז נאמר לו שוב לך רד כו' שיש להבין מה הי' כוונת משה רבינו עליו השלום בסירוב הירידה הזאת שנית ומה ענה אותו הקב"ה הלא באמת משה שפיר קאמר כי כבר העיד בעם לבל יעלו אל ההר ומה צורך עוד וערש"י שם. אך הנה כל הדברים האלה המה הם הקדמה ברורה וידיעה ההכרחית למתן תורה. כי הנה כתי' לעולם ד' דברך נצב בשמים. וכן ודבר אלהינו יקום לעולם. הפי' בזה הוא שהדבור היוצא מפי הש"י הוא נצב וקיים לעולם בלי שום שינוי בשום פנים כמו בברי"ע הנה כל העשרה מאמרות שבהם נברא העולם הם חיים וקיימים ומקיימין את העולם בלי שום שינוי כל הימים ועולם כמנהגו נוהג מאז ועד עתה והנה התורה היתה כלי וסיבה לברי"ע ולכן מוכרח הוא בע"כ שהתורה ג"כ לא תשתנה ולא יצויר בשום אופן שיעברו ישראל על כל התורה כאשר היא העיקר המקיים את העולם בלי שום שינוי כנ"ל. והנה זהו שאמר הכתוב לעולם ד' דברך נצב בשמים פי' בלי שום שינוי וזהו לדור ודור אמונתך כוננת ארץ ותעמוד. אמונתך היא התורה כי כאשר התורה עומדת לעד כן כל סדרי בראשית קיימים לעולם וז"ש חכז"ל יום הששי הוסיף ה' בששי לומר שכל מע"ב היו תלוים ועומדים על יום הששי בסיון הפי' הוא שהתורה היא עיקר המעמד ומצב ויסוד למע"ב לבל יפלו תחתם כנ"ל. והנה כי כן נכון אמר הכתוב כרחוק מזרח ממערב הרחיק ממנו את פשעינו שיש להבין ענין הדמיון הזה של ריחוק מזרח ממערב לרחוק ממנו פשעינו. אך הנה הוא כנ"ל כי כל ענין קיום העולם וארבע רוחות הרחוקים זה מזה לבל תמוט הארץ ויתקרבו מזרח ומערב הוא ע"י קיום התורה וכאשר חלילה יצויר כי יעברו על התורה אז קל מהרה תהפך הארץ לתוהו ובוהו. וז"ש כרחוק מזרח ממערב שכל ענין ריחוק מזרח ממערב הוא כאשר הרחיק ממנו פשעינו שלא יעברו ישראל על התורה כנ"ל. והנה כאשר דבר אלהינו יקום לעולם הנה כמו כן כאשר צוה באזהרה השמרו לכם עלות בהר וכו' (הנה כאשר אין רצון השם שהם יעלו בהר) ומיד כשהזהירם הנה לא יפול מדבר ד' ארצה ובע"כ לא יכלו בשום אופן לעלות אל ההר ולא יכלו לעבור את פי ד' הנה זה שאמר הכתוב כי כאשר ירד הגשם והשלג מן השמים וכו' כן יהי' דברי אשר יצאו מפי לא ישובו אלי ריקם כי אם עשו אשר חפצתי כו' ולעתיד יהיה זה. וז"ש אומרים ותטענו בגבולנו ר"ל בגדר הגבול של מתן תורה כנ"ל. וזהו שפי' רש"י ז"ל שהגבול אומר להם השמרו לכם עלות בהר פי' שלא יכלו בשום אופן לעבור את גבול הש"י לעלות אל ההר כנ"ל. וכמו שפרשנו במ"ש כל תלמיד שאין תוכו כברו אל יכנס לבהמ"ד שכאשר ר"ג גזר אומר לבל יכנס אז בע"כ לא יוכלו לכנוס בשום אופן וא"כ הוא גזירת הצדיק עאכ"ו גזירת הש"י. והנה ע"ד ההכרח וגזירת הש"י כזה רצה משה רבינו ע"ה שיתן כל התורה לישראל שיהיה בדרך גזירה והכרח לבל יוכלו לעבור עלי' בשום אופן. אבל בדרך הזה אי אפשר כי תבטל הבחירה ע"י ההכרח בקיום המצות כנ"ל. לכן מיד נתן הש"י הבחירה חפשית גם אחר המצוה ולזה צוה שנית אל משה רד העד בעם פן יהרסו אל ד' אע"פ שכבר נתן הגבול מתחלה בגזירות חי וקיים וכו' בכ"ז נתן הבחירה בידם שיוכל לעלות ולעבור כו' אבל משה רבינו עליו השלום אמר לא יוכל העם לעלות כי מי יוכל לעבור על דברי הש"י כי ההכרח וגזירות מצות המלך צריך לקיים כי הלא הגבול אמר להם השמרו לכם מעלות בהר. אבל הש"י השיב לו שנית לך רד גילה לו בזה כי צריכין עוד לאזהרה בזה כי ניתן להם הבחירה חפשית ויוכלו לעבור בבחירתם את הגבול ופן יהרסו אל ד' לראות כנ"ל והנה זה הדרך והענין בכל המצות התורה שרצה משה רבינו עליו השלום שיהיה על דרך ההכרח עפ"י הש"י שדבריו חיים וקיימים לעולם. וזש"א תשובה על דבר זה שמעתי מהם שרצונם לשמוע ממך אינו דומה השומע מפי הרב לשומע מפי התלמיד פי' כאשר הם ישמעו ממך לא תרצח לא תנאף כו' אז עי"כ בוודאי לא יוכלו לעבור את פיך בשום אופן כנ"ל ולכך אינו דומה השומע מפי הרב לשומע מפי התלמיד. אבל הש"י לא חפץ באופן הזה כי תבטל מהם הבחירה ושכר ועונש. אך הצדיקים הדביקים בד' הנה הם שומעים כן באמת דבר ד' באופן הזה שמכח קדושת התורה הנה לא יוכל לעבור בשום אופן על דבר ד' וההרגל נעשה טבע וההכרח וכמ"ש חכז"ל ומרחקתו מן החטא ואינו בא לידי עבירה בשום פנים לכן עליהם העולם קיים ג"כ בטבע והכרח ע"ד שבארנו לעיל כנ"ל ולזה לא ישתנו סדרי בראשית כמו שהם לא ישנו מעשיהם ותפקידם כנ"ל ועד"ז אמר הכתוב לבעבור נסות אתכם בא אלהים פי' ענין נסות הוא הבחירה שמנסה אם לעשות או לא על זה הדרך בא אלהים לבעבור תהיה יראתו על פניכם לבלתי תחטאו פי' שמחמת גודל יראתו שתהיה על פניכם ולא תוכלו לחטא וזה לבלתי תחטאו מעצמיכם מחמת היראה שעל פניכם לא תוכלו לבא לידי חטא כנ"ל. וע"ז אמר הכ' הקם לעבדך אמרתך אשר ליראתך פי' שיהיה קיום והכרח אצלי אמרתך מאז שלא אוכל לעבור מצד אשר ליראתך מחמת גודל היראה שלי לא אוכל לעבור ויהיו דבריו חיים וקיימים אתי עד"ז לעולם כנ"ל:
<b>ועשית חג שבועות לד' אלהיך.</b> הנ"ל ע"ד שאמרו חכז"ל במס' שבועות דף ל"ח ע"א. כשהשביע משה את ישראל אמר להם דעו שלא על דעתכם אני משביע אתכם אלא על דעת המקום ועל דעתי שנאמר ולא אתכם לבדכם אני כורת כו'. ופרש"י ז"ל לא כשאתם במחשבת לבבכם כנ"ל ע"ש. והנה בתוס' הקשו מה היה מועלת השבועה כמו שהיה ירא שיעבדו ע"ז כן הי' לו לירא פן יעברו השבועה עכ"ל:
אך מה שנ"ל בענין תועלת השבועה הזאת. דהנה כבר מבואר בזוהר הקדוש ובספרים כי בכח ת"ת ותפלה ומעש"ט שהאדם עושה בעולם הזה הנה מעורר בעליונים ג"כ דוגמתו. כ"א לפי ערכו באתערותא דלתתא אתער לעילא עד א"ס ב"ה שכביכול הקב"ה עושה כמוהו וכמ"ש את ד' האמרת היום וד' האמירך שהוא לשון אמירה כנ"ל. ועד"ז אמרו חכז"ל מנין שהקב"ה מניח תפילין וכו' וכן מבואר בתד"א שאפי' יחיד העוסק בתורה הקב"ה יושב ושונה כנגדו ע"ש. ולכך הנה כמו שישראל נשבעו אז למטה בכל לבבם ובכל נפשם על קבלת התורה. הנה כמו כן התעוררו למעלה ברצון העליון ב"ה שכביכול הקב"ה נשבע כמוהם. ושבועת הקב"ה מורה על גודל ההבטחה והקיום כאשר נשבע על מי נח וכמו שנשבע לאבותינו מימי קדם. לכן הנה כאשר נשבעו בנ"י על שמירת התורה והמצות והתעוררו למעלה דוגמתם הנה עי"כ זה יהיה תועלת להם לקיים כל התורה בלי ספק כדבר ד' אשר נשבע להם כמוהם כנ"ל. ובזה מתורץ קושי' התוס'. וז"פ קימו למעלה מה שקבלו למטה וכמו שהשבועה הזאת היתה מועלת בשעתה לכלל ישראל כמ"ש הנה כמו כן כח השבועה כזאת תועיל בכל עת ועונה לכל איש ואיש מבנ"י לעורר ג"כ למעלה דוגמתו כנ"ל. וכאשר האיש הירא וחרד לדבר ד' ובמצותיו חפץ מאד כי תבא איזה מצוה לידו וירא ודואג פן לא תקום בידו לעשותה כמו שנזדמן לפניו (אתרוג נאה או תפילין יקרים) וירא פן לא יקיימו בידו ומצטער בלבו ע"ז והוא נשבע לקנותם. הנה המחשבה הזאת מעוררת למעלה דוגמתו והקב"ה מצרפה למעשה וקבלת עומ"ש והשבועה פועל למעלה בקב"ה כמוהו וכמו שמבואר בתד"א שבארנו עי"ש. וכבר מבו' בזוהר הקדוש ובספרים כי בכל יום יורדים אורות חדשים ותורות חדשים שבהם מתחדש בכ"י מע"ב. והנה הצי"ע הוא הצנור מכל ההשפעות טובות ומאורות העליונים. וז"ש כל השונה הלכות בכל יום. שמשנה ההלכה לטובה ואינו דומה למה שלמד אתמול אותו ההלכה רק היום הוא במדריגה יתירה מיום האתמול הוא בן עוה"ב. פי' שממשיך אורות חדשות הבאים עתה בכל יום התחדשות לטובה ולזה הליכות עולם לו כל הנהגות והשפעות העולם עוברים על ידו. נחזור לענינו. הנה זה הענין שנשבע בחיי המלך בכל יום מקבל עליו עומ"ש מחדש ומעורר כל העולמות העליונים עד א"ס ב"ה וזהו שאמר משה לישראל שמשביעם ע"ד המקום שהקב"ה יעשה ג"כ כמוהם כמ"ש ועל דעתי שיהיה כחו של משה רבינו עליו השלום בכל דור ודור שהוא כולל הדעת של כלל ישראל. ובחג השבועות בכל שנה מתעוררים האורות העליונים הללו. וז"ש ועשית חג שבועות לד' אלהיך כו'. והבן:
א"י <b>ועשית חג שבועות לד' אלהיך.</b> הנ"ל עפ"י מה שבארנו למעלה כי ע"י המעש"ט שלמטה הנה מתעורר כמוהם למעלה כמ"ש את ד' האמרת וד' האמירך הפי' הוא שע"י האמירה שלך למטה כן הוא האמירה לגבוה בעולמות העליונים לאמור כמוך. ולכך הנה בעת שהי' בהמ"ק קיים וישראל שרויים על אדמתן הנה אז היו מקיימין כל התרי"ג מצות גם המצות התלוים בארץ ועבודת הקרבנות כולם נתקיימו למטה ע"י בנ"י וממילא התעוררו כמוהם למעלה ג"כ כנ"ל כל התרי"ג מצות וקיומם בעולמות העליונים. אבל עתה בעוה"ר בגלות הנה מעט אשר נשאר לנו בקיום המצות בחוץ לארץ כנודע. ואעפ"כ למעלה אין חסר כלום מכל המצות התורה כי כן כתי' עת לעשות לד' הפרו תורתך פי' כי הנה למעלה עת לעשות לד' בקיום המצות כולם אע"פ שהפרו תורתך למטה בגלות שאין לנו קיום כל התורה למטה אעפ"כ הם בתיקונם לעשות לד'. וכמו שרמזו חכז"ל במס' שבועות דף י"ו שמעתי שמקריבין אע"פ שאין בית פי' מקריבין למעלה אע"פ שאין בית למטה. וזהו בשבועות ע"י קבלת עול התורה והמצות בלב וברצון גמור הנה כמוהם נעשה היחוד למעלה בפעולת הרצון ומרצון הטוב והקבלה הזאת של כל המצות נעשה מעשה למעלה כי מחשבה טובה הקב"ה מצרפה למעשה. והנה זה ענין ק"ש ואהבת כו' בכל לבבך פי' כאשר תקבל עליך עומ"ש במסירות נפש ותגיע למעלות ואהבת בדביקות הנעלה ההוא על כל התורה ומצות לקיים במסירות נפש בכל לבבך ובכל נפשך ואז עי"כ יהיו כל הדברים שוב בלי חסרון על לבבך כי רחמנא ליבא בעי וזה הי' אצל ר"ע שהיה כל ימיו במסירות נפש על התורה ולכן אמרו חכז"ל וכלהו אליבא דר"ע שהיו כולם על לבו דר"ע כנ"ל ואז עי"כ ושננתם לבניך אלו התלמידים שהיו לו לר"ע כ"ד אלף תלמידים. ועד"ז אמרו חכז"ל לא נתנה התורה אלא לאוכלי המ"ן שהוא ר"ת מסירת נפש כמו ר"ע. וזהו הענין שנקבע ענין מ"ת במס' שבת בפ' ר' עקיבא כי הוא הרמז להיות כי ר"ע היה בדביקות וברצון הנ"ל. וז"פ ועשית חג שבועות לד' אלהיך להיות בבחי' זו וברצון שלמעלה שיהי' בדרך הזה במסירות נפש ויהיה בידך כל התרי"ג מצות כאלו קיימתם אף בזמה"ז בקבלת התורה בחג השבועות ברצון הטוב כנ"ל שתגיע לד' אלהיך ויהיו כל הדברים האלה עמך כנ"ל:
(ר"ה דף י"ו) <b>בעצרת על פירות האילן.</b> הנ"ל שרמז בזה לעצרת דוקא דהנה כבר מבו' בזוהר הקדוש ובהאר"י ז"ל סוד בדיקו דמיא שהיא נבדקת במנחת הקנאות עומר התנופה אחר הפסח. והנה כתי' ואם טהורה היא ונקתה ונזרעה זרע שהוא הולדות נשמות קדושות בעצרת וזהו הרמז ונקת"ה תק"ן ו"ה שבעצרת נתקן היחוד. וזה שמבואר בספרים כי יששכר נולד בשבועות וכתיב ומבני יששכר יודעי בינ"ה שזהו תיקון ימי הספירה עד הבינה וכמ"ש קריבו שושבינין עבידו תקונין וכו' למעבד נשמתין ע"י התיקון נמשכין נשמות חדשות בעולם. וז"פ בעצרת נידון על פירות האילן פירות הם הנשמות כמבו' בזוהר הקדוש ובשבועות נידון ונמשכין נשמות חדשות וקדושות לעולם הזה: והבן:
<b>והגבלת את העם סביב לאמר השמרו לכם עלות בהר ונגוע בקצהו כו' לא תגע בו יד כו'.</b> הנ"ל דהנה אנו אומרים ותן בלבנו בינה כו' לשמור ולעשות ולקיים את כל דברי תלמוד תורתך כו'. וכן מצינו בגמ' בהרבה מקומות בזה הלשון כל המקיים את התורה כו' כל המקיים את המצות. והנה יש להבין שורש לשון קיום הנ"ל האמור אצל תו"מ כי הנה לשון זה המקיים הוא כמו שאמרו רז"ל בגמ' כל המקיים נפש אחת מישראל. שהפי' הוא שמקיים ומחיה הנפש מישראל שלא תאבד ח"ו. ולהבין זה הלשון אצל תו"מ הוא ע"ד המובא בע"ח בענין סוד מעקה שהוא שלא יפלו האורות העליונים למטה כי כאשר לא יהיה מעקה אז יפול משם אור האצילות אחורי העולמות בי"ע והוא בחי' מיתה כי יפול הנופל ממנו ע"ש באורך. והנה כך הענין ג"כ בעסק התו"מ שעל ידם הוא ממשיך מאורות האצילות כמבו' בסה"ק גודל פעולת המשכת האורות ע"י תורה ומעש"ט. והנה לכך בהמשכת האורות העליונים הנ"ל צריך אמנם לקיים השפע ההיא ביושר לבל תפול אחורי הצדדים ח"ו כנ"ל כי יפול הנופל ממנו שזהו בחי' מיתה ח"ו כשתפול השפע להחיצונים ח"ו. והנה זהו לשון המקיים את התורה והמצות כמו המקיים נפש אחת מישראל שלא תאבד כן הוא מקיים את אור השפע התורה ומצות לבל ילך לסט"א חלילה. והנה זהו שאמרו בגמ' אצל ר"ע שהיה מאריך באחד אמרו לו תלמידיו רבינו ע"כ אמר להם כל ימי הייתי מצטער מתי תבא לידי ואקיימנו עכשיו שבא לידי לא אקיימנו. דהנה ידוע גודל מעלות פעולת היחוד שהיה ר"ע מאריך באחד להמשיך מעולמות העליונים גבוה מעל גבוה כמבו' בסה"ק ולכן תלמידיו הקדושים כשהבינו זה אמרו לו ע"כ כלומר שהיו יראים שמא מגודל הריבוי האורות והשפע יפול ח"ו לסט"א לכך אמר להם אל תיראו כי כל ימי הייתי מצטער ע"ז שאוכל לקיים השפע בבחי' מעקה הנ"ל וזהו מתי תבא לידי ואקיימנה כנ"ל עכשיו שבא לידי לא אקיימנה כי בוודאי אוכל לקיים האורות בשפע היושר והיחוד לקיום העולמות כנ"ל. וז"ש חכז"ל ליתן שכר טוב לצדיקים שמקיימין את העולם היינו בחי' קיום האורות והשפע להיחוד העולם בחי' זו"נ לבל ילך לסט"א. וזהו ואלה המשפטים אשר תשים לפניהם ולא לפני עובדי כוכבים. שהוא כאשר תרצה לשים המשפטים והתורות לפני בנ"י לומר להם ד"ת הנה תראה שיהי' רק לפניהם ולא לפני עכו"ם שלא ילך לסט"א כנ"ל וזהו מגיד דבריו ליעקב חוקיו ומשפטיו לישראל לא עשה כן לכל גוי ומשפטים בל ידעום. פי' מגיד ממשיך השפע של ד"ת רק ליעקב אבל לא לעובדי כוכבים ומשפטים בל ידעום שלא יגיע להם אחיזה מכל האור והיחוד של מתן תורה כנ"ל והוא שאמרו חכז"ל הר סיני שירדה שנאה לעובדי כוכבים. הר חורב שירדה חורבן לעובדי כוכבים. היינו שלא הי' להם שום אחיזה באור מ"ת הגדול לכן ממילא ירדה חרבן ושנאה עליהם כמובן. וזהו משה קבל תורה מסיני היינו שקבלה מיד ליד ולא הי' שום אחיזה לזולתו בקבלתו רק הוא קבל התורה כולה ולא הי' שום הנאה להסט"א מאור הגדול והנורא ההוא והוא עד"ז מסרה ליהושע ולא אמר ונתנה ליהושע. אך ענין מסירה ההוא שמסרה כולה מיד ליד לבל יהנו זרים מאורה כנ"ל. וזה וזקנים לנביאים ונביאים מסרוה לאנשי כנה"ג והם אמרו שלשה דברים הוו מתונים בדין והעמידו תלמידים הרבה ועשו סייג לתורה. היינו כמ"ש שהזהירו ג"כ כשאמרו תורה ברבים והעמידו תלמידים הרבה עשו סייג לתורה גדר ובחי' מעקה סביב לבל יהנו זרים מאור התורה כנ"ל. וזהו שאמר שמעון הצדיק ג"כ אח"כ כזה על שלשה דברים העולם עומד על התורה ועל העבודה ועל גמילות חסדים. גמילות חסדים והיינו לשון הגמל את יצחק לשון הפרשה שיפריש החסדים לבל ינקו זרים ממנו והם האורות והחסדים שבאים ע"י התורה והעבודה צריך ליזהר שלא יהיה להם שום יניקה להחיצונים מהם כנ"ל וכן אנטיגנוס איש סוכו קבל משמעון הצדיק אמר ג"כ כנ"ל שתהיו משמשין את הרב ע"מ שלא לקבל פרס ויהי מורא שמים עליכם ענין מורא שמים והיראה הוא בחי' גבול והצמצום לבל יהנו הסט"א מעסק התורה והעבודה כנ"ל. וז"ש משה רבינו עליו השלום בדברות האחרונות שמור את יום השבת לקדשו כאשר צוך ד' אלהיך דהנה כל ברכאין דלעילא ותתא ביומא שביעאה תלין היינו כל ההשפעות האורות לקדושה ועבודה או לפרנסת העולם הזה כולם יורדים בשבת. לכן צריכין שמירה מעולה כנ"ל מהחיצונים. לכן אמר הכתוב שמור את יום השבת היינו כל השפעות השבת לקדשו שילך רק לצד הקדושה כמו שנתבאר. וז"ש אומרים בברכת התורה ונהיה אנחנו וצאצאינו כולנו יודעי שמך פי' מה שאנו מוציאים וממשיכין בכל עת תורות חדשים ואורות חדשים על ידיהם יהי' כולנו יודעי שמך שילך רק אלינו ולא לסט"א. וזהו אשר בחר בנו מכל העמים מאז ונתן לנו את תורתו והבדילנו מן התועים כן גם עתה ילך רק אלינו אור התורה. והוא יפתח לבנו בתורתו וישם בלבנו אהבתו ויראתו למען לא ניגע לריק ולא נלד לבהלה. שבעוה"ר עתה בהגלות נחלתנו נהפכה לזרים ונמסרו רזיה להחיצונים כמבו' בכוונת תיקון חצות. והנה כן הוא מבואר בסבא פ' משפטים תבנה חומת ירושלים כי עתה בגלות צריך לעשות החומה תחלה על השפע להגן מן החיצונים אבל לעתיד הטיבה ברצונך את ציון תחילה אח"כ תבנה חומת ירושלים ע"ש. וזהו הענין של כיסוי הארון בבגד תכלת והוא הענין בסוד מלבושי הכהנים וכמבו' בזוהר הקדוש בראשית דף נ"ב בענין החגורות ע"ש והכל הוא להגן על השפע מן החיצונים כמ"ש זה במ"א באורך. וזה שאמרו במס' מדות פ"ה לשכת הגזית ששם היתה סנהדרי גדולה יושבת ודנה את הכהונה. והעיר שם התוי"ט הלא בסנהדרין תנן שממנה יוצאה הוראה לכל ישראל. אלא הכא בעיקר מעשיהם תדיר שזהו היו צריכין תדיר לבדוק את הכהונה אבל הוראה אפשר שלא תבא כלל ע"ש. אכן הוא כמ"ש שעד"ז היו תמיד הסנהדרין יושבים מחוץ לכהנים ועבודתם ודנן את השפע והחסדים שהם ממשיכין לבל תלך החוצה חלילה להסט"א וזהו היתה באמת עבדות הסנהדרין תדיר כנ"ל. וז"ש שם ויום טוב היו עושין שלא נמצא פסול בזרעו של אהרן היינו בהשפעות האורות הזרוע של אהרן שלא נמצא בהם פסול שלא הלכו להסט"א. וזהו ענין יו"ט שהטוב באה לישראל כנ"ל. וזהו ויתן אברהם את כל אשר לו ליצחק בחי' כל והשפעה נתן ליצחק לעבור על ידו ולבני הפלגשים נתן מתנות וישלחם מעל יצחק בנו פי' להחיצוני' שלחם מעל יצחק בנו לבל יתאחזו בהגבורות ששם יש להם אחיזה יותר וזהו בעודנו חי להיות עדיו חי בחי' יסוד קדמה אל ארץ להמשיך מעולמות הקדם למטה כנ"ל. נחזור לענינינו הנה זה הוא הענין שנאמר במ"ת והגבלת את העם סביב כי הנה בהיות בשעת מ"ת שפע רב האורות העליונים למטה לכך הוצרך שמירה גדולה גם מבנ"י לבל יעלו ויגשו אל ד'. וזהו עי"כ ממילא לא יהיה שום אחיזה בוודאי לחיצונים להנות מאורו וזש"נ השמרו לכם עלות בהר ונגוע בקצהו כאשר גם אתם תשמרו כנ"ל אזי ממילא לא תיגע בו יד שוב מהחיצונים לינק מהקדושה כי סקול יסקל כו'. וזהו הענין שכפה עליהם הר כגיגית. וזהו אל יהרסו לראות פן יפרץ בם לשון פריצת החומה וגדר לשפע הקדושה עי"כ יפרץ. וזהו ונפל ממנו רב כמ"ש במעקה כי יפול הנופל ממנו וכמבו' לי"ח בסודו הגדול. והבן:
בפ' האזינו <b>ויכל משה לדבר את כל הדברים האלה אל כל ישראל ויאמר אליהם שימו לבבכם לכל הדברים כו' כי לא דבר רק הוא מכם כי הוא חייכם ובדבר הזה תאריכו ימים כו'.</b> דהנה התורה ונשמות ישראל הם משורש אחד מעולם הבריאה כמבו' בסה"ק. ואותיות התורה הם נשמות ישראל כנודע. והנה כן הוא מאז והלאה כן גם עתה. בשעת מ"ת היו אז אותיות התורה מנשמות אותו הדור. וכן הוא בכל דור ודור התורה ניתנה לדורות עולם שהאותיות התורה הם מהנשמות שבאים בכל דור ודור. [וז"פ תורת ד' תמימה משיבת נפש. התורה היא מנשמתם של בנ"י כמ"ש לעיל כי לא דבר רק הוא מכם. וזה וישם ד' לקין או"ת. כשאדם חוטא ח"ו נחסר אות שלו בתורה. וז"פ הראנו אות לטובה וקבץ כו' עשה עמנו אות לטובה וכו' וז"פ תורת ד' תמימה משיבת נפש. התורה מחזרת על ישראל כמ"ש בכל יום בת קול יוצא' מהר חורב ומכרזת שובו בנים שובבים כדי שלא יהי' חסר אות אחת ואז תהי' הס"ת פסולה לכן היא משיבת נפש להחזירם בתשובה כו']. לכן הנה בכל דור ודור חייב אדם לראות את עצמו בהתורה וזהו שבכל דור ודור הם המקיימין את התורה כי ע"י נשמות ישראל יש אותיות להתורה והם המשפיעים להם חיות העליון ונעשה מהם צירוף השמות בהתורה הקדושה. אבל בלא זה הנה כד אנת תסתלק מיניהו אשתארו כלהו שמהן כגופא בלא נשמתא ולכן ישראל הם המקיימין את התורה וזה הלשון בדברי רז"ל כ"פ המקיים את התורה. קיים זה מה שכתוב בזה וכן כיוצא בזה. שהנשמות ישראל וקיומם הוא קיום התורה כולה. ולכן כשנשמות הדור הם גדולים וטובים וצדיקים הנה האותיות שלהם בתורה מאירים מאד. וז"ש ומי גוי גדול אשר לו חוקים ומשפטים צדיקים ככל התורה הזאת כו' שדברי התורה ואותיות הם הצדיקים ממש כנ"ל. וזש"נ אם בחקותי תלכו וכו' ושמרתם ועשיתם אותם וכן כ"פ בתורה לעשות אותם וכן לעשות את כל דברי התורה הזאת היינו כמ"ש שישראל הם העושים את התורה ומכוחם ונשמתם היא נעשית כנ"ל. והנה גם כאן אמר הכתוב שימו לבבכם לכל הדברים כו' לשמור ולעשות את כל דברי התורה הזאת הוא כנ"ל לעשות אותם ממש וזהו כי לא דבר רק הוא מכם ר"ל כי לא יש דבר בהתורה רק כולה היא מכם ונשמותיכם כנ"ל. והנה אמר הכתוב עוד כי היא חייכם ובדבר הזה תאריכו ימים פי' כאשר אתם תקיימו את התורה הנה שוב התורה תחי' אתכם בהמאור אשר בה. כי היא חייכם. שעיקר החיות והקיום כל העולמות הן מן התורה ובדבר זה תאריכו ימים. וזהו כל העוסק בתורה לשמה פי' לשם התורה להאיר את התורה בכחו ונשמתו עי"כ זוכה לדברים הרבה ארון נושא את נושאיו. וזה הענין שפרחה נשמתם במתן תורה שהם היו הדור הראשון לקבלת התורה לכך כשמסרו נפשם אז זכו עי"כ להתחדש בנשמות קדושות חדשות מאותיות התורה והיא החי' אותם. וזהו הענין של תורה מחיה מתים וז"ש מוריד הטל מכלכל חיים בחסד שהוא תורת חסד ובזה מחי' מתים ברחמים רבים. והנה אמנם הדור הראשון שקבלו התורה הוצרכו למסירות נפש בפועל כמו שנתבאר אכן אח"כ אין צריך עוד רק נחשבנו כצאן טבחה במחשבה לבד סגי כמו באברהם אבינו ע"ה הי' נצרך למסירות נפש בפועל וכן יצחק בהעקידה ג"כ בפועל אבל אח"כ יעקב אבינו לא הוצרך עוד לזה כי כבר נתחדשו הם מכל וכל ע"י הקדושה כנ"ל. נחזור לענינינו הנה בכל דור ודור בהתחדשות נשמות ישראל הנה כן תתחדש התורה על ידם וזהו ברכת התורה סמוך לאלהי נשמה וזה הוא בכל בקר בהתחדשות הנשמות חדשים לבקרים תתחדש ג"כ התורה ובכל יום ויום תורה חדשה מאתו תצא עם הנשמות ישראל. וזה הענין מצות ת"ת בכל עת אע"פ שכבר ידעה כדי להמשיך חיות ע"י מסירות נפש עלי' במחשבה וז"ש חייני כדבריך שתחייני כדבר התורה ממנה יבוא לי חיות ע"י מסירות נפש עלי' במחשבה וז"ש מיד נדבות פי רצה נא ה' ונדבה היא מסירות נפש הרי זו עולה וזה נדבת פי בדיבור אע"פ שאינו בפועל ממש הנה נפשי בכפי ממש במסירות נפש בכל עת לכך תורתך לא שכחתי כי איך אוכל לשכוח את התורה הלא אך כל חיותי הוא ממנה לעולם לא אשכח פקודיך כי בם חייתני החיות שלי הוא אך מן התורה כנ"ל:
<b>ישמח משה במתנת חלקו כי עבד נאמן קראת לו.</b> הנ"ל לבאר דהנה אמרו רז"ל במס' (שבת דף פז) ברביעי עביד פרישה ושוב לא עלה הענין הוא כי זהו מדת הצדיקים אשר מעולם כמו משה רבינו עליו השלום והבאים אחריו אשר כל מגמתם ורצונם להטיב לבני ישראל כל ימיהם ולהחזיק את ימינם לעשות המצות ומעש"ט בכוונה גדולה כמוהם. וגם אח"כ כשמסתלקין מעולם הזה הנה אך זה כל חפצם להיותם מעוררים את לבב בנ"י למצות ומעש"ט והם באים ומתלבשים בתוך בנ"י לסייעם לעבוה"ב אם בבחי' העיבור או בשאר בחי' כמבואר כ"ז בהאר"י ז"ל באורך ע"ש. והנה אצל משה רבינו עליו השלום כבר הוא מבואר בזוהר הקדוש כמה פעמים כי משה אתפשטותי' בכל דרא הלומד תורה לשמ"ה אותיות למש"ה. והנה לכך בשעת מ"ת כאשר רצה משה רבינו עליו השלום להעלות את ישראל בבחי' הגדולה והכנה דרבה לקבלת התורה כנכון והוא שכתוב וירד משה מן ההר אל העם ויקדש את העם ויכבסו שמלותם שהוא הי' המקדש את עמו ישראל וזהו המבואר בס' הקנה ז"ל (דף י"ב) שהוא נקרא כובס ע"ש. וזהו המבואר במס' (נדרים דף מא) גבי ההוא קצרא שהפי' הוא כובס דהוה אצל רבי ששנה י"ג פנים בהלכה והזכיר הוא לרבי ז' פנים ששכח בחליו ע"ש. הוא שהי' מבחי' משה רבינו עליו השלום והוא שהי' בקי בההלכות להזכירם כנ"ל. ולכך נקרא כובס כמ"ש ויקדש את העם ויכבסו שמלותם. והנה כאשר ידע משה רבינו עליו השלום בשעת מ"ת כי אם יסתלק ויעלה מבנ"י אל ההר הנה לא יהיו שוב באותו מעלה הראוי להם כנ"ל לכך עביד פרישה ושוב לא עלה ונשאר עמהם למטה לסייע אותם לקבלת עשרת הדברות כנ"ל. הנה כך הוא המדה של משה רבינו עליו השלום כי לעולם הי' רצונו להיות תמיד עם ישראל וכמ"ש ויכל משה לדבר את כל הדברים האלה אל כל ישראל לשון ויכל הוא לשון תשוקה כמ"ש כלתה נפשי כי זהו תשוקת משה לדבר אל כל ישראל את הדברים האלה תמיד. והוא שכתוב וזאת הברכה אשר ברך משה איש האלהים את בנ"י פי' כי זאת הברכה אשר ברך אותם הוא להיות תמיד עם בנ"י שיהי' עמהם בכל דור ודור וז"ש שם לפני מותו. אבל אחר מותו כתי' ג"כ במותו לא כהתה עינו פי' לא כהתה עינו מלהסתכל תמיד אל בנ"י ולהשפיעם תורות חדשים בכל יום ויום כי על ידו נעשים כל היחודים שהוא בחי' בעלה דמטרוניתא והוא שכתוב וגם בך יאמינו לעולם אמונ"ה הוא סוד אמן ו"ה. ויאמינו בד' ובמשה עבדו כנ"ל. והוא שכתוב בישעי' נ"ג אצל משיח ובחבורתו נרפא לנו שהוא משה רבינו עליו השלום שהוא משיח. ופי' בחבורתו הוא ביחודים אשר נעשים על ידו נרפא לנו. וזהו שנאמר שם לכן אחלק בו ברבים כי הוא מעורב ומסייע לרבים בכל דור ודור וחלקו בתוך רבים כנ"ל. וזהו ישמח משה במתנת חלקו פי' שנתן חלקו וכחו בתוך קהל ישראל להיות תמיד עמהם לעוזרם ומחל להם חלקו ומעלתו בג"ע העליון רק להיות תמיד עם ישראל זה טוב לו. וזהו כי עבד נאמן קראת לו כי זהו בחי' הנאמן הרעיא מהימנא הראוי להתפאר מאז גם עתה. והנה זהו שמצינו ג"כ בענין ר"ע אצל עשרה הרוגי מלכות שאמר הקב"ה עליהם חלקם בחיים פי' הוא ג"כ כמו שנתבאר שנתנו חלקם וכוחם בתוך החיים לעוזרם בעבודתם כל הימים לפני ד' וזהו אשריך ר"ע שאתה מזומן לחיי עוה"ב פי' שהוא מזומן לסייע לישראל תמיד וז"פ עולם הבא שבא לעולם הזה בכל יום לטוב לישראל כנ"ל. והנה זאת הברכה והמדה הוא לצדיקים מהשכינה הקדושה שהיא בתוכנו תמיד לעוזרנו וכמבו' זה בזוהר הקדוש כמה פעמים. ובפ' ויחי (דף רכה ע"ב). ורב המנונא הכי גלי ואמר דהא אחזיו לי' דיתיר עבידת רחל דקיימא בפרשת אורחין בכל זמנא דאצטרך עלמא מכלהו ורזא דמלה ארון וכפרת וכרובים בחולקא דבנימין דאתילד באורחא ושכינתא על כולא. וז"ש קול ברמה נשמע רחל מבכה על בני' מבכה תמיד ואיננה רוצה לעלות על מקומה ורק היא עם בנ"י ולכך מאנה להנחם על בני' עד בא עת לחננה ושבו בנים לגבולם תשוב ותעלה גם היא אם הבנים שמחה. וכמו שנתבאר במ"א על פסוק רבות בנות עשו חיל ואת עלית על כלנה ע"ש:
נחזור לענינו הנה זהו מנת חלק משה רבינו עליו השלום ומדת טובו מאז ועד עתה כל ימי העולם להיות מסייע ומחזק לכל עובדי ד' ושומרי תורתו ונותן חלקו עם כל או"א מבנ"י שהוא מתפשט בכל דור ודור בניצוצי הקדושים להיותם מקיימים המצות ולומדי תורתו כראוי להם. הנה זהו שנאמר והי' אם שמוע תשמעו לעתיד את כל מצותי אשר אנכי מצוה אתכם היום מאי היום. אך הוא בכל עת בכל יום ויום כן משה רבינו עליו השלום מצוה את ישראל ומתחבר עמהם ומשפיע להם בכל יום תורות חדשים כמ"ש תורה צוה לנו משה וכן הוא מורשה לקהלת יעקב בכל עת להיות משה שפיר קאמר ומצוה התורה והוא ממשיך להם אורות והשפעות חדשות וטובות בכל עת וכמש"כ ונתתי מטר ארצכם בעתו כי הוא הנותן הטובה והברכה וכמ"ש במשכן וירא משה את כל המלאכה והנה עשו אותם כאשר צוה ד' ויברך אותם משה. פי' כאשר עשו המלאכה עם משה רבינו עליו השלום ובסיוע כוחו וירא אותה וטובה בעיניו אז הנה עשו אותה על נכון כאשר צוה ד' ובוודאי היא טובה לכך ויברך אותם משה להשפיע להם כ"ט. והנה זה שנאמר בפסח וילכו ויעשו בנ"י כאשר צוה ד' את משה ואהרן כן עשו. ופירש"י ז"ל אף משה ואהרן כן עשו. ולהלן אחר פרשת ויהי בחצי הלילה כתיב שנית ויעשו בנ"י כאשר צוה ד' את משה ואת אהרן כן עשו. ומה נפרש שם על כן עשו. אך הא' הוא מרמז על שעת מעשה של פסח הראשון שמשה ואהרן כן עשו בכוונתם בעשיית הקרבן פסח הראשון בשם כל ישראל שאף כל ישראל יזכו על ידם בכוונתם הגדולה העלו גם את כל בנ"י עמהם. והשני מרמז על העתיד ששם מתחיל פרשת זאת חוקת הפסח על העתיד לדורות אח"כ הנה גם שם אמר שנית ויעשו בנ"י לעתיד ככל חקותיו וככל משפטיו ויעשו כן בנ"י בכל דור ודור כי גם משה ואהרן כן יעשו עמהם לסייעם לעולם. הבא ליטהר מסייעין אותו מכח משה ואהרן ושאר הצדיקים כנ"ל. וז"ש כ"פ בתורה אשר צוה ד' ביד משה כי כן הוא ביד משה רבינו עליו השלום ובכחו לסייע לעובדי השם ולומדי תורתו כל הימים. וזהו שנא' בפ' שלח את כל אשר צוה ד' ביד משה מן היום אשר צוה ד' והלאה לדורותיכם. כי גם והלאה לדורות עולם הכל הוא ביד משה לקדש ולטהר לישראל כנ"ל שיקיימו כל המצות וכל שבידו נאמן בכל ביתי נאמן הוא כמו שנתבאר. והנה זה הי' שאלת יתרו למשה רבינו עליו השלום מדוע אתה יושב לבדך וכל העם נצב עליך מן בקר עד ערב ר"ל מדוע אתה יושב לבדך כל היום לדון אותם הלא על זה תוכל למנות דיינים אחרים לדון ביניהם על עסקי תנור וכירים ואתה טוב לך לעלות אל מרום הר קדשו. אכן משה רבינו עליו השלום השיב לו כי יהי' להם דבר בא אלי והודעתי את חוקי האלהים ואת תורותיו ר"ל כי לא אוכל להפרד מעל ישראל לעולם כי צריך אני להתחבר עמהם בלימוד התורה שהם חוקי האלהים ותורותיו. וזהו לשון והודעתי לשון ידיעה הוא החיבור והדעת בת"ת וכל מצות ומעש"ט של בנ"י צריך אני להיות עמהם לעזרם כנודע. והנה כך גם יתרו אמר לו כן והודעת להם את הדרך ילכו בה ואת המעשה אשר יעשון ר"ל כן תעשה כאשר דברת שתזכה להעלות ולסייע לישראל וליחדם בשרשם לעולם ואתה תחזה מכל העם אנשי חיל יראי אלהים אנשי אמת. ר"ל אם כן הוא דעתך הנה תזכה לחזות מכל העם שיהיו כולם שלמים וצדיקים לעולם ועד אמן:
<b>הנה אנכי בא אליך בעב הענן בעבור ישמע העם בדברי עמך וכו'</b> הנ"ל עפ"י מ"ש לעיל בפי' כל הלומד תורה לשמ"ה וכו' אותיות למש"ה כי הוא המסייע לקבלת התורה ואתפשטותי' בכל דרא. וז"ש הוסיף משה יום אחד מדעתו. שהביא כלל ישראל לבחי' הדעת ולאחדות הבורא. לכן גם כן הוא בכל הדורות העתידים עד סוף כל העולם את אשר ישנו פה ואת אשר איננו פה. כמ"ש וגם בך יאמינו לעולם. וזה הרמז בדבר זה הנה אנכי בא אליך בעב הענן. בעב הענן עה"כ גימ' רמ"ח. זה שמי עם י"ה עולה שס"ה זכרי עם ו"ה עולה רמ"ח הם המצות עשה רמ"ח בעבור ישמע העם בדברי עמך כי השכינה מדברת מתוך גרונו של משה. וגם בך יאמינו לעולם זה הכח ממשה רבינו עליו השלום הוא בכל דור ודור כנ"ל. וז"ש בתד"א אפי' אחד שיושב ועוסק בתורה השכינה מדברת כנגדו והבן:
<b>ויאמר ד' אל משה רד העד בעם וכו' ויאמר משה אל ד' לא יוכל העם וכו' ויאמר אליו ד' לך רד ועלית אתה ואהרן וכו' וירד משה אל העם ויאמר אליהם. וידבר אלהים את כל הדברים האלה לאמר אנכי ד' אלהיך וכו'.</b> נ"ל לפרש הויכוח הלזה מה שהקב"ה רצה דוקא שירד משה למטה אל ישראל בשנקדים לפרש דברי הגמ' במס' (שבת דף פח) ת"ר ר' יוסי אומר בשני עלה משה וירד בשלישי עלה וירד ברביעי עלה וירד ושוב לא עלה ע"כ ופרש"י בד' ירד להפרישם ושוב לא עלה עד קבלת הדברות שעלו כולם ע"כ. דהנה ידוע שעיקר יציאת מצרים הי' ע"י משה כמ"ש רז"ל שאמר הקב"ה למשה אם אין אתה גואלם אין אחר גואלם. וכן קבלת התורה העיקר ע"י משה. ולולי משה לא היה יכול להיות ההתגלות הזה רק זכותו של משה גרם הקדושה הזאת ולזה רמזו רז"ל בראשית בשביל התורה שנקראת ראשית ובשביל משה שנאמר וירא ראשית לו וכו'. הכוונה בזה שעיקר נתינת התורה הי' ע"י קדושת משה רבינו עליו השלום ונתנו הרמז בזה משה רבינו גימט' תרי"ג. והנה בכאן ציוה הקב"ה למשה שירד ויקדש את העם ולעביד להם פרישה. וידע משה שהקדושה ופרישה אי אפשר להיות בתוך בנ"י רק כל זמן שמשה רבינו הי' למטה בתוך בנ"י. וזה היתה כוונת הקב"ה לך אל העם וקדשתם היום ומחר וכו' ולא כתיב שיאמר להם שיקדשו היום ומחר. רק שירד ויקדש את העם. היינו שיהי' עמהם למטה ובזה יהי' קדושתם ופרישתן על נכון. ולזה כוונו רז"ל צדקת משה בד' עביד פרישה ושוב לא עלה. הגם שתשוקתו הי' תמיד לעלות אל הקב"ה ולדבר עמו פא"פ. בכאן הי' רוצה בטובתן של ישראל שיתקדשו ישראל ויפרשו כדי שיהיו מוכנים לקבלת התורה ועזב מדריגתו מה שהי' יכול לקבל ולדבר עם הש"י ולזה נקרא רעיא מהימנא. ולזה כוונו רז"ל בתפלת שבת ישמח משה במתנת חלקו. היינו שעזב חלקו שהי' יכול לקבל ולדבר עם הקב"ה ודבר ולמד עם ישראל. ואדרבא הי' שמח בזה שעזב מדריגתו ולמד עם ישראל. ולזה מפרש כי עבד נאמן קראת לו. שידע תשוקת הקב"ה שיהיו כל ישראל קדושים ומוכנים לקבלת התורה. וזה כוונת רש"י על פסוק וירד משה מן ההר אל העם. מלמד שלא הי' פונה לעסקיו אלא מן ההר אל העם עכ"ל. ע"פ הפשט לא ידענו העסק שהי' לו למשה. אך לפי דברינו קאי על משה בשעה שהי' לפני הקב"ה על הר סיני. לא עיכב שם לדבר עם הקב"ה שזה תשוקת הצדיקים כידוע. רק שמע שהקב"ה רוצה בקדושת ישראל שיקדשו ויפרשו ויעשו להם הכנה לקבלת התורה. אף שהי' יכול לירד לאחר שנים או שלש שעות ויקדש אותם. ובתוך כך ידבר עם הקב"ה. לא רצה משה בזה רק מיד ירד אל העם ויקדש אותם. אף שזה נקרא ירידה אצל משה רבינו עליו השלום שפרש א"ע מדיבור של הקב"ה וירד ודבר עם העם. וזה כוונת רש"י שלא הי' פונה לעסקיו וכו' וד"ל (מכי"ק):
וזה כוונת הש"ס בשבת (דף פו) אמר ר' אדא בר אהבה משה בהשכמה עלה ובהשכמה ירד וכו' תינח בהשכמה עלה שהשכים לעבודה אבל בהשכמה ירד מאי רבותי' בזה. ולדברינו בהשכמה ירד יותר רבותא ממשה רבינו שמזה ידענו אהבת משה רבינו עליו השלום לישראל. היוצא מזה שעיקר קדושת ופרישת של ישראל לא הי' באפשר רק ע"י משה. ולזה נתכוון הגמ' ברביעי ירד ושוב לא עלה שאם עלה לא הי' באפשרי שיהי' בקדושה כמו שרצה הקב"ה ולכך לא עלה אף שהי' רוצה לעלות ודו"ק. והנה כאן לבסוף בשעת מתן תורה לא הי' באפשרי שיהיו יכולים לקבל הדברות מפי הקב"ה ושיקוים בהם פנים בפנים דיבר ד' עמכם וכו'. עכ"ל הטהור (מכי"ק וחסר הסיום והמש"י ממקום אחר מדבריו הקדושים):
(תהלים סח) <b>יקום אלהים ויפוצו אויביו כו' כהמס דונג מפני אש יאבדו רשעים מפני אלהים וצדיקים ישמחו יעלצו לפני אלהים וישישו בשמחה כו'.</b> הנראה בענין זה המזמור מה שרובו ככולו מזכיר רק שם אלהי"ם. דהנה אמנם בבחי' שם אלהים יש כמה בחי' ודרגין בכל העולמות עד למטה שמשתלשל בחי' הסט"א אלהים אחרים כמבו' בספרים. והנה כל עבדות הצדיקים הוא להעלות כל ברורי בחי' הדינין שהם בחי' אלהים אחרים ולהעלותם להקדושה לבחי' אלהים חיים אלהים קדושים ולהפוך הרע לטוב. וזהו שבקשו ישראל במתן תורה ואל ידבר עמנו אלהים פן נמות ר"ל שלא יהי' עמנו אותו הבחי' של אלהים שממנה אחיזת הסט"א. אבל משה רבינו עליו השלום השיבם לבעבור נסות אתכם בא האלהים. כי צריך אותו הבחי' לכם לנסות אתכם בנסיונות להיות הבחירה בידכם ועי"כ תעלו במעלה מעלה שזהו לבעבור נסות אתכם לשון הרמה להרים אתכם בא האלהים שתעמדו בהנסיונות ותנצחו את היצה"ר מצד הבחירה אשר לכם שבזה תעשו נ"ר להש"י ב"ה להיות עובדים מאהבה ולעמוד בכל הנסיונות מפני אהבת הש"י כי זהו ההפרש בין העובד ע"מ לקבל פרס להעובד מאהבה. כי העובד ע"מ לקבל פרס בין בעולם הזה או בעוה"ב. הנה לא ישים את לבו אל עצמות העבודה ויקר הערך המחויב אליה כי אם יקוה אל הפרס המגיע לו ממנה ע"י העבודה. ואלמלא יגיע לו הפרס בלתי העבודה אז הי' חפץ יותר כי נוח לו זולתה. אבל העבודה מאהבה הנה אך זה כל ישעו וכל חפצו להתאמץ בכל יום ויום בהעבודה כדי לעשות רצון הבורא ב"ה ונחת רוח לכבודו ית"ש. ולכך הם הצדיקים שמחים במה שהיצה"ר מתחדש עליהם בכל יום כמאמר חכז"ל כי בזה הם חפיצים להיות להם בכל יום העבודה חדשה לעשות נ"ר להש"י ב"ה. לא כן הם הרשעים הם עצבים מאד על העבודה הרבה עם היצה"ר ואין חפץ להם בה כי אם בהגמול המגיע על ידה. וכשאלת בן הרשע מה העבודה הזאת לכם. כלומר מה לכם בהעבודה כ"א בהפרס אשר יגיע לכם ממנה. והנה ע"ז הדרך הוא שאמרו חכז"ל ברכת התורה דאורייתא. וכן אמרו על מה אבדה הארץ על שלא ברכו בתורה תחלה ולא כן בשאר ברכות המחוייבות ומדוע רק ברכת התורה מדאורייתא ולא כן שאר הברכות חוץ ברהמ"ז. אכן לדרכנו הוא ניחא כי אמנם ענין הברכה על הדבר הוא מורה על חביבות הנרצה והוא שנותן שבח והודאה להש"י שחננו בהפרי הטובה ההיא או בהלחם ההוא שנהנה ממנה. וכן בברכת המצות הוא מורה על עצם חביבות המצוה ששמח בה ונותן הודאה להש"י שנתן לנו המצוה הגדולה זאת ומה גם כשמברך על התורה כולה הנה הוא מורה ששמח ונהנה בעצם התורה ומצותה באהבה והוא מברך ומשבח להש"י ב"ה שנתן לנו התורה היקרה הזאת לעסוק בה כל הימים כדי להבין ולדעת הדרך אשר בו נוכל לעשות נ"ר להש"י ב"ה אבל מי שאינו חושש לברך על התורה הוא מורה כי אינו חפץ בעצמיות התורה ולא רצה בה זולת כאשר היא אמצעי לזכות ליקח בסיבתה הפרס הניתן לו מבית המלך. הנה האיש הזה אינו חושש לכבוד התורה ויקר ערכה. וגם איננו חושש לכבוד הבורא ית"ש לעבדו ולברך בשמו לעשות נ"ר להש"י ב"ה רק הכל לכבוד עצמו הוא דורש מה שיהיה לו לעצמו טובה והנאה על ידי לימודו וכאלו היא רק כלי אמצעי עבורו לכן הנה הוא כפר בעיקר הטובה אשר נתן הש"י בתורתו ועבודתו אשר ראוי לנו לשמוח ולהלל להש"י ב"ה אשר בחסדו הגדול חפץ בעבודת ברי' שפילה כמוני כי מה אנו ומה חיינו. לכך הנה הוא שהחמיר הכתוב בענין זה של ברה"ת על מה אבדה הארץ על שלא ברכו בתורה תחלה. כי ברה"ת הוא שורש ועיקר הכללי. וכל עבדות ישראל ואמונת השם ולימוד תורתו כנ"ל ולכך ברה"ת היא מדאורייתא יותר מכל ברכות הנהנין כנ"ל:
נחזור לענינינו הנה הרשעי' אינם חפיצים בהעבודה ולמשא היא עליהם כל עבדות של היצה"ר ואינם רוצים רק השכר שלהם אבל הצדיקים הם ששים ושמחים לעשות רצון קונם והיצה"ר הוא להם טוב מאד כי על ידו יזכו לעשות נ"ר להש"י ב"ה יותר ויוכלו לאכפיא כל הדינין ולעלות בית ד' ולקום במקום קדשו. והנה ע"ז רמוז כל המזמור הזה שמדבר מענין קבלת התורה ולכך בכל המזמור נזכר שם אלהים כמו שבמ"ת נאמר וידבר אלהים את כל הדברים האלה. וז"ש יקום אלהים ויפוצו אויביו שבחי' אלהים יקום שהוא ברורי הדינין שהם בחי' אלהים אחרים יקומו ויתעלו ויפוצו אויביו יתבטל כל כוחות הסט"א כנ"ל ומספר והולך כהנדוף עשן תנדוף כו' יאבדו רשעים מפני אלהים ר"ל הרשעים נהדפים ונשלכים מפני בחי' אלהים שהוא בכח הסט"א כי אינם עובדים לנצחו כלל. אבל הצדיקים ישמחו ויעלצו לפני אלהים. הצדיקים הם שמחים וישישו בהעבדות לפני היצה"ר שהוא בחי' אלהים ולכך שירו לאלהים זמרו שמו. ואח"כ מתחיל הכ' לספר בענין קבלת התורה על סדר הזה שבארנו. ולכך המזמור הזה הוא במזמור ס"ח שהוא גימ' חיים כי התורה היא עץ חיי"ם והבן:
<b>פנים בפנים דבר ה' עמכם.</b> הנ"ל דהנה אמרו חכז"ל בגמ' על כל דבור ודבור שיצא מפי הקב"ה יצאה נשמתן של ישראל שנאמר נפשי יצאה בדברו ע"ש. יש להבין ענין הזה ומה מעלתה. אך הנה מבואר במד"ר בשעת בריאת העולם נמלך הקב"ה בנפשותיהן של הצדיקים וברא את העולם. והדבר צריך ביאור. אכן הענין הוא ע"ד שאמרו חכז"ל אין דברי תורה מתקיימים אלא במי שממית עצמו עלי'. הכוונה הוא על מסירות נפש כי עיקר קיום התורה הוא ע"י מסירות נפש למסור את נפשו להש"י להכלל באור א"ס ב"ה להתיחד ברצון העליון ב"ה כמו שהי' בשעת קבלת התורה שיצאה נשמתן ונתיחדו בהש"י ב"ה ואליהם יצא הדיבור מפי הקב"ה וקבלו אז עליהם את התורה במעלה הגדולה ההיא לא"ס ואין תכלית כאשר אז היו בדביקות הנעלה ביחוד רצון העליון א"ס ב"ה. וזה הי' כמו שבשעת בריאת העולם נמלך הקב"ה בנשמותיהן של הצדיקים לברא את העולם בעבורם לכך כיון שכל העולם עומד על התורה ובריאת עולם הי' תלוי על יום ששי בסיון כמאמר חכז"ל לכן יצאה נשמתן ונמלך הקב"ה בנשמתן ונתן את התורה ויציאת נשמתן הזאת היתה להם למעלה גדולה כמו שבארנו. והנה לכך בכל עת שהאדם עוסק בתורה צריך להיות במסירות נפש כמו מאז בתחלה ויזכה עי"כ למעלה ההיא שזכו ישראל בהר סיני. וזהו אין ד"ת מתקיימים אלא במי שממית עצמו עלי' במסירות נפש כנ"ל. וזהו שא"א בעבור אבותינו שבטחו בך כמו וטח את הבית. וכ"כ מי שת בטוחות חכמה. והבן. נמצא כי בשעת מ"ת היתה ענין יציאת הנפש מעלה גדולה לישראל [ואשר עי"כ אח"כ כשיחזרו להם היו כבר נכונים ומקובלים לאור התורה אשר תופיע בקרבם]. הנה זה המעלה שספר הכתוב. אתם ראיתם כי מן השמים דברתי עמכם ר"ל עמכם כביכול ביחוד העליון כנ"ל וכ"כ פנים בפנים דבר ה' עמכם כנ"ל וכ"כ היום הזה ראינו כי ידבר אלהים את האדם וחי רמוז על היחוד באור החיים העליון כנ"ל והבן. והנה על מעלת מסירות נפש הזאת היא שכוונו בגמ' שמצינו בר"ע שהיה ראוי שתנתן התורה על ידו וכל התורה שבע"פ ירדה על ידו כמו דאמרינן וכלהו אליבא דר"ע. כי כיון שאמר כל ימי הייתי מצטער על פסוק זה היינו שכל ימיו הי' במסירות נפש הגדולה הזאת לכן זכה לכל החדושין דאורייתא שבע"פ. והנה כן מבואר במד"ר זכרו תורת משה עבדי לפי שנתן נפשו עלי' נקראת על שמו. וזה הפי' בק"ש ואהבת את ד' אלהיך בכל לבבך ובכל נפשך אפי' הוא נוטל את נפשך זהו מסירות נפש אז והיו הדברים האלה על לבבך יתקיימו בידך ושננתם לבניך שע"י מסירות נפש בא תורה לעולם הזה וכל התנאים ואמוראים היו במסירות נפש על קידוש השם כל ימיהם לכן זכו להתחדש ע"י חדושי דאורייתא בכל יום ויום כנ"ל. וזהו וקדשתם היום ומחר וכו'. שורש קדושה הוא מסירות נפש כמ"ש ונקדשתי בתוך בנ"י מסור עצמך וקדש שמי. וכן כאן וקדשתם למסירות נפש כי הוא ענין הכנה לקבלת התורה. וזהו היום ומחר כמו שמצינו בר"ע שהי' משתוקק להיות כל ימיו במסירות נפש ליהרג על קידוש השם אלמלא יצויר שיחי' אחרי מיתתו מיד אז שוב היה מוסר את נפשו פעם שנית ושלישית. כך הי' במחשבתו ודביקות קדושתו להש"י ב"ה ע"ז רמוז כאן למסירות נפש הזאת של היום ומחר לעשות כן מחר כדת היום: והבן: (מכי"ק)
בפ' יתרו <b>ואתה תחזה מכל העם כו' ושפטו את העם בכל עת וכו' אם את הדבר הזה תעשה וצוך אלהים ויכלת עמוד וגם כל העם הזה על מקומו יבא בשלום.</b> וי"ל מה הפי' וצוך אלהים ורש"י נדחק בזה. גם מה הפי' על מקומו יבא בשלום. ומה שפי' רש"י דקאי על אהרן וזקנים הוא לכאורה נגד הגמ' (סנהדרין דף ז' ע"א). ואביא לקמן לשון הגמ' גם סמיכות המקראות והפרשיות הדינין למתן תורה ובפרט שמבואר בגמ' שדינים ניתנים קודם מ"ת והובא ברש"י בפ' בשלח שם שם לו חק ומשפט וכו' במרה ניתן להם קצת פרשיות של תורה שיתעסקו בהם פרה אדומה ודינין. ע"כ. והנראה בזה דהנה התורה והמצות בכללות נחלקות לב' דברים. הא' במצוה שבין האדם למקום. והב' בין אדם לחבירו. תדע שמיד בעשרת הדברות נחלקו הדברות חציו לד' וחציו לכם. כבד את אביך לא תרצח לא תגנב לא תענה לא תחמוד. וגם בשבת צוה למען ינוח עבדך ואמתך כמוך היינו ג"כ בין אדם לחבירו ואפי' עבדו ואמתו וחמורו. ובזה מצינו שהדברים אשר בין אדם לחבירו הושוו לדברים שבין אדם למקום ובאמת הם יותר שבזה תרווייהו איתנהו שבמה שהאדם חוטא לחבירו הוא רע לשמים ולבריות שבזה גופא שהוא עובר על מצות הבורא הוא רע לשמים. והנה מבואר בתורה ויחן שם ישראל נגד ההר ומשה עלה אל האלהים. ופרש"י כאיש אחד בלב אחד וכו' הסמיכות זה לזה. דהנה הקב"ה וישראל הם חד. הוא שבאמת אותיות התורה הם נשמות ישראל כמ"ש השל"ה והאלשי"ך בזה שאמרו שישרא"ל נוטריקון "יש "ששים "ריבוא "אותיות "לתורה. ו"יש "ששים "רבוא "אותיות "לישראל. וכמ"ש במד"ר אלעזר בני אומר פרה בת שתים הרי דשורש התורה היא נשמות ישראל ובזה כל שתלמיד וותיק עתיד להתחדש הכל ניתנה מסיני. ובזה יש לפרש. שנו חכמים בלשון המשנה ברוך שבחר בהם ובמשנתם. הפי' למה הוזכר שם החכמים במשנה כגון ר"מ אומר ר' יהודה כו' וע"ז אמר ברוך שבחר בהם ובמשנתם בהם קודם ואח"כ במשנתם. ובזה מצינו שמקשה הגמ' והאמר ר' יוחנן או שאר כל התנאים מדידי' אדידי' ומה קושיא פעם אמר כך ואח"כ חזר ואמר כך כמו שאנו רואים בעינינו בכל יום כערכנו. ולפ"ז ניחא. ולזה כל האומר דבר בשם אמרו מביא גאולה לעולם שמתעורר הנשמה וגוף התורה. וזה הפי' בתורה את אשר ישנו פה ואשר איננו פה עמנו וכו' גם הפי' בתורה כי לא את בניכם אשר לא ראו ואשר לא ידעו וכו' כי עיניכם הרואות וכו'. וזה שמצינו במס' עדיות פ"ה שאמרו לר' עקביא בן מהללאל. חזור בך ונעשה אותך נשיא ואמר אי אפשר וכו' והוא כמו שאמרנו שהוא קבל התורה מסיני כפי ערך נשמתו ולכך אינו יכול לחזור ולזה אמרו ר' יהושע וחכמים במעשה דתנור של עכנאי לא בשמים היא שכבר כתב בתורה אחרי רבים להטות שאלו ואלו דברי אלהים חיים אלא שבזה שורש נשמתו כך קבל וזה כך קבל. וזה הפי' שאמר רבא תחלה נקרא התורה על שמו של הקב"ה ואח"כ על שמו שנאמר כי אם בתורת ה' חפצו ובתורתו יהגה יומם ולילה דהיינו שלומד כל כך עד שמעורר התורה שהוא מכח נשמתו ולזה נקראת תורתו. וזה ג"כ הפי' ותן חלקנו בתורתך. מה שיש לכל אדם חלק בשורש נשמתו בתורה וק"ל. ובזה יובן ג"כ הפי' בגמ' מה דכתיב זה ספר תולדות אדם וכי ספר היה לו לאדם הראשון מלמד שהראה לו הקב"ה לאדה"ר דור ודור ודורשיו דור ודור ומנהיגיו וחכמיו וכו'. ודברי הגמ' הללו תמוהים מאד מה היה קשה לו כפשוטו זה הוא ספירת תולדות אדם ועוד מה תירץ אכתי קשה וכי ספר היה לו לאדה"ר אך לפי דרכנו ניחא וכך הוא הפי' זה ספר תולדות אדם. היינו כל הספר דהיינו כל התורה הוא תולדות אדם כמו שבן אדם נקרא תולדה שבא מכח האב כך התורה נקרא תולדה של בן אדם שבהתרבות הנשמות בעולם נתרבה התורה כמו שאמרו קיימו האבות כל התורה שמי שהיה לו התחברות והתכללות כל הנשמות כולם ממילא קיים כל התורה כולה. וזה הפי' המכסה אני מאברהם אשר אני עושה. ואברהם היו יהיה לגוי גדול ועצום וכו' הסמיכות צריך ביאור. ולדברינו כך הפי' שמאברהם יצאו הכללות כל הנשמות של בנ"י וא"כ יש בו כללות כל הנשמות ויש בו כל התורה כולה. ובראשית. שעולם כולו נברא בשביל התורה ובשביל ישראל וזה הכל חד וא"כ כל העולם מתנהג על ידו וכמ"ש כל העולם כולו כדאי הוא לו היינו שכל עולם כולו כדאי לעמוד בזכות צדיק הזה ושפיר קאמר המכסה אני מאברהם אשר אני עושה. ולזה אמרו שלמד נח תורה. בא יוסף וקיים מצות שחיטה. בא יהודה וקיים מצות יבום וכן כולם. שבהתרבות הנשמות בעולם יצאה תורה עמם. וז"פ זה ספר תולדות אדם כו' וא"כ מסתברא שאדה"ר שהיה בו כללות כל העולם כולו וכל ישראל וגם היה יציר כפיו של הקב"ה ועיקר בריאות העולם היה בשביל התורה מסתמא היה יודע כל התורה כולה וע"ז מתמה הגמ' וכי ספר היה לו לאדה"ר ומנין היה יודע כל התורה כולה ולזה תירץ מלמד שהראה לו הקב"ה וכו' דהיינו שהיה בו כללות כל הנשמות וכמו שאמרו חכמי הקבלה על פסוק איפא היית וכו'. וזה כוונת הגמ' בשבת בשעה שעלה משה למרום מצאו להקב"ה שהיה קושר כתרים לאותיות. ע"פ מה דאי' בגמ' שם דרש ר' סימאי בשעה שהקדימו ישראל נעשה ונשמע באו ששים רבוא מלאכים וקשרו לכל אחד ואחד מישראל ב' כתרים וכו' ואותיות התורה היינו בנ"י כנ"ל. וז"פ שהקב"ה היה קושר כתרים לאותיות היינו הכתרים לבנ"י: (מכי"ק)
עוד יש לפרש זה ספר תולדות אדם. דאוריי' וישראל חד היינו קדושת ספר תורה וקדושת ישראל הוא באופן אחד ממש. דהנה ספר תורה הוא של עור בהמה ואין בה קדושה רק מחמת העיבוד לשמה וכתיבה לשמה ובמה שהסופר מקדש השם בכתיבתו חלה הקדושה על הספר כן ממש הוא בבני ישראל. מעיקרא היה כתיבות כתנות אור באל"ף ואח"כ נעשה עור בעי"ן וא"כ אין בו קדושה רק ע"י תורה לשמה ומצות לשמה דהתורה הוא שמותיו של הקב"ה ועל כל מצוה שורה שם הוי' ב"ה ובעת הלימוד ועשיית המצוה שורה עליו על הלומד ועל העושה שם הוי' ב"ה ועי"כ נתקדש הגוף וע"ז נאמר למען תזכרו ועשיתם את כל מצותי והייתם קדושים לאלהיכם. וז"פ זה ספר תולדות אדם היינו כמו שהוא קדושת הספר כן הוא קדושת האדם. והנה אמרו חכז"ל אין אדם נוגע במה שמוכן לחבירו. היינו נגיעה בס"ת אם נוגע אות בחברתה פסולה וכל אות צריך שיהיה מוקף גויל מסביב. והנה הרמז כנגד זה בבני ישראל היינו שכל אחד מבנ"י הקב"ה מכין לו פרנסתו ולא יהיה אחד נוגע בחבירו דהא נגיעה פסול בס"ת ולזה אין אדם נוגע במה שמוכן לחבירו. והנה לזה כיון הקב"ה לצוות הדינין קודם מתן תורה כיון שכבר הקדמנו שעיקר התורה הוא נשמות ישראל נוטריקון יש ששים רבוא אותיות לתורה. לישראל. ולזה המתין הקב"ה ליתן התורה עד שיהיו ששים רבוא בני ישראל. וכבר אמרו רז"ל בגמ' שהתורה יש בה ששים רבוא אותיות וא"כ כשהיו ששים רבוא בנ"י היה הספר תורה במלואו. דהנה מצינו בס"ת דהנגיעה פוסלת בה א"כ הה"ד בב"י אם אחד תופס ממון חבירו שלא כדין הרי הוא נוגע בממון חבירו וישראל הם האותיות נמצא אות אחד נוגע בחברתה ופסול הס"ת. ולכן צוה הש"י והקדים הדינין קודם מ"ת שכל אחד יוציא מה שיש לו ממון חבירו שלא כדין ואז הם מוכנים לקבל התורה שאין אות נוגע בחברתה והם דומים ממש לס"ת. וז"פ וצוך אלהים ויכלת עמוד. היינו שמשה רבינו נכתב כמה פעמים בתורה על הדינים ויהיה לו עמידה בספר תורה. וגם כל העם הזה על מקומו יבא בשלום. היכן האות של כ"א ואחד מבנ"י בתורה יבא בס"ת ויהי' עומד בס"ת בלא נגיעה הפוסל בס"ת וגם למשה אמר ויכלת עמוד היינו בס"ת שאם לא יהי' ס"ת היכן יהיה משה עומד בס"ת. וזה כוונת הגמ' הנ"ל בסנהדרין האי דהוה קאמר ואזיל מבי דינא דשקלי גלימא ליזמר זמר וליזל באורחא א"ל שמואל לר' יהודה קראי כתיב וגם כל העם הזה על מקומו יבא בשלום היינו כנ"ל שהאות שלו היכן עומד בס"ת הוא עומד בכשרות בלא נגיעה ומנוקה עצמו מגזל חבירו ולכן ליזמר זמר וליזל ודו"ק. (מכי"ק)
<b>שבעה שבועות תספר לך וכו' ועשית חג שבועות כו' ושמחת לפני ד' אלהיך אתה ובנך כו' והגר והיתום והאלמנה כו' במקום אשר יבחר כו'.</b> ונקדים לפ' הפ' במגלת רות. ופרשת כנפיך על אמתך כי גואל אתה. ויאמר ברוכה את לד' הטבת חסדך האחרון כו' לבלתי לכת אחרי הבחורים אם דל ואם עשיר. הפי' בזה עפ"י מ"ש שעיקר עבודת האדם בעולם הזה לאוקמי שכינתא מעפרא ליחד שם הוי' ב"ה כמ"ש ר' יהודה הי' דורש סמוכים שלא יפסיק אות ד' בשם הוי' כמ"ש דלותי ולי יהושיע כמבואר במ"א. וז"ש דוד המלך ע"ה עיני כלו לישועתך כי זה באמת ישועת ד' שיהי' השם שלם וכסא שלם. וזה הרמז בדברי הגמ' במס' (שבת דף פז). בד' עביד פרישה פי' משה רבינו עליו השלום עשה היחוד בשלימות בשם הוי' והפריש הד' המפסקת בשם הוי' כנ"ל. ואי' בזוהר הקדוש בפסוק השבעתי אתכם בנות ירושלים כו' כי כל נשמה מבנ"י טרם בואה לעולם הזה משביעין אותה הי' אתה לאיש חיל לעבוד עבודתי לאוקמי שכינתא מעפרא ותוציא אותי מן הגלות. וז"ש בק"ש ואהבת את ד' כו' לאהבה את ד' כו' פי' שיהי' אהבה ודביקות בשם הוי' כנ"ל. אשר עתה בגלות אין לשער גודל צער גלות השכינה כביכול ובפרט בימי המועדים והרגלים הצער גדול יותר ויותר. ובמשל מה הדבר דומה לאשה אלמנה שירדה מנכסיה אשר בכל ימי החול היא סובלת צער העניות באין כסות ושמלה. אך בהגיע זמן שמחת המועדים אשר היתה רגילה להתקשט בתכשיטים כדרך הנגידים ועתה הנה היא בעירום וחוסר כל. אז יגדל כאבה מאד ונגעה עד הנפש על אחת כמה וכמה אין לשער צער גלות השכינה בהגיע זמן שלש רגלים אשר אז נאספו כל בנ"י לעלות לרגל ועתה שועלים הלכו בה. וז"פ אם לא אעלה את ירושלים על ראש שמחתי. וזה ג"כ הפי' בפ' שלש פעמים בשנה יראה כל זכורך את פני ד' אלהיך במקום אשר יבחר. פי' כל זכרונך ותפלתך יהי' שהשכינה תהי' במקומה במקום אשר יבחר ואז יהי' היחוד בשלימות כנ"ל. וז"ש ביעלה ויבא זכרונינו ופקדונינו וכו' וזכרון ירושלים עיר קדשך וזכרון משיח בן דוד עבדך וכו' כי אך אז הוא שעת הכושר שיהי' כל זכרונינו ותפלותינו על דבר זה. כמ"ש ושמחתים בבית תפלתי תפלתם לא נאמר אלא תפלתי. פי' שלא יתפללו מה שנוגע להם צער הגלות. רק תפלתי מה שנוגע לכבוד הבורא לצער גלות השכינה הקדושה כנ"ל. ובזה פרשנו בלשון המשנה במס' פיאה פ"ה בעל הבית העובר ממקום למקום הרי זה נוטל לקט שכחה פאה וכו' וכשיחזור לביתו ישלם. יבואר ברמז על פי הנ"ל כי הקב"ה נקרא בעל הבית שהי' לו בית המקדש על מכונו ועתה בזמן הגלות הוא כביכול העובר ממקום למקום כמ"ש בכל מקום שגלו שכינה עמהם. לכן עתה הוא כנוטל לקט שכחה ופאה. פי' שכל מעשינו עתה הם רק כמו לקט שכחה ופאה שלא נעשו בכוונה הנכונה לעשות היחוד למעלה כנ"ל ועכ"ז הוא מקבל אותם ברצון ונוטל אותם ומגביהם למעלה. וזה שמסיים וכשיחזור לביתו ישלם לכל איש ואיש כמעשהו הטובה כי שכרו אתו ופעולתו לפניו. וזה שאמר הכתוב עיני כלו לישועתך כי אך זה הי' כל תשוקתו של דוד המע"ה רק לישועת ד' ולא יהי' מגמתו על שום שכר לא בעולם הזה ולא לעוה"ב בגן עדן. וז"ש יערב עליו שיחי אנכי אשמח בד'. אחר כל השירות ותשבחות שאמר דוד בספר תהלים אמר זאת יערב עליו שיחי מה שאני מתפלל עד"ז להביא השמחה והיחוד בשם הוי' ב"ה ואז יתמו חטאים מן הארץ וכו' ומלאה הארץ דעה את ד' וז"פ הברכה אחר פסד"ז הבוחר בשירי זמרה מלך יחיד אל חי העולמים. לאחר כל השירות ותשבחות אנו מצפים להיות מלכותו בכל משלה וידעו יחודו ואחדותו ית"ש כמ"ש בק"ש שמע ישראל כו' ד' אחד ופרש"י ד' שהוא עתה אלהינו ולעתיד יהי' ד' אחד ושמו אחד כי ידעו כל יושבי תבל מאלקותו ית"ש. וז"פ כל ימי חייך להביא לימות המשיח. פי' כל ימי חייו הוא תשוקתו להביאם לימות המשיח. ובזה יש לפרש הפסוקים הנ"ל במגלת רות. ויהי בחצי הלילה. כפי המבואר בזה"ק כי בחצות הלילה הש"י הולך לג"ע להשתעשע עם הצדיקים ואז הוא עת רצון להתפלל על גלות השכינה כי גם הצדיקים בג"ע המה מתפללים ג"כ על גלות השכינה לקרב הגאולה ב"ב. ויחרד האיש וילפת כו' ופרשת כנפיך על אמתך כי גואל אתה. פי' כי הגאולה נוגע לכבודך כמ"ש עמו אנכי בצרה. וז"ש ברוכה את לד' הטבת חסדך כו' כי זה הדרך הוא לרצון לפניו כאשר האדם מסתפק במה שיש לו אם דל ואם עשיר. רק כל ישעו וכל חפצו להתפלל עבור גלות השכינה. אז יתקבל תפלתו לרצון לפניו ית"ש:
ובזה י"ל מאמר הגמ' (בברכות) שנכנסו תלמידיו לר"א ואמרו רבי למדנו אורחות חיים אמר להם הזהרו בכבוד חבריכם ומנעו בניכם מן ההגיון ופרש"י ידוע. אך לפי הנ"ל יש לרמז על סדר התפלה לבל ישים האדם כל מגמתו בתפלתו על צרכי אשתו ובניו למלאות מחסורם רק על כבוד הבורא ב"ה. וז"פ מנעו בניכם מן ההגיון לשון הגיון לבי. וז"ש דורש טוב לעמו עבור כלל ישראל. ואח"כ ודובר שלום לכל זרעו. וז"ש ורחמיך ד' אלהינו כו' אל יעזבונו וכו'. ר"ל על זה גופא צריך להתפלל לבל יעזוב וישכח מלוח לבו בתפלותיו רחמי שמים להתפלל עבור כבוד הבורא כי לא על צדקותינו אנחנו מפילים תחנונינו לפניך כי רק על רחמיך הרבים. כי עיקר הרחמנות על כבוד הבורא ב"ה. וז"ש בתפלת מוסף בר"ה וכבש רחמיו לעשות רצונך בלבב שלם. פי' שלא הי' במחשבתו אז בעשותו המצוה של העקידה לעורר רחמנות על זרעו אחריו בעבור שכר המצוה זאת רק כדי לעשות רצון הבורא לבד. וזה בחי' עבד הנאמן שאינו עושה כלל עבור שכר לא בעולם הזה ולא בעוה"ב. וז"ש ישמח משה במתנת חלקו. לכן לעתיד ב"ב הוא יהי' משי"ח אותיות ישמ"ח. וז"פ דוד בן ישי עבדך משיחך. פי' בחי' העבדות שלו רק בבחי' עבד שכל מה שקנה עבד קנה רבו ואין לו כלל עבור עצמו רק הכל לאדון. וזה עובד ישי דוד. וגם אצל שמואל הנביא מצינו בלשון זה כי נאמן שמואל לנביא לד'. ומבואר בספרים כי שמואל הנביא אחר פטירתו לא רצה ללכת לג"ע למקומו הראוי לו רק עודנו עומד במקום בהמ"ק ומתפלל תמיד על בנינו על מכונו ב"ב לכן הוא בבחי' נאמן. וז"ש בחנה אמו שאמרה והשאלתיו לד' עד עולם. ופרש"י עד עולם הוא חמשים שנה שנקרא יובל כי כל ימי חייו הי' נ"ב שנה ואז הי' בן ב' שנים. אך לפי הנ"ל ניחא שפיר כי עד עולם כפשוטו עד עולם ממש כי עודנו עומד על משמרתו. וז"ש משה ואהרן בכהניו ושמואל בקוראי שמו קוראים אל ד' לשון הוה תמיד עומדים ומתפללים על ישועת ישראל. צור ישראל קומה בעזרת ישראל פי' כי רצון הבורא ית"ש שיהי' התעוררת מלמטה להביא הישועה לבנות קומ"ה שלמה בשכינה הקדושה כנ"ל:
ונחזור לביאור הפסוק שהתחלנו. שבעה שבועות תספר לך וכו' ועשית חג שבועות וכו' ושמחת לפני ד' אלהיך. כי שבועות רומז לעולם הבינה ואז שעת הכושר להתפלל עבור גלות השכינה. ושמחת לפני ד' אלהיך שיביא השמחה והיחוד קב"ה ושכינתי' וזה שמסיים והגר והיתום והאלמנה. גר זה הקב"ה שהוא עתה בגלות כמו גר בארץ והיתום רמז על בחי' צי"ע יוסף נקרא יתום ר"ת "יפה "תואר "ויפה "מראה. והאלמנה רמז לשכינה הקדושה שנקראת אלמנה. וזה הכל תולה ברצון האדם להתפלל עבור כבוד הבורא ב"ה במקום אשר יבחר. שיהי' היחוד ההוא במקום אשר יבחר כנ"ל:
<b>זכור את יום אשר עמדת לפני ד' אלהיך בחורב פן תשכח את הדברים אשר ראו עיניך. שמור את יום השבת כאשר צוך כו' כבד את אביך וכו' כאשר צוך</b> להבין השינוי בדברות האחרונות מן הראשונות בב' המצות הללו דכתיב בהם כאשר צוך ונקדים מאמר הגמ' במס' (שבת דף סג ע"א) א"ר חיננא בר אידי כל העושה מצוה כמאמרה אין מבשרין אותו בשורות רעות ולא עוד שהקב"ה גוזר גזרה והוא מבטלה בשבילו שנאמר באשר דבר מלך שלטון ומי יאמר לו מה תעשה וסמיך לי' שומר מצוה לא ידע דבר רע. הלשון כמאמרה צריך פירוש עיי' במהרש"א בח"א. ונ"ל לפרש מקודם הפסוק בהעקידה וישכם אברהם בבקר ויקם וילך אל המקום אשר אמר לו האלהים. הנה מדרך העולם שבשעת מעשה שנתגלה לו הש"י ואמר לו קח נא את בנך וכו' אז הי' בטל במציאות בהתפשטות הגשמיות ותקשר נפשו בתשוקה גדולה ונפשו חפיצה מאד לעשות מהר רצון הבורא ב"ה במסירות נפש אבל לאחר שנסתלק הדבור והנבואה אז מעט מעט נתקרר הדבר ועומד על הבחירה ולפעמים נתישן הדבר עד שנופל האדם לגמרי מן התשוקה שהי' לו בשעת האמירה של הקב"ה. אך אברהם אבינו הי' לו התחזקות ולא עזב התשוקה שהי' לו בשעת הדיבור באותו בחי' ממש הי' בכל עת ההיא ג' ימים וזה אל המקום אשר אמר לו האלהים באותו בחי' ממש. ובזה יוכל להבין מה שהלך אותו הדרך שלשה ימים מה שהי' קרוב מאד כידוע רק זה הי' הניסיון שיעמוד בתוקפו באותו התשוקה ולא יתקרר כלל. אך ביום השלישי כתיב וירא את המקום מרחוק. היינו שהבין שנתרחק ממנו התשוקה הזאת. והבין כי זה מחמת שני נעריו שהיו עמו מיד ויאמר אברהם אל נעריו שבו לכם פה עם החמור וכו' ואח"כ נאמר ויבאו אל המקום אשר אמר לו האלהים לאותו הבחי' ממש בתשוקה גדולה כמו שהי' בשעת הדיבור שאמר לו אלהים. וז"ש לו הש"י יען אשר עשית את הדבר הזה באותו הבחי' ממש בשעת הדיבור. וזה ג"כ במצות מילה נאמר וימל אברהם את יצחק בנו בן שמונת ימים כאשר צוה אותו אלהים. אף כי המצות מילה הי' קודם ההריון של יצחק ונשתהא כל זמן העיבור ושמונת ימים אחר הלידה עכ"ז לא נפל כלום מתשוקתו הגדולה כאשר צוה אותו אלהים ודו"ק. וזה ג"כ בפ' לך לך כתי' ויאמר ד' אל אברם לך לך וכו' וכתי' אח"כ וילך אברם כאשר דבר אליו ד' באותו בחי' ממש. ובזה פרשתי הפ' מוצא שפתיך תשמור ועשית כאשר נדרת לד' אלהיך. דהנה מדרכי העולם כי בשעת הנדר שהאדם נודר מחמת איזה סיבה הוא עושה בחשק נמרץ אך אח"כ נתקרר החשק להיותו מקיים לתת באותו בחי' שהי' בשעת הנדר לזאת אמר הכתוב ועשית כאשר נדרת באותו בחי' ממש וז"פ מוצא שפתיך תשמור להעלות על זכרונך החשק והרצון שהי' לך בשעת הנדר כן תקיים באותו החשק. וזה הי' כוונת הלל שלא נדר כלל מעולם וד"ל. וז"ש הכ' יום אשר עמדת כו' פן תשכח את הדברים אשר ראו עיניך כי בלימוד ובראיית הספרים לבד יוכל לבא לידי שכחה בהעלמת העין כמ"ש התעיף עיניך בו ואיננו. לכן צריך כל האדם להעלות על זכרונו תמיד בשעת לימודו מעמד הר סיני בראיה חושית. אשר אז הי' התגלות האלקות לבני ישראל וכל הנשמות מבנ"י עד דור דורות כולם עמדו על הר סיני לקבל התורה וצריך לעורר האדם תמיד אותה התשוקה והחשקות לא יפול ממנו. וזהו בעטרה שעטרה לו אמו ביום חתונתו זה מתן תורה. וז"פ וה' האמירך היום להיות לו לעם סגולה כאשר דבר באותו בחי' ממש. וזה ג"כ בפ' כי תבא בווידוי מעשר כתיב. שמעתי בקול ד' אלהי אז במתן תורה. לכן גם עתה עשיתי באותו בחי' ובאותו חשק כאשר צווני. וזה ג"כ פי' הגמ' אשר התחלנו כל העושה המצוה כמאמרה. באותו חשק ותשוקה שנצטווה כו' וזה ג"כ פי' הפ' וצדקה תהי' לנו כי נשמור לעשות כו' כאשר צווני. ובזה פרשתי הפ' הקם לעבדך אמרתיך אשר ליראתך. פי' שהי' דוד המלך ע"ה מתפלל על זה להשיג התשוקה שהי' לו בשעת מתן תורה. אמרתך דייקא בשעת האמירה שאמרו כולם נעשה ונשמע. אשר ליראתך. כמ"ש למען תהי' יראת ד' על פניכם לבלתי תחטאו. כי כל עיקר התגלות השכינה לבני ישראל הי' להביאם ליראה האמיתית ואז ממילא נוכל לבא לבחי' האהבה כידוע מ"ש בשם הרב הקדוש מוהרד"ב ז"ל. תתן אמת ליעקב חסד לאברהם. חסד הוא מדת האהבה. וע"י קבלת התורה שהיא מדת האמת מביא לבחי' חסד לאברהם הוא האהבה:
בפ' ראה <b>ועשית חג שבועות לד' אלהיך וכו' וזכרת כי עבד היית במצרים ושמרת ועשית את החוקים האלה.</b> ובפ' ואתחנן בעשרת הדברות כתיב ג"כ שמור את יום השבת וכו' וזכרת כי עבד היית במצרים. להבין הדבר מה שנכתב בשני המקומות הללו וזכרת כי עבד היית כו'. גם ענין שתי הלחם שציוותה התורה להקריב בחג השבועות. הנ"ל לרמז בזה עפ"י דברי הזוהר הקדוש וזכרת כי עבד היית זה יוסף כידוע לי"ח אשר מצות שמירת שבת הוא התיקון על מכירת יוסף שהיה בבחי' צי"ע וכן השבת הוא ג"כ מדת היסוד כדאי' בזוהר הקדוש כל ברכאין דלעילא ותתא ביומא שביעאה תליין וכן ביוסף כתיב כי השבע השביע את בנ"י לשון שביעה להשפיע להם תמיד טובות וישועות. ולכן בחג שבועות שהוא זמן מתן תורתנו המצוה להקריב שתי הלחם. הרמוז על בחי' יוסף ב' פעמים לח"ם עולה בגימ' יוסף. כי ע"י כחו של יוסף שהוא המשביר ומשפיע כ"ט הוא המקיים כח התורה כמ"ש אם אין קמח אין תורה. וז"ש כי ארונו של יוסף הי' הולך עם ארון והלוחות כמ"ש קיים זה מה שכתוב בזה. ולזה בחג השבועות וגם במצות שמירת שבת כתיב וזכרת כי עבד היית לרמז על כחו של יוסף להביא השפעות טובות ושמרת ועשית את החוקים האלה כי ע"י ההשפעות טובות תוכל לשמור החוקים. וז"ש תתן אמת ליעקב חסד לאברהם פי' ע"י התורה שהיא מדת תפארת בחי' יעקב עי"ז מתעורר כחו של אברהם מדת החסד. וז"פ הפ' בפ' בהעלותך וברדת הטל על המחנה ירד המן עליו. הרמז למתן תורה כמבואר בזוהר הקדוש (פ' אמור דף צג) הטל עם הכולל עולה מ"ה. ירד המן עליו רמז להשפעות טובות עם מתן תורה ירד המן עליו:
(פסחים דף סח ע"ב) <b>רב יוסף ביומא דעצרתא הוי עבדי לי' עגלא תלתא אמר אי לאו האי יומא כמה יוסף איכא בשוקא.</b> לכאורה יש לתמוה מאי דקאמר כמה יוסף איכא בשוקא הלא לולא מתן תורה היו כל ישראל נחשבים כמו זרים ככל העמים אשר לא קבלו התורה. אולם הרמז בזה לגודל מעלת יום הנבחר הזה למתן תורה אשר בכל שנה ושנה בהגיע יום הזה מתעורר אותו הכח שהי' אז במ"ת במעמד הר סיני. כמ"ש זכור את יום אשר עמדת לפני ד' אלהיך בחורב פן תשכח את הדברים אשר ראו עיניך. פי' לולא זכירת יום אשר עמדת בבחי' זו ע"י הלימוד לבד הי' האדם יכול לבא לידי שכחה מה שעיניו רואות בלימודו כמו קדשים שנפסלו מקדושתם כאשר עברו שנתם. אך כאשר האדם משים זכרונו על מעמד הר סיני יכול לעורר אותו בחי' שהי' אז בשעת קבלת התורה גם עתה כאלו היום ניתנה כמ"ש ובטובו מחדש בכל יום תמיד מעשה בראשית ולכן אנו מברכים בברכת התורה נותן התורה לשון הוה תמיד בכל יום הוא נותן התורה בהתעוררת יום הנבחר כנ"ל. ומה גם ביום חג השבועות בעצמו הוא ביתר שאת להתעורר כח קבלת התורה. וזה שאמר רב יוסף אלמלא האי יומא כמה יוסף איכא בשוקא. לולא האי יומא שמתעורר בלימודו כח אותו היום הנבחר אז במעמד הר סיני. כמה יוסף איכא בשוקא הם האנשים שלומדים בקטנות והוא בעיניהם כדיוטגמא ישינה לכן הלימוד הוא בבחי' שכחה. אך ר' יוסף שמו נאה לו שקראו סיני מפני כי הוא הי' במעלה זו לעורר כח הראשון שהי' אז במעמד הר סיני כנ"ל:
<b>והודעת להם את הדרך ילכו בה ואת המעשה אשר יעשון.</b> הנ"ל ענין מעלת ברכת אהבה רבה שפוטרת ברכת התורה וברכת התורה אינה פוטרת ברכת אהבה רבה. וגם הלשון חמלה גדולה ויתירה חמלת עלינו. הוא לפי הידוע גודל מעלות בנ"י שהם למעלה מן המלאכים העומדים ברום עולם זה כמה אלפים שנה. ועיקר היחוד נעשה ע"י האדם בעולם הזה בתורה ומצות בכוונה הראוי' הם עושים היחוד בשם הוי' ב"ה כמ"ש והי' אם שמוע תשמעו אל מצותי כו' לאהבה את ד' כו' לעשות אהבה וקירוב בשם הוי' ב"ה. וז"ש חמלה גדולה ויתירה חמלת עלינו שנתת לנו כח הזה בלימודינו ובמעשינו הטובים כמו שמסיים הברכה להודות לך וליחדך באהבה ולאהבה את שמך וכו' וקרבתנו מלכנו לשמך הגדול כו' הכל לרמז למעלת היחוד שנעשה ע"י פעולתינו ולזה גדול מעלת ברכת אהבה רבה להורות גודל מעלה הזאת. ואנו אומרים הברכה זאת קודם ק"ש להורות גודל מעלת בנ"י שעושים היחוד בק"ש. וז"פ והודעת להם את הדרך ילכו בה. דרך רמז ליחוד כנ"ל ע"י המעשה אשר יעשון יעשו יחודים גדולים למעלה כנ"ל. וזה הענין שהקדימו ישראל נעשה לנשמע. פי' ע"י העשי' יזכו לבחי' השמיעה שמע ישראל כו' הוא היחוד הכולל בכל המצות כנ"ל:
<b>כה תברכו את בנ"י אמור להם.</b> הנראה לבאר עפ"י מ"ש בפי' הפ' מי יתן והי' לבבם זה להם. ע"ד שאמרו חכז"ל הצדיקים לבם ברשותם פי' שיש בידם כח לכבוש את יצרם. והרשעים הם בהיפך הם ברשות לבם. וזה והי' לבבם זה להם בכחם לכבוש את יצרו. וז"פ בברכת כהנים אמור להם תברכם בזה שיהי' לבבם להם. וזה ג"כ דכתיב במתן תורה וההר בוער באש עד לב השמים. פי' מחמת התגלות האלקות אז בגודל הקדושה הי' הלב ג"כ כולו לשמים. בבחי' הנ"ל בצדיקים אשר לבם ברשותם אמן כי"ר:
<b>ועשית חג שבועות לד' אלהיך מסת נדבת ידך כאשר יברכך ד' אלהיך.</b> הנ"ל עפ"י מ"ש כבר במעלת הצדיק אשר אם יזכה האדם לשמוע ממנו דיבור אחד הוא בבחי' זריעה אשר מגרעין אחד יצמיח כמה שבלים. וכן הוא הצי"ע בחי' אור זרוע להצמיח ולעשות פרי למעלה כמ"ש בשם הבעש"ט בפרקי אבות הלומד מחבירו פרק אחד כו' אפי' אות אחת צריך לנהוג בו כבוד ק"ו מאחיתופל כו' כמבואר במ"א שלימוד הצדיק הוא פרה ורבה אשר מאות אחת בלבד יכול להצמיח בלבבו כמה וכמה. וז"ש בגמ' ששואלין את האדם לעתיד עסקת בתורה עסקת בפרי' ורבי'. שייכות ב' הדברים האלו רומז לזה שצריך הלימוד להיות בברכה בחי' פרי' ורבי' אם הי' לימודו לשמה. ובזה יבואר הפ' הנ"ל ועשית חג שבועות כו' שתראה לקבל עליך מחג שבועות שיהי' הלימוד שלך בקדושה לשמה שיהי' ג"כ בחי' זריעה כנ"ל כמו שהי' בשעת מ"ת כאשר יברכך כו' כי כל נתינות התורה עשרת הדברים הי' ג"כ בבחי' זו כמ"ש את הברכה אשר תשמעון. פי' שיהי' ברכה בדברים האלו אשר תשמעון בחי' זריעה וצמיחה לעשות פרי למעלה להגדיל תורה ולהאדיר על כל קוץ וקוץ תלי תלין של הלכות:
<b>עיני כלו לישועתך ולאמרת צדקך.</b> הנראה לרמז בזה כפי מ"ש וכל העם רואים את הקולות שהיו רואים את הנשמע. מחמת שנזדככו אז במעמד הר סיני והיו באותו מעלה שהי' אדה"ר קודם החטא בחי' ראי' שהוא מדריגה גדולה ולזה כתיב את קולך שמעתי בגן ואירא כי עירום אנכי ואחבא. כאשר ראה כי נפל עתה מבחי' ראי' רק הי' במדריגת שמיעה כנ"ל. וז"ש בשובי את שבותיכם לעיניכם אמר ד' פי' לעתיד לבא נזכה ג"כ לשוב לאותו מעלה כמו במתן תורה לבחי' הראי'. וזה ג"כ מ"ש ויברך דויד את ד' לעיני כל הקהל כו' וז"פ ג"כ עיני כלו לישועתך ולאמרת צדקך. כמו שהיו בשעת האמירה במתן תורה בבחי' הראי'. ע"ז אנו מצפים לבא לאותו בחינה ב"ב:
<b>ויוצא משה את העם לקראת האלהים מן המחנה ויתיצבו בתחתית ההר.</b> הנראה לרמז בזה דרך הישר לכל האיש הרוצה לגשת אל התורה ועבודה לבל יהי' נתפס ברשת היצר להביא מורך בלבו ממדת העצבות ומ"ש ח"ו לאמור מי אתה כי תעמוד לפני מלך מלכי המלכים הקב"ה ואתה מלא עון ופשע. רק האדם צריך להתחזק מאד להשליך כל חטאתיו ופשעיו עתה מנגד עיניו בשעת העבודה רק יעשה בשמחה וטוב לבב. ועת לכל חפץ לקחת מועד בשעה אחרת בהרהור תשובה בלב נשבר ונדכה אך בשעת העבודה לא העת לזה. וז"ש סור מרע ועשה טוב פי' סור עתה מהרע בעת אשר אתה עושה טוב. ואין מעבירין על המצות. פי' אין מזכירין העבירות בשעת עשיית המצות. למען תוכל לעשות המצוה בשמחה. וז"ש (בתהלים קד) יערב עליו שיחי אנכי אשמח בד' יתמו חטאים מן הארץ כו' פי' שהאדם צריך להיות לו אמונה חזקה בדבר זה שכביכול הבורא ב"ה יש לו תענוג ושמחה מעבדות שלו כמ"ש אנכי אשמח בד' פי' אביא השמחה בהש"י. לכן יתמו חטאים מן הארץ אינני מעלה בזכרוני עתה כל החטאים ופשעים אשר עשיתי וימחה זכרונם מלבבי עתה. וזה הרמז בפ' הנ"ל ויוצא משה את העם לקראת האלהים וכו' כאשר כבר בארנו כי משה רבינו עליו השלום הי' כולל הדעת מכלל ישראל והוא הנשתבח מאד במדת הענווה כמ"ש והאיש משה עניו מאד כו' וממילא היו כל ישראל ג"כ כלולים במדת הענוה. והי' משה רבינו ע"ה ירא לנפשו לבל יפלו בנ"י ח"ו ברשת הענוה פסולה ולא יקבלו את התורה בשמחה. לכן כתיב ויוצא משה את העם לקראת האלהים שידעו ויבינו כי הם עומדים לקראת אלהים. כי ביום הזה הנבחר למ"ת הנה היחוד הוא עם כאו"א מבנ"י פנים בפנים כמ"ש פנים בפנים דבר ד' עמכם לכן בכל קרבנות המועדים כתיב להקריב אשה לד' כי כל המצות הנעשים היחוד הוא ע"י השכינה הקדושה שנקראת אשה לד'. אבל ביום הבכורים כתיב והקרבתם עולה לריח ניחוח לד'. כי ביום שבועות אינו צריך לעשות היחוד ע"י השכינה רק כביכול הבורא ב"ה מתיחד עם כאו"א מבנ"י כנ"ל. וז"ש ויתיצבו בתחתית ההר שהי' להם מעמד ומצב לקבלת התורה שהיו במדת הענוה ולקבל התורה בשמחה:

רות

ויהי בימי שפוט השופטים ויהי רעב בארץ כו'. ונ"ל לפרש בדרך רמז דהנה איתא בש"ס צדיקים יצר טוב שופטן. רשעים יצר רע שופטן בינונים זה וזה שופטן כו'. דהנה ידוע שמכל מצוה נעשה מלאך. והפעולה מזה הוא מבואר בפסוק לא תאונה אליך כו'. כי מלאכיו יצוה לך כו'. הפי' הוא כמו שמבואר בתנא דבי אליהו מי שעוסק בתורה המלאך מתנהג עמו בדרך תורה כו'. עושה אדם צדקה מוסרין לו מלאך של צדקה ע"ש. וזה הפי' מצוה גוררת מצוה. דהיינו המלאך הנברא מהמצוה הוא צריך לפרנסה כמבואר בספר המגיד לבית יוסף. שמלאכי מעלה החיות והפרנסה שלהם הוא מתורה ומצות של ישראל. וזה הפי' בש"ס שמלאכים ממתינים בקדושה ובשירה עד שישראל מתחילין שהקדושה שלהם הוא מקדושתן של ישראל. וזה כתר יתנו לך מלאכים המוני מעלה עם עמך ישראל. כלומר עם הקדושה שמגיע להם מישראל ודו"ק. והנה לפ"ז המלאכים הללו תמיד מיחלים ומצפים שישראל יעשו תשובה ומצות. וזה מצוה גוררת מצוה שהמלאך הנברא מהמצוה צריך לפרנסה נעשה יצר טוב לאיש הזה שבראו ומסייעו ומסיתו לדבר מצוה למען יהיה לו פרנסה וחיות מכאן ולהבא. וכבר ידוע מ"ש תלמידי האר"י ז"ל ע"פ לא תאחר לשלמו כי מכל מצוה נברא מלאך. והנה מיד כשאדם נודר לצדקה מיד נתהווה מלאך להבראות ואינו נגמר עד שמקיים האדם הנדר ולכך המלאך הזה יש לו צער גדול מזה וזה"פ לא תאחר לשלמו היינו להשלים המלאך. ובזה נ"ל לפרש דברי הפסוק אל תתן את פיך לחטיא את בשרך ואל תאמר לפני המלאך כו'. היינו המלאך שנתהווה מהדבור של נדר. וזה ג"כ פי' כל המתחיל במצוה ואינו גומרה וכו'. שהמלאך הוא מלא חמה על איש הזה לפי שאינו גומר אותו. וזה מלאך טוב מה אומר כן תזכה לשבת הבאה שיהי' לו חיות מהשבת הבאה. וגם בלא"ה הוא רוצה בטובתו כמו בן לאב שהביאו לעולם ונאמר כבד את אביך כו' כן המלאך הזה מסייעו למצות וחוץ מזה הוא מליץ בעדו. וזה הוא הפי' אם יש עליו מלאך מליץ כו'. היינו המלאך הזה הוא מליץ שהאיש הזה יחי' ויעשה מצות. וכמו בן לאב שמתפלל בעד אביו ומצפה לאריכות ימיו. ובזה פרשתי במ"א הפסו' הן אראלים צעקו חוצה וכו' דהנה המקדש והמזבח נקרא אריאל כמבואר בישעיה על שם ארי' רובץ על המזבח. והנה כל זמן שמזבח היה קיים היו נבראים מלאכים אלו. ועל זה נקראו אראלים שנתהוו ממצות קרבנות. והנה עתה שנחרב הבית והמזבח. מעתה אין להמלאכים האלו שום חיות ופרנסה וזה הפי' הן אראלים צעקו חוצה: (חסר הסיום) <small>(מכי"ק)</small>
ותלכנה שתיה"ן. הרמז בזה שתי ההי"ן משם הוי' ב"ה כידוע אשר בזמן הגלות השם הוי' אינו שלם כמ"ש כי יד על כס י"ה. ולעתיד יתחבר הה' האחרונה עם הה' הראשונה. וזהו אצל נעמי הי' היו"ד בשמה ואצל רו"ת הי' הוי"ו רק הההי"ן נשארו וזהו ותלכנה שתי ההי"ן. ולזה היתה עצת נעמי לבוא אל בועז הוא הצי"ע הרומז לוי"ו ואז יוגמר היחוד ע"י הצי"ע כידוע לי"ח:
ויהי נועם ד' כו' ומעשה ידינו כוננהו. נועם רומז לנועם העליון כוננה עלינו צירוף י"ה אך מעשה ידינו כוננה"ו. ע"י מעשינו הטובים נעשה היחוד ג"כ בו"ה. כנ"ל. וזה הרמז בדברי הגמ'. חציו לד' וחציו לכם. פי' חצי שם הראשון הוא י"ה הוא תמיד בדביקות בלי שום פירוד. אך חציו השני הוא ו"ה. לכם. הוא תלוי בכם ע"י מעשינו הטובים ליחד שם י"ה בו"ה. כידוע לי"ח. והבן:
ישלם ד' פעלך ותהי משכורתך שלימה מעם ה' אלהי ישראל אשר באת לחסות תחת כנפיו. הנראה לרמז בזה גודל מעלת קבלת התורה ביום חג השבועות אשר בו מגיע לכל השלימות מכל התרי"ג מצות. משל למה הדבר דומה עפ"י הנראה מחכמי הרופאים שיצוה לבשל לחולאים רוטב מכל מיני בשר אשר עולה לסך עצום. ומחמת כח השמנונית מכל מיני בשר עולה לתרופה לחזק כוחות כל הגוף. כן נוכל להבין גודל מעלות יום הזה זמן מתן תורתנו. כי בכל המועדים שיש בהם מצות פרטיות מצה ולולב וכדומה אנו מברכין על כל מצוה ומצוה הברכה הראויה לה על נטילת לולב. או על אכילת מצה וכדומה. וזמנו של מצוה זו איננו בזמנו של זו. וכל דבר ודבר בעתו מה טוב. לא כן בחג הזה בקבלת התורה הנה נכללים בו כל התרי"ג מצות ביחד טועמי' חיים זכו לא תחסר כל בה. וז"פ ג"כ ברות אשר באתה עתה להתגייר ולקבל עלי' כל מצות המחויבת בה הנה מחמת הקבלה תגיע לשכר כל המצות לכן כתי' משכורתך שלימה מפני אשר באתה לחסות תחת כנפיו בקבלה לבד תגיע לכל השלימות:
כי הנה הוא זורה גורן השעורים לילה. להבין הדבר זה מפני מה היה צריך לזרות הגורן דוקא בלילה. הנ"ל לרמז בזה גודל מעלת הצי"ע בשמירת הברי"ק אשר כל בית ישראל נשענים עליו. כמ"ש וילונו כל עדת בנ"י על משה ואהרן פי' הלינה שלהם בשמירתם מפחד בלילות לבל יעבור בהם מקרה רעה ח"ו. וכן בעז כתיב בו הנה זורה גורן השעורים שהי' מגרש הקליפות בלילה. וז"ש ואהרן מה הוא כי תלינו עליו. ר"ל אהרן מה הוא רב וצדיק וקדיש כמו מה רבו מעשיך לשון גדלות. וכן אהרן כמה הוא גדול עד אשר אתם תלינו עליו כולכם ניצולים ונשמרים מכל רע בזכותו כנ"ל:
ותאמר נעמי ברוך הוא לד' אשר לא עזב חסדו את החיים ואת המתים פרש"י שם שזן ומפרנס את החיים ונטפל בצרכי מתים ע"ש. יש להבין מה הם צרכי המתים שיטפל הקב"ה להם כי מה חפצים אחרי מותם. אך הנה נתבאר בפנים בפ' ויחי ענין חסד שעושים עם המתים הכוונה שהצדיקים גם אחרי מיתתם דביקים הם ונטפלים אל החיים בסוד העיבור לעוזרם לעבודת הבורא ב"ה ע"ש. וזה כוונת הכתוב אשר לא עזב חסדו את החיים ואת המתים הנטפלים לחיים לעוזרם וזהו לשון רש"י שזן ומפרנס את החיים בפרנסה וקדושה ונטפל רק בבחינת טפל הוא בצרכי המתים הנטפלים אל החיים כי זהו לא להם רק לטובת החיים כנ"ל:
ובעז עלה השער וישב שם והנה הגואל עובר אשר דבר בעז. הנ"ל לרמז בזה. דהנה כתיב זה השער לד' צדיקים יבאו בו. כי הצי"ע הוא העולה בשער לה'. והנה בעז הוא הי' הצדיק הדור הממשיך השפעות טובות פרנסות וקדושות לישראל כמ"ש והנה בעז בא מבית לחם ויאמר לקוצרים ד' עמכם [הרמז למחצדי חקלא. וזה שהשיבו לבעז יברכך ד'. פי' כל הברכות כולם הולכים על ידך כאשר אתה הצדיק יסוד עולם] והנה בית לחם הוא רומז לבחי' ההשפעה שהי' משפיע לחם לכל עם הארץ. ובזכותו פקד ד' את עמו לתת להם לחם. כי כן בוע"ז הרמוז ב"ו ע"ז. ע"ז עה"כ גימ' לחם. וב"פ לח"ם גימ' יוסף. וזהו סוד לחם משנה של שבת שהוא נגד בחי' יסוד כי כל ברכאין דלעילא ותתא ביומא שביעאה תליין. הם שני מיני השפעות פרנסות וקדושות ביסוד תליין והוא לחם משנה הכפול כמו ויכלכ"ל יוסף ב' פעמים כ"ל רמוז לב' השפעות כנ"ל וכן בעז ב"פ ע"ז עה"כ גימ' יוסף רומז לב' השפעות הנ"ל. וכן רמוז בעז ב עז. ר"ל שני מיני ע"ז. ד' עז לעמו יתן זהו התורה. גם מהעז יצא מתוק מהאוכל יצא מאכל זה פרנסה גם שניהם יושפעו ע"י בעז הצי"ע להשפיע לבני דורו מחדושין דאורייתא. וזהו שאמרה רות הרומז לשכינה שם האיש אשר עשיתי עמו היום בעז כי השכינה היא מתרפקת על דודה להשביע מטובו להריק עלי' ברכה כי היא תתן טרף לביתה וזהו הרמוז אשר עשיתי עמו כנ"ל. וזהו שאמרה לה נעמי ברוך הוא לד' כי נעמי רומז לבינה ויהי נועם ד' עלינו וברוך הוא הצי"ע לד' כי הוא המשפיע לה מסוד הברכה העליונה בסוד ברוך כיל"ח. והנה זהו שנאמר כי בעז עלה השער לד' וישב שם והנה הגואל עובר הוא שנאמר יזכו לרב טוב כל המתענגים בה בביאת גואל לחיי עוה"ב. כי הצי"ע הוא הנקרא גואל כידוע בסוד סמיכת גאולה לתפלה. והצדיק הוא המביא גאולה בקרוב לבנ"י. וזהו שנאמר יזכו לרב טוב המתענגים בה פי' יזכו לרב טוב הם בנ"י המתענגים בה ע"י ביאת הגואל לחיי עוה"ב פי' עי"ז שיזכה הצדיק לעלות בשער אשר לד' שהוא נקרא חיי עוה"ב אז עי"כ משביע רב טוב לבית ישראל ומביא הגאולה לבני בניהם במהרה וזהו כאשר בעז הוא הצי"ע עולה השער לד' והנה הגואל עובר על ידו הוא צמיחת קרן ישועה וזהו כאשר דבר בעז כי ויגזר אומר ויקם לו על פי פעלו לטוב לישראל כל הימים. אמן:
ותקראנה לו השכנות שם לאמור יולד בן לנעמי ותקראנה שמו עובד הוא אבי ישי אבי דוד הדקדוקים בדברים הללו רבו מאד. מה זה שקראו השכנות שם. גם כפילות הדברים ותקראנה וכו'. ונקדים מ"ש בפי' הפ' את שבתותי תשמורו ומקדשי תראו כפי מ"ש במעלות יום השבת אשר בזמן הגלות שנחרב הבית עכ"ז השכינה שורה בתוכנו והיחוד בעולמות העליונים עם כנ"י אך בזמן הבית הי' בשבת ביתר שאת ויתר עז. וז"ש מתנה טובה יש לי בבית גנזי ושבת שמה לך והודיעם כי השבת היא מתנה טובה לישראל לעשות היחוד אף שיגנז הבית המקדש השכינה שורה בתוכנו ביום השבת כמו בזמן הבית. וז"פ למעבד נשמתין ורוחין חדתין להוליד נשמות קדושות. וגם פי' למעבד נשמתין לעורר הנשמות אשר כבר באו לעולם שיעבדו הש"י כל זה גורם קדושת יום השבת. וז"פ מחד בשבך לשבא. ופרש"י תן דעתך לשבת הבאה שהאדם צריך להיות עומד ומצפה כל ימי השבוע על יום השבת לעשות היחוד הנ"ל. וז"ש אוהבי ד' המחכים בבנין אריאל ביום השבת שישו ושמחו וכו' כי ביום השבת היא בחי' הגאולה העתידה שיהי' היחוד למעלה כנ"ל. וזה מאמר הכתוב אשרי המחכה ויגיע לימים. וז"ש את שבתותי תשמורו ומקדשי תיראו. אם תהי' מצפה ליום השבת כנ"ל יהי' חשוב כבחי' הנ"ל כאלו ראיתם בהמ"ק על מכונו. ובזה י"ל ב' מאמרים בגמ' הנראים כסותרים זא"ז. אי' בגמ' אלמלא שמרו ישראל ב' שבתות מיד היו נגאלים. ובמקום אחר אי' אלמלא שמרו בנ"י שבת אחת היו נגאלים. מא"ח ומא"ח ולא פליגי כי האמת כן הוא בחי' ב' שבתות הם שבת אחת כי האתערותא דלתתא ביום השבת הוא מעורר בחי' השבת העתיד לבא במהרה יום שכולו שבת. וזה. כוונת רש"י תן דעתך ולבך לשבת הבאה. וזה הרמז בברכת קידוש בליל שבת מתחיל אשר קדשנו במצותיו ורצה בנו ושבת קדשו באהבה וברצון הנחילנו. רמז לנחל העליון "נוצר "חסד "לאלפים ר"ת נחל כמבואר בכתבי האר"י ז"ל כי הוא שם גדול ונורא. נוצ"ר אותיות רצו"ן גימ' מש"ה והוא הביא את בנ"י לבחי' הדעת כמ"ש ויקהל משה את כל עדת בנ"י אותיות דעת כמבואר במ"א וזה הרמז בגמ' מתנה טובה יש לי בבית גנזי ושבת שמה לך והודיעם להביא בהם בחי' הדעת. ואז ממילא כאשר מתעורר קדושת היום שבת שלמטה מתעורר קדושת השבת העתידה. ולזה מסיים הברכה ושבת קדשך באהבה וברצון הנחלתנו הוא בחי' שבת העתידה כנ"ל. בזה יבואר הפ' שהתחלנו ותקראנה לו השכנות שם. היינו כפי מה שבארנו בפ' רבות בנות עשו חיל ואת עלית על כלנה. רבות בנות היא בחי' נוק' שבכל העולמות עשו חיל. כמ"ש אשר יעשה אותם האדם וחי בהם כו' ואת עלית על כלנה בחי' המלכות שהיא השכינה שהיא עמנו בעולם העשי' היא העולה על כלנה. וזה ותקראנה לו השכנות לשון שכינה ולכך נקראת בלשון רבים יען כי היא בכל העולמות. קראו לו שם לאמור יולד בן לנעמי. שיולד צדיק אשר יעשה היחוד למעלה נוע"ם י'. ותקראנה לו עובד. כי השכינה ג"כ זאת פעולתה לעורר לכל איש מבנ"י לאמור לו קום עבוד הש"י. וזהו ג"כ בחי' שבת כנ"ל ברכאין דלעילא ותתא כו' כמובן לפי הנ"ל. וזה שמסיים אבי ישי לשון רצו"ן. דוד בן ישי. עולה בגימ' שכינ"ה. והבן:

פרקי אבות



Chapter 1

משה קבל תורה מסיני ומסרה ליהושע ויהושע לזקנים וכו' הם אמרו שלשה דברים הוו מתונים בדין והעמידו תלמידים הרבה ועשו סייג לתורה. הנ"ל בזה עפ"י מ"ש כי כאשר יורדים ההשפעות והאורות מלמעלה הם צריכין שמירה מהחיצוני' לבל יהא להם שום אחיזה בגבול הקדושה לכן בשעת מתן תורה צוה הש"י הגבל את ההר וקדשתו להיות בבחי' אור המקיף. וזה משה קבל תורה מסיני בבחי' אור המקיף ומסרה כן ליהושע כל האורות והקדושה בבחי' אור המקיף. וכן כל השתלשלות התורה מיהושע לזקנים וכו'. ומסיים המשנה הוו מתונים בדין. פי' ע"י התורה תוכלו למתק הדינין מכנ"י. והעמידו תלמידים הרבה ועשו סייג לתורה. פי' שילמדו הרבה אך בבחי' סייג באור המקיף לבל ישלטו זרים ח"ו מסור להחיצונים:
אנטיגנוס איש סוכו אומר אל תהיו כעבדים המשמשים את הרב ע"מ לק"פ אלא הוו כעבדים המשמשין את הרב ע"מ שלא לק"פ. הורה לנו הדרך לשמור ולקיים התורה לבל ילכו האורות והשפעות החוצה הוא שיעבוד מאהבה לבד בלי שום פני' וצד נגיעה לעצמו כלל אז יכול להיות בבחי' אור המקיף. ומסיים ויהי מורא שמים עליכם. לימוד כזה יהי' מורא שמים עליכם להגן מהחיצונים שלא יוכלו לנגוע בכם. כי כל זמן שיש שום פניה ומחשבת קבל' פרס אזי יכולים גם החיצוני' לחטוף השפע מתורה ומצות. אבל אם האדם עושה מאהבה ואיננו נוגע בדבר כלל אזי אין שום שליטה להחיצונים כלל כמ"ש וראו כל עמי הארץ כי שם ד' נקרא עליך ויראו ממך. כנ"ל:
יוסי בן יועזר איש צרידה אומר יהי ביתך בית ועד לחכמים. ולכאורה קשה מה יעשה העני אשר אין לו במה להנות אותם. אך הפי' הוא בית הוא הגוף הוא בית לנשמה. וזה הפי' ויהי ביתך הגוף שלך יהא נקי מכל שיכול להתעבר בו נשמות החכמים כידוע לי"ח כי יש לפעמים בחי' עיבור נשמת הצדיק:
והוה דן את כל האדם לכף זכות. ויש להבין בדבריהם ז"ל בזה כי לכאורה מה יועיל ומה יוסיף הדין לכף זכות הלא כלפי שמיא הכל גלוי וידוע ואם אינו כן מה יועיל שנדונו לכף זכות. אכן הנ"ל כי הורו לנו בזה גודל כח איש הישראלי ורב פעלו בדבורו בעולם הזה אשר לו הכח והיכולת להתעורר כן בעליונים למעלה כמוהו מכל אשר יצא מפיו הן לחוב הן לזכות. כי כאשר האדם מלמטה הוא מליץ יושר ומדבר זכות על חבירו הנה מעורר על ידו גם כן למעלה מליץ טוב ומזכיר זכות על רעהו להגיד עליו ישרו ויחוננו מרדת שחת למצוא לו כופר. וכאשר חלילה אם ישלח חץ לשונו לדבר על רעהו רעה הנה חלילה יגרום כן כמוהו למעלה ואף אמנם בלתי הלשינותו ודיבורו הכל גלוי לפניו ית"ש כי עיניו פקוחות על דרכי בני אדם בכל זה הנה כל גזירות עירין מלמעלה תמהר לצאת יותר אל הפועל ע"י התעוררת בנ"א שלמטה אשר יגזרו אומר הן לחוב ולזכות כי דיבורו עושה רושם למעלה ועקימת שפתיו הוה מעשה למעלה כמבואר בזוה"ק. והנה זהו הדבר מבואר בגמ' דאשכחי' רבה לאליהו ואמר דקוב"ה גמר שמעתתי' מפומיי' דכולהו רבנן לבר מר"מ משום דלמד מאחר. א"ל ר"מ רמון מצא תוכו אכל וקליפתו זרק. א"ל השתא אומר הקב"ה מאיר בני אומר כו' ע"ש. מזה נראה כי עד עתה שאמר רבה הדבור הזה של זכות על ר"מ לא גמר קב"ה שמעתי' מפומי' אע"פ שהכל גלוי לפניו והש"י ידע מתחלה גודל קדושתו ומעלתו של ר"מ בכ"ז הוצרך הדבר ג"כ להתעוררת דבור האדם שלמטה כנ"ל. והנה כן הדבר להיפך אצל חוב אף אם חטא האדם ח"ו באיזה דבר בסתר ולא ראה אדם בו אף אם הש"י רואה את כל מעשיו מ"מ לא תחזק עליו מדה"ד כ"כ מהרה. אבל אם יבא שום אדם אח"כ ויוצא לגלות הדבר הנה אז יגבור עליו המקטרג למעלה כמהו כנ"ל. והאמנם כי יציבא מלתא דא עפ"י הדין בח"מ ע"ד המבואר באורים ותומים סי' פ"ז בחו"מ בענין אין אדם משים עצמו רשע. ואמר שם אף כי אם העד יודע בעצמו שהוא פסול להעיד מן הדין כ"ז שלא פסלוהו בב"ד עפ"י שנים מותר לו לילך ולהעיד כמו גבי פלוני רבעני לרצוני ע"ש באורך. והוא הדבר שביארנו כי התורה אמרה עפ"י שנים עדים יקום דבר כלומר כי עיקר קיום הדבר לחוב או לזכות צריך להוציא הדיבור על פי עדים שיעידו לפני הב"ד כך וכך עשה פלוני. וע"פ עצמו שאין אדם יודע בו להעיד עליו לא נפסל בחטאו ולא נעשה רשע כי אם עפ"י דיבור העדים עליו. וכן מצינו בח"מ סי' ל"א בש"ך בשם חכמי בריסק כי שני עדים שהכחישו זא"ז מותרין שניהם יחד להעיד בעדות אחרת אעפ"י שאחד מהם וודאי יודע בעצמו כי שקר ענה באחיו והוא רשע ופסול להעיד מ"מ כיון שלא נפסל עפ"י ב"ד אינו נפסל בעצמו והכל הוא הענין כמו שנתבאר כי עיקר עונש כל חטא ועון הוא אשר יוציאנו זולתו בדברי פיו עליו כי כה וכה עשה ואז בחץ לשונו יחרוץ עליו משפטו קל מהרה בב"ד של מטה וכמוהו בב"ד של מעלה. הנה ע"ז הזהירה התורה הוכח תוכיח את עמיתך ולא תשא עליו חטא כלומר לא מיבעיא שאסור לדבר על רעהו רעה לרגל עליו ולהזכיר את עונו בלה"ר כי זה כבר נתבאר כמה גדול הפגם ההוא אבל גם כשתרצה להוכיח את עמיתך אמרה התורה ג"כ הוכח תוכיח את עמיתך בדברים טובים ונחומים ולא תשא עליו חטא כלומר גם אז לא תשא עליו ותזכור את עונו לומר לו למה עשית כך וכך כי גם בזה תגרום עליו מקטרג למעלה עפ"י דברי פיך וכבר כתיב לא תלך רכיל בעמך. אך בכל דבר צריך לראות לעשות בחכמה שיבין רעהו בעצמו כי לא טוב עשה עד היום. וכן הוא מבו' בזוהר הקדוש כי הסט"א פסולים להעיד על ישראל ע"ש רק ע"י אישי ישראל יקום הדבר כמ"ש בזה. וע"ז הוא שאמר הכתוב למען תשכילון את כל אשר תעשון. וסמוך ליה אתם נצבים היום. ע"י השכל וחכמה תתיצבו כולכם לפני ד' אלהיכם כנ"ל. והנה זהו הענין שמצינו בדברי רז"ל שהלבנה מתכסה בר"ה כדי שלא יהיה עדות לישראל כי אם לא יהיה עדות אין פ"פ למקטרג על בנ"י. אע"פ שאינם ראוים. הכל הקב"ה מוחל לעם קרובו למען שמו באהבה. והנה גם זה הדבר הוא שנאמר ביעקב ויקנאו בו אחיו ואביו שמר את הדבר. כי כאשר הבין יעקב מה שנצמח מזה שהביא את דבתם רעה אל אביהם להך הוא קבל ושמר את הדבר היוצא מפיו להיות הכל בדרך הטובה. הלא זה הדבר אשר שמענו ג"כ מצדיקי הדור שהיו בזמנינו שלא הוכיחו לאדם את דרכו על פניו לאמר לו מדוע ככה עשית רק הכל בדברי ריצוי ופיוסים ובדרך חכמה בדברים טובים עד אשר שם האדם מעצמו על לבו לשוב מחטאיו. וכה אמר הרב היהודי האיש האלקי מפרשיסעחא זי"ע כי קבל דברי הרב הצדיק האלקי ר' דוד מלעלוב זי"ע שלא להוכיח עוד אנשים בדברי תוכחת וניאוצים כדי להשיבם בתשובה שלימה לפני הש"י ב"ה. כי אם להתהלך עמהם בדברי ריצוי ובנחת ולקרב את לבבם באהבה לעוררם ביראת שמים. והוא ג"כ עד"ז שבארנו כי אין ראוי להזכיר שום חטא ועון חלילה על שום אחד מבנ"י כמבואר בדבריהם ז"ל על ענין אליהו שאמר קנא קנאתי כו'. רק צריך תמיד ללמד זכות על בנ"י ולהזכיר מעשיהם הטובים לפני הש"י כי כולם קדושים כולם טהורים וכולם עושים באימה וביראה רצון קונם. וכמו שידענו מהרב הקדוש האלקי בעל המחבר ס' קדושת לוי שבימי חנוכה שש והתפאר לפני הש"י ב"ה על מצות נר חנוכה שישראל מדליקין לומר ראה כמה בניך טובים כמה הם נזהרין במצותיך והמדה הזאת היא באה מגודל האהבה להש"י ב"ה וגודל אהבת ישראל שמבקש תמיד שלום בין ישראל לאביהם שבשמים לכך הוא מחבבם כל כך להיותם זרע ברך ד' ומקיימי מצותיו כל הימים לכך אין לראות בהם שום נפתל ועיקש. והנה הדבר הזה הוא מושרש בלב הצדיקים המבקשים כלל טובות ישראל. כמו שידענו זה מבחי' אדומ"ו הצדיק האלקי ר' פישלי מסטריקעוו זי"ע שמעולם לא הי' יכול להאמין ששום אחד מישראל יחטא ויעבור איזה עבירה וכל מה שהגידו לו הכל היה מכזב כי לא האמין כי אמר שכל איש מישראל לא יחטא וזהו מגודל קדושתו ודביקותו בהש"י האוהב עמו ישראל. וכבר נאמר לא הביט און ביעקב ולא ראה עמל בישראל. לכך הנה הצדיקים ההולכים לפני ד' הנה עיני ד' אל צדיקים ג"כ אינם רואים שום חטא על ישראל כל הימים כנ"ל. והנה כ"ז שבארנו הוא שמצינו אצל אהרן הכהן ע"ה בקדושתו וחסידתו ומדת טובו על ישראל כל הימים כמ"ש חכז"ל שהיה אוהב שלום ורודף שלום בין איש לרעהו ובין כלל ישראל לאביהם שבשמים וכשהיה רואה באחד מהם שחטא היה מקרבו ומפייסו ומדבר עמו עד שהוא היה מתבייש מאליו כמבואר במד"ר ע"ש וזה היה במדת טובו שלא בייש ולא הוכיח בדברים רעים לשום אדם מעולם רק בדברים טובים ונחומים כי איש חסד הוא כמ"ש תומך ואוריך לאיש חסידך. והנה ע"ז שבח אותו הכ' בשלום ובמישור הלך אתי ועולה לא נמצא בשפתיו ורבים השיב מעון. ר"ל עולה לא נמצא בשפתיו לדבר דברי תוכחת ונאוצים על לב איש החוטא רק הכל בשלום ובמישור כנ"ל ואעפ"כ ורבים השיב מעון בדרך החסד ואהבה. והנה ע"ז אמר הכתוב תומך ואוריך לאיש חסידך יורו משפטיך ליעקב ותורתך לישראל ר"ל כי הוא איש חסידך ומתנהג בדרך החסד עם ישראל לכך על דרך זה יורו משפטיך ליעקב ותורתך לישראל להשיבם אל ד' כי זה הדרך הוא הטוב להם. ולכך ישימו קטורה באפך וכליל על מזבחך ר"ל לכך ראוי לכהנים אנשי החסד להקריב קרבנות על ישראל על מזבחך כי בבוא איש ישראל לפני הכהן להקריב קרבן על חטאתו לא כעם עליו על אשר חטא ולא ביישו רק נהפוך הוא כי קרב אותו בכל מיני ריצוי וברכו בנשיאת כפיים כמ"ש וישא אהרן את ידיו אל העם ויברכם וירד מעשות החטאת והעולה ר"ל שכל עבודתו של אהרן היה תמיד רק לברך את ישראל וירד והסיח דעתו ממעשי החטאת והעולה כאלו לא חטאו כלל ולכך הוא נקרא שושבינא דמטרוניתא שכל עניניו היה רק לקרב את ישראל לאביהם שבשמים כי כולם אהובים כולם ברורים וע"ז הוא שאמרו חכז"ל הוה דן את כל האדם לכף זכות:

Chapter 2



Chapter 3

ר' דוסתאי ב"ר ינאי אומר כל השוכח דבר אחד ממשנתו כו' שנאמר השמר לך ושמור את נפשך מאד. התמי' מבוארת וכי באפשרי שלא לשכוח כלל דיבור אחד והכי הול"ל כל שאינו לומד דבר אחד מכל התורה וכו' ואי משום דלא אפשר ללמוד כל התורה. א"כ השכחה ג"כ א"א כמבואר. וגם מנין מפסוק זה שאף על דבר אחד הוא מתחייב בנפשו כמו שתמה המדרש שמואל. אך האמת הוא דהעיקר הלימוד לשמה. ופי' לשמה הוא [לשם ה' ליחד קב"ה ושכינתי' וזה השוכח דבר אחד הוא יחידו של עולם הרי זה כו'] ודו"ק. <small>(מכי"ק)</small>
מנין ששנים שיושבים ועוסקים בתורה כו'. ע"ד התנא דבי אליהו. שהקב"ה יושב ולומד כנגדו וזה שנים. וזה כוונת הגמ' בים נדמה להם כבחור. ובמתן תורה נדמה להם כזקן ויושב בישיבה דהיינו לפי הכוונה שהיה להם למטה. וזה כוונת המשנה אבל שנים שיושבים ויש ביניהם דברי תורה שכינה שרויה ביניהם. מנין שאפי' אחד שיושב ועוסק בתורה שהקב"ה קובע לו שכר וכנ"ל:

Chapter 4



Chapter 5

יתן ויתנו אחרים חסיד. הנה ידוע שעבודת הצדיקים הוא שלא תלך ההשפעה לסט"א לפי הידוע שמכל מצוה ומצוה אתמשך השפעות טובות אך בבוא השפע לעולם העשי' הוא נמשך לסט"א וז"ש הכפירים שואגים לטרף. וזה טרוף טורף יוסף. יוסף הוא הצדיק יסוד עולם מעין הברכה. חי' רעה אכלתהו. וז"פ ותקם בעוד לילה ותתן טרף לביתה. וז"ל הרב נר ישראל המגיד מקאזניץ זלה"ה וז"ל צת"ג הוא ר"ת "צדקה "תרומם "גוי וכו' מעוטי דמעוטי שהם ניזונים בזרוע וצריכין הכל לחסדי הבורא ב"ה וח"ו שלא יהנו ממנו העובדי כוכבים נתן הקב"ה לישראל מצות צדקה וגמ"ח וכמו שהם מתנהגים בצדקה וכו' כן מתנהג עמם השי"ת בצדקה מדה כנגד מדה כו' וזה צת"ג "צדקה "תרומם "גוי ויהיה (השפע) במלואו ואחרים לא יהנו ממנו ולא יכולים ליגע וראה כמה גדולה כח הצדקה עכ"ל. ולהנ"ל אף שכבר טרפו העובדי כוכבים נוכל לקחת מהם בהחזרה כמו נשמות שנשתקעו בקליפות שכל העבדות בתו"מ הוא להעלות הני"ק והנשמות בסוד "חיל "בלע "ויקיאנו בשם חב"ו כמבואר בכל הספרים כן הוא ממש הפרנסה והשפעה שנטלו כבר אנו במעש"ט יכולין לטרוף מהם ועיקר בצדקה וגמ"ח. ובזה נ"ל לפרש המשנה הנ"ל שעל הכוונה הזאת החסיד נותן צדקה. יתן ויתנו אחרים. אחרים היינו הסט"א יתנו בהחזרה מה שלקחו כבר. ובזה פרשתי הגמ' בברכות נכנסו חכמי ישראל אצל דוד המלך עמך ישראל צריכין פרנסה. אמר להם יתפרנסו זה מזה וכו' אמרו לו אין הבור מתמלא מחוליתו ויש לתמוה מה היה כוונת דוד המלך וכי לא ידע קושייתם. אך זה היה כוונתו מתחלה שילכו למלחמה ויפשטו בגדוד אך שאי אפשר להוציא מהם אם לא שיעשו תחלה צדקה וגמ"ח זה עם זה אז יצליחו. וזה שאמר יתפרנסו זה מזה. ובזה יש לפרש דברי הכתוב בפ' בא. דבר נא באזני העם וישאלו איש מאת רעהו ואשה מאת רעותה כלי כסף וכלי זהב. ויתן ד' את חן העם בעיני מצרים גם האיש משה גדול מאד בעיני פרעה ובעיני עבדיו. והנה בכתובים האלו כמה דקדוקים. הא'. ידוע בגמ' רעהו ממעט שור של עובדי כוכבים. הב' למה נאמר ב' פעמים הדבר זה בפרשה כי להלן נמי כתיב ובני ישראל עשו כדבר משה וכו' וד' נתן חן העם וכו'. ועוד דכאן לא ששאלו ממצרים רק על לעתיד נאמר שיתן ד' חן העם בעיני מצרים וא"כ מה ענין הסמיכות גם משה גדול מאד. מה לנו בזה אם הי' חשוב בעיני פרעה. הג'. מה שהקשה האור החיים בפ' שמות וז"ל עדיין צריך לתת לב למה יצוה ד' דברים שאינם מהמוסר לגנוב דעת וכו' בהשאלת חפציהם. והאמת שנטלו שכר עבודתם וכו' למה יעשה ד' הדבר דרך ערמה כי ח"ו לא קצרה ידו מפדות להוציא ממונם ועיניהם כלות [ולפי הנ"ל ניחא שכוונת הקב"ה היה שנאמר למשה שיאמר להם שישאלו איש מאת רעהו דייקא היינו מישראל חבירו רעהו ממש שיהיה להם רחמנות זה על זה ועי"ז יתעורר הרחמנות העליון ממילא יהיה להם חן בעיני מצרים ועי"ז וינצלו את מצרים] <small>(חסר הסיום מכי"ק)</small>:
א"י יתן ויתנו אחרים חסיד. בדרך הנ"ל. דהנה יש לדקדק בלשון יתנו אחרים מהו לשון אחרים. אכן הנ"ל עפ"י דברי האר"י ז"ל בהסידור. וז"ל ע"י הצדקה שנותן הצדיק לצדק אזי חוזרת רגלי' שהם יורדות מות אל הקליפה תחזור אל הקדושה. ומן ק' של קנה הרומז לקי^pן קינא דמסאבותא בסוד נעץ קנה בים. והוא כי המלכות בסוד ה' האחרונה וכשמעשה התחתונים מקולקלים נתפשט רגל הה' ונעשה ממנה ק' רומז להתפשטות שפע מן המלכות אל הקליפה והנרמזים באות ק' כמבואר. ואז מן הנה נעשה קנה ובמעשה הצדקה היא אינה נותנת שפע אל הקליפות ואז חוזר הק' לה' וכו' וזה והיה מעשה הצדקה שלום. וז"פ יתן ויתנו אחרים הם הניצוצות שנפלו בין החיצונים שחטפו ההשפעות מן המלכות הם נקראים אחרים. וע"י מעשה הצדקה שנותן מוציא רגליה מבין אחרים כמו שנתבאר וזהו ג"כ שמצינו בגמ' על ר"מ שנקרא בשם אחרים אומרים. כי הנה ר"מ היה מבני בניו של סיסרא כדאיתא בגמ' שיצא מבין אחרים שהיתה נשמתו חטופה ביניהם. וכאשר היה זה כוחו גדול לצאת מן האחרים האלו לכך מתאר אותו הגמ' בשם אחרים לשבח כנ"ל:

Chapter 6

שנו חכמים בלשון המשנה ברוך שבחר בהם ובמשנתם. כבר נתבאר ענין מה שנזכר שמות החכמים במשנה מפני שהמקום בחר בהם בצדקתם. ובמשנתם אותיות ובנשמתם שהיו נשמות גבוהים מאד וזכו בתורתם לעלות ולחנות עפ"י ד' כמו שנתבאר במ"א. וזה לשון משנה כפול שלמדו למטה שנית מה שלמדו למעלה עפ"י ד' יחנו ועל פי' ה' יסעו כמבואר בפ' בהעלותך והאמת הטעם בזה כי בכל דבר הלכה שנישנית במשנה כוונו בה הסודות הרמים התלוים בשרשם כי כל דבריהם נדרש בפרד"ס. וז"ש במס' נדרים דף מ"א רבי למד בתליסר אפי כו' עד שהזכירו האי כובס הרמז בזה לי"ג מדות כמבואר בכתבי האר"י ז"ל על ברייתא דר' ישמעאל בשלש עשרה מדות שהתורה נדרשת בהן. וכן מצינו בלשון הגמ' גט בידה ומשיחה בידו. כי הפי' בדבר לפי פשוטו על החוט שהגט קשור בו נקרא משיחה. אך עוד יש לרמז בו. ע"ד מ"ש הכתוב אי' ספר כריתות אמכם כו'. וז"פ אע"פ שהגט חלילה בידה אך הנה ומשיחה בידו. ומשיח"ה אותיות ו"ה בראש ובסוף ותיבת משי"ח באמצע לרמז כי זהו הרצון הבורא ב"ה להביא משיחנו ב"ב לקרב אותיות ו"ה וכן כל דבריהם ז"ל במשנה הכל מיד ד' עליהם השכיל ועליו אין להוסיף וממנו אין לגרוע אפילו דיבור אחד. וזה שמצינו בגמ' שמדייק ומקשה ומשני חסורי מחסרא והכי קתני. ולמה לא הגיהו מיד לכתוב במשנה כן. אך אי אפשר להוסיף על דברי התנאים אחר חתימת דבריהם. וכן בסדר האמוראים בגמ' שנקבו בשמותם כמוהם הליכות עולם להם אשר דבר ד' בפיהם וכל דבריהם כגחלי אש הכל נתיסד ע"פ פרד"ס דרכם בקודש ולכך אחר חתימת התלמוד אין להוסיף ואין לגרוע עליו כמו על דברי המשנה וזהו שנו חכמים בלשון המשנה והבן:
ונעשה כמעיין המתגבר וכנהר שאינו פסוק הנראה לרמז בזה מעלת הצי"ע אשר עיקר בואו לעולם הזה הוא רק להשפיע טובות לבנ"י. וכמו שנראה בענין המעין אם יחפרוהו כמטמונים בנקרת הצור נקב קטן אז הוא מתגבר ומתפשט למעלה לאויר העולם ולא יפסוק השפעתו. וז"פ נהרות המכזבים מימיהם היינו אם אינו מושך יניקתו ממעיין הנובע אזי פוסק ממנו השפע.
וזה הרמז במשנה מי שזוכה ללמוד תורה לשמה הוא דבוק לשרשו והוה כנהר שאינו פוסק כי כל ישעו וחפצו להשפיע לבני דורו השפעות התורה וכ"ט. וז"ש ויתעבר ד' בי למענכם בחי' משה רבינו עליו השלום היה השכינה מדברת מתוך גרונו כמ"ש פה אל פה אדבר בו. וכזה היה ענין ר' עקיבא שהיה ניצוץ ממשה רבינו עליו השלום כל ביאתו לעולם הזה היה להפיץ מעיינות החכמה לכן מסר נפשו ללמד תורה ברבים כי אם לא יעשה כן לא היה חיות בעולם הזה. וזה אשר השיב לפפוס בן יהודה אמשול לך משל כו' במקום חיותנו כך במקום מיתתנו על אחת כמה וכמה. פי' כי רק זה עיקר חיותו כנ"ל. ובזה פרשתי במאמר הגמ' שמעון העמסוני היה דורש כל האתין שבתורה כו' כיון שבא לאת ד' אלהיך תירא פירש עד שבא ר"ע ולמד וכו' לרבות ת"ח. פי' שמעון העמסוני היה דורש כל האותיות שבתורה כי כל איש מבנ"י יש לו אות בתורה ששים רבוא נשמות נגד ס"ר אותיות בתורה כיון שהגיע לאת ד' אלהיך תירא פי' כאשר בא ליראת שמים היה בטל במציאות והיה מעלים עיניו להסתכל על בנ"י להשגיח עליהם. עד שבא ר"ע ולימד כו' לרבות ת"ח. פי' ר"ע בא לעולם הזה רק לרבות ת"ח כאשר הוא היה ניצוץ מנשמת משה רבינו עליו השלום ובא לעולם רק לרבות ת"ח. להרביץ תורה ברבים. וזה ענין מעלת משה רבינו עליו השלום שנאמר בו ויתעבר ד' בי למענכם. לפמ"ש שהאבות הקדושים הם המרכבה כמ"ש ונהדר בכבוד על המרכבה. כי הם היו הראשוני' אשר המשיכו עליהם עול מלכות שמים לכן הי' בחי' מרכבה להיושב עליה לבל יניחוהו ליפול כי המשיכו עומ"ש בכל כ"ד שעות כמ"ש בס' חסידים כי לכן נזכרו האבות כ"ד פעמים בתורה נגד כ"ד שעות ביום שלא שכחו מעול מלכות שמים. אך מעלת משה רבינו עליו השלום הי' בחי' העיבור להמשיך כל טוב לבני דורו. ואתפשטותי' הוא בכל דרא כי בכל דור צריך להיות בחי' צי"ע המשפיע כ"ט. וז"פ יפתח בדורו כשמואל בדורו. כמ"ש יפתח ד' לך את אוצרו הטוב כו'. כי הוא צנור השפע מלמעלה. וז"ש השוה הכתוב שלשה קלי העולם כשלשה חמורי העולם. משה אהרן ושמואל הם חמורי עולם שהיו מחמירים על העולם בצדקתם כי לא היה כדומה להם. וג' קלי העולם הקילו על העולם שלא היו במדריגה הגדולה כזו ואעפ"כ הגינו על הדור והקב"ה שמע לקול תפלתם. לכן הקילו על העולם כי גם כאו"א יכול לעורר כל טוב בתפלתו על בנ"י ויעלה לרצון לפני בעל הרחמים:
כל הלומד תורה לשמה זוכה לדברים הרבה וכו' נעשה כמעיין המתגבר וכנהר שאינו פוסק. כבר הערו המפרשים בכפילת הדברים במשנה שאמר ר"מ זוכה לדברים הרבה וקחשיב ואזיל במשנה גופה מהו הדברים הרבה. הנ"ל לפרש מ"ש זוכה לדברים הרבה היינו שיהיה ביכולתו להרבות דברים לפני התלמידים הבאים לפניו ולא יאונה לצדיק כל און כי גדול כח הלומד תורה לשמה לסייע לכל הבאים לטהר והנלווים אליו. כי לולא זאת צריך האדם לשמור מאד כח הדיבור לבל ישיח לפני כל אדם. וכדאי' בס' אוהב ישראל מהרב הקדוש ממעזיביז זלה"ה. וז"ל בפ' תצוה דף נ"א. וכיון שע"י הדיבור יכול להתקשר נפש חבירו בדבורו עם נפשו בוודאי מהראוי לאיש הישראלי לשמור א"ע מלדבר עם אדם מטוב עד רע עם אדם אשר נפשו לא מטוהרה ובפרט עם אנשי בליעל הידועים לו כי ח"ו פן ידבק בו מאומה מן החרם מהסט"א השולטת באדם ההוא ע"י דיבורם יחד ובפרט בדורות הללו מהראוי להרחיק עצמו אפי' מן הספיקות ואפי' ללמדו דרך ד' צריך לשמור עצמו מלדבר עם שאינם ידועים ומוחזקים אצלו בכשרות ע"כ. והעצה הנכונה לזה לצי"ע הלומד תורה לשמה לפרוש שיחתו לפני התלמידים הנלווים אליו ומשתוקקים לשמוע דברי אלהים חיים עפ"י מה דאי' במשנה במס' מקוואות פ"ה משנה ו' גל שנתלש ובו ארבעים סאה ונפל על האדם ועל הכלים טהורים עיי' תוי"ט וז"ל וכ' ב"י בשם מהרי"ק שורש קט"ו. דק"ל מדריש פרקין העבירו על גבי בריכה והפסיקו הרי הוא כמקוה ופשיטא שאין לך הפסקה גדולה מזו שנתלש מן הגל מן הים והולך למרחוק וכן אין לך זחילה גדולה מזו שאין כאן אשבורן כלל וניחא ליה דהא שהפסיקו הרי הוא כמקוה היינו דוקא היכא שנחו המים במקוה וכבר נעשו אשבורן אבל היכא דאכתי לא נחו המים באשבורן אלא עדיין חיים וזוחלין מחמת נביעת המים אע"פ שהפסיקו המעיין מ"מ שם המעיין עליהם מצד עצמן כיון דאכתי חיים וזוחלין הם ולא פסקו חיותיהו מנייהו עכ"ל. ועיין בר"ן נדרים דף מ"א מה שהביא פלוגתא הרמב"ם והראב"ד ולדברי כולם ס"ל שבמקום המעיין לא מיבעיא שהמים השאובים אינם פוסלין המעיין רק ג"כ המים השאובין יצטרפו עם המעיין במקומו. וז"פ המשנה הלומד תורה לשמה זוכה לדברים הרבה בד"ת ועכ"ז לא יאונה לצדיק כל און מחמת שהוא כמעיין המתגבר על כל המים השאובים החולפים ועוברים עליו אפי' רבו הנוטפין עכ"ז כח המעיין הוא המתגבר עליהם ונהפכו להיות ג"כ טהורים. כן כח הצדיקים הלומד תורה לשמה על כל הנלווים אליו להיות מתגבר עליהם בכח קדושתו אשר מופיע עליהם להיות גם המה מחובר לטהור טהור. וכמו המעיין אף שהגל נתלש ממנו לא פסק חיותו ממנו משורש המעיין כן ג"כ כח הצדיק להופיע בלב התלמידים מאור תורתו אשר גם אם יפרדו ממנו וישבו לביתם לא ינוחו ולא ישקוטו מהשראת הקדושה לעורר לבבם לתת עצה בנפשם בדרכי התורה ועבודה מפני כי לא פסק חיותיהו מיניהו וז"פ כמעיין המתגבר בשעה שאומר ד"ת יהיו בבחי' מחובר לטהור טהור ולא יאונה לו כל און ע"י דיבורו עמהם. וכנהר שאינו פוסק חיותו מהם גם כאשר ישובו לביתם יופיע עליהם אור תורתו לתת עצה לנפשם. וז"פ ג"כ בפ' ראה דכתיב עשר תעשר וכו' ואכלת שם לפני ד' אלהיך וכו' למען תלמד ליראה את ד' אלהיך כל הימים. כי גודל קדושת המקום בהמ"ק כאשר באו בנ"י לרגל שלש פעמים בשנה כדרך שבא לראות כו' מגודל הופעת הקדושה שזכו שם נשאר בהם הרשימו אשר גם בבואם לביתם לא ינוחו ולא ישקוטו. וז"ש ופנית בבקר והלכת לאהלך. לשון הולכה מהרשימו של הקדושה נדבק בהם כאשר ישובו לביתם כנ"ל. עוד יש לרמז מה שנזכר בגמ' מעיין מטהר בזוחלין. לפמ"ש למעלה גודל מעלת הצי"ע הלומד תורה לשמה שנעשה כמעיין המתגבר כו' ולטהר את כל הנלווים עמו להיות שורה עליהם רוח טהרה וקדושה לעמוד נגד היצר הרע שנקרא זוחל מזוהמת הנח"ש שנקרא זוחל. והוא מטהר אותם להיות עליהם השראת קדושה להתגבר עליו ולקבל עליו עול מלכות שמים: