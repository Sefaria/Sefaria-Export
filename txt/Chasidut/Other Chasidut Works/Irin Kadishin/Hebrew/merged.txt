Irin Kadishin
עירין קדישין
merged
https://www.sefaria.org/Irin_Kadishin
This file contains merged sections from the following text versions:
-Warsaw, 1889
-https://www.nli.org.il/he/books/NNL_ALEPH990021951280205171/NLI

עירין קדישין

נח

<b>אלה תולדות נח נח איש צדיק תמים היה בדורותיו את האלהים התהלך נח.</b> פירש רש"י על אלה תולדות נח עיקר תולדותיהם של צדיקים מעשים טובים. אמת מתורץ על מה שלא הזכיר תיכף אחר תולדות נח ויולד נח. אבל תיבת נח אינו מתורץ בזה. וגם פירש"י על איש צדיק היה בדורותיו יש דורשין לשבח ויש דורשין לגנאי לשבח כש"כ שאלו היה בדורו של אברהם אבינו ע"ה היה צדיק ביותר ולגנאי שאלו היה בדורו של אברהם אבינו ע"ה לא היה נחשב לכלום. היא תמיה על הדורש לגנאי שהתורה הקדושה מעידה עליו שהיה צדיק תמים ואיך יכולין לדרוש עליו לגנאי: 
<b>ופתח</b> ואמר הנה כתוב (איוב כח) אלהים הבין דרכה. כי זה ידוע למי שיודע וכן הוא האמת שעיקר כוונת הבורא היה בבריאת האדם להראות נשמתו החצובה מתחת כסא כבודו ית' ולהלביש אורה הזכה והבהירה בצימצום אחר צימצום בריבוי צימצום כדי להכניסה בגוף החומר העבוי והגשמי כדי שיכול לקבלה. שלא לבטל מהיכנו מחמת ריבוי האור והיה כוונתו בזה כדי שיקבל תענוג ושעשוע מן האדם בהיטיב דרכו ללכת בעבודת הבורא יתברך בזיכוך חומרו וגופו בכל הדברים הבאים לכלל עשיה ויצירה ובריאה ודוצמ"ח, לשיקבל האדם מכל הדברים הנ"ל עול מלכותו יתברך. כי כתוב בראשית ברא אלהים אלהים בגמטריא הטבע. כי הבורא ב"ה צימצם אורו יתברך בבריאת העולם בחכמה צימצומים ולבושין וכסוין בכל הדברים שבאו לכלל הוי"ה. שכל אחד ואחד לפי מזגו וטבעו שהיו בעת הבריאה בעת שעלו ברצונו הפשוט לבראותו כך נתצמצם אור הרב בכל דבר ודבר לפי טבעו ומזגו כך נתצמצם אורו יתברך שבא לכלל הוי"ה אלהים היא סוד הצימצום. וזה בראשית ברא אלהים דהיינו בראשית הבריאה בעת בריאת העולם ברא כל הדברים בסוד אלהים סוד הצימצום בסוד הטבע. כי הוי"ה ב"ה הוא סוד התפשטות האור בלא צימצום כאשר יתבאר סוף פ' בהעלותך ביותר ומשם תדרשנו לכאן. וזה (בראשית ב) ביום עשות ה' אלהים ארץ ושמים שאמרו חכז"ל שעמד ושיתוף מדת הרחמים כי הוי"ה הוא סוד הרחמים סוד התפשטות האור בלא צמצום. אלהים הוא סוד צימצום האור כל אחד לפי טבעו ומזגו כנ"ל. ותכלית בריאת האדם היה כוונת הבורא ב"ה כדי שיקבל ממנו תענוג ושעשועי כשיקבל עול מלכותו יתברך עליו מכל הדברים הנ"ל לבלתי ילך אחר חומריות ועביות גופו רק לילך אחר רוחניות וחיות השפע אלהי שישכון בתוך כל הדברים הנ"ל. וזה לא ישיג ויגיע רק בזיכוך חומרו וגופו שעל ידו יתגדל אור נשמתו כמו שהזכרתי כמה פעמים וימצא מין את מינו ויהיה ניעור אם בעבודה כזאת ימלא רצונו יתברך שהיה בעת בריאתו העולם: 
<b>וזה</b> (קהלת ב) החכם עיניו בראשו ר"ל החכם נקרא מי שמזכך חומרו וגופו כנ"ל אז עיניו ר"ל השגחה וההסתכלות שלו הוא על ראשו ר"ל על שורשו של כל הדברים על כל חיות ושפע אלהי שישכון בתוך כל הדברים הנ"ל שהוא ית' שורש של כל הדברי' הנ"ל, וכן כל צרכי האדם הן אכילה ושתיה ושינה ומלבושיו ושאר תענוגיו שטבעו של אדם נמשך ונכרך להם, מי שהוא בסוד החכם כנ"ל אזי עיניו בראשו כנ"ל, וזה סוד הפסוק ה' הוא אלהים ר"ל מי שמזכך גופו וחומרו כנ"ל לבלתי ילך אחרי חומריות ועביות הדברים למלאות תאוותו רק על רוחניות ושפע אלהי שישכון שם' אז יודע האדם בעבודה כזאת שהוי"ה הוא האלהים הוא סוד הטבע כנ"ל שנתצמצם אורו יתברך כנ"ל. אזי רואה האדם השלם שהוי"ה הוא סוד החיות והשפע אלהי ששוכן שם ולא על הצימצום סוד הלבוש והחומר סוד הטבע סוד אלהים כנ"ל. וזהו ג"כ מה שכתוב (בראשית ב) ויבן ה' אלהים את הצלע כי סוד המלכות סוד אשה יראת ה' סוד החיות והשפע אלהי ששוכן בזה העולם וכל הדברים שבאו לכלל הוי"ה סוד ומלכותו בכל משלה. כי ידוע למי שיודע סוד הצימצום האור שהיה בעת הבריאה כנ"ל מי שהוא בסוד החכם והנבון כנ"ל החכם עיניו בראשו אזי מבין מדעתו שה' סוד הוי"ה הוא אלקים כנ"ל. וזהו ויבן ה' אלהים את הצלע רצה לומר שהחכם כלל מבין בסוד הצלע סוד המלכות וסוד החיות והשפע אלהי ששוכן בתוך כל הדברים שבאו לכלל הוי"ה שמכונים בסוד מלכות יסוד צלע. אזי מבין שה' שם הוא החיות והשפע אלהי אלהים שנתצמצם באור של הוי"ה ב"ה באלהים סוד הצימצום והטבע ולא על גשמיות ועביות הדברים שמכונים בשם אלהים כנ"ל: 
<b>וזהו</b> דכתיב (בראשית ב) אעשה לו עזר כנגדו ר"ל שכנגדו הוא לשון התנגדות הדבר והיפך. שהגוף והחומר שדרכו תמיד ללהוט ולבהול אחר חומריות וגשמיות הדבר למלאות תאותיו הוא סוד הטבע.והנשמה שדרכה תמיד לראות ולהנות מרוחניות הדבר החיות והשפע אלהי שנתצמם שם. ומגיע לאדם השלם שמהפך החומר לצורה עזר אעשה מן כנגדו שמקבל הבורא יתברך ממנו תענוג ושעשוע מרצונו יתברך שהיה בעת הבריאה שהורדת נשמתו היה לזה הכוונה שיהפוך החומר להצורה הגשמיות הדברים לרוחניות. וזיכוך חומרו וגופו מן כנגדו שהוא התנגדות שהרוחניות הוא מתנגד להגשמיות מגיע לאדם השלם עזר כנ"ל. והנה ידוע למי שיודע וכן הוא האמת שעיקר קבלת המלכות מיסוד ה"א תתאה שהוא החיות של העוה"ז כנ"ל ועיקר קבלתה וחיותה מן הששה מדות חסד גבורה תפארת וכו' ובה נכללים כל הששה שהיא בסוד השביעית הוד המלכות סוד ה"א תתאה. וששה מדות הנ"ל בסוד הוי"ה סוד המשכה מן למעלה מהן סוד הבינה סוד שכינה ואימא עילאה לסוד המלכות אימא ושכינתא תתאה על ידי הוי"ה סוף הששה מדות.ומחמת שעיקר קבלתה של המלכות מן הששה מדות והיא החיות והשפע של העוה"ז.לכן מחמת זה נתחלק כל התאוות והנאותיה של העוה"ז על ששה מדות הנ"ל שהם אהבה ויראה והתפארת, וכל מי שהוא בסוד החכם עיניו בראשו כו' אזי הוא ממלא רצונו יתברך שהיה בעת בריאת העולם והאדם ומקבל הבורא ממנו תענוג ושעשוע מחמת שעוש' האדם הרצון של הבור' ב"ה בעבודה כנ"ל שהוא בסוד העלאות מ"נ. אזי מן התענוג שמקבל הבורא ממנו בעבודתו כנ"ל מוריד הבורא שפעו ואורו על האדם השלם ומשיג ומגיע למדריגה היותר גדולה ורמה. והוא סוד הורדת מ"ד. ונעשה מאותיות רצון שעשה רצונו אותיות צינור שע"י הרצון שעשה רצון הבורא ב"ה כנ"ל נעשה צינור להוריד שפע והאור להאדם השלם כנ"ל: 
<b>והנה</b> אותיות נח המה אותיות חן וחן הוא יסוד הרצון כי בחן ממולא רצון והרצון יסוד הצנור כנ"ל, והן הכל ע"י הצדיק סוד האדם השלם בעבודתו כנ"ל. וזה אלה ר"ל שאלה עולה מספר ל"ו וסוד ששה מדות, כי כל אחד הוא סוד הוא"ו סוד הששה מדות הנכללות במלכות שמקבלת מכולם סוד שכינה תתאה סוד הא' כנ"ל הנמשכות ע"י הוא"ו כנ"ל, וזה אלה יסוד ששה פעמים ששה ויסוד אלה כנ"ל ששה פעמים (אלה"א) [אלה] סוד המלכות כנ"ל [התולדה] היוצא מן אלה על ידי האדם השלם בעבודתו כנ"ל, הוא בסוד מן וחן הוא בסוד רצון ורצון הוא בסוד צינור כנ"ל כי נח וחן המה חד אותיות ורצון וצנור וחן כנ"ל, לכן מזכיר בפסוק נח נח שהוא בסוד נייחא לעילא ונייחא לתתא שהוא לתתא בסוד הרצון ולעילא בסוד הצינור והכל ע"י הצדיק בעבודתו כנ"ל. וזה שפירש רש"י עיקר תולדותיהם של צדיקים מעשיהם הטובים ר"ל שבכל המעשים שלהם שעושים המה בסוד טובים שכל עשיותם וראיותם המה להם הכל בסוד הטוב שלא להנות ולראות על גשמיות הדברים רק על רוחניות והשפע אלהי האור ששוכן שם שקרא בשם טוב כנ"ל, וזהו (בראשית א) וירא אלהים את האור כי טוב. וזהו איש צדיק תמים היה בדורותיו כנ"ל שהיה צדיק תמים כנ"ל סוד נח שהוא סוד חן ורצון וצינור, וזהו את האלהים התהלך נח כנ"ל בסוד אלהים הבין דרכה, שפירושו שאדם השלם הנ"ל יודע ומבין בכל דבר שבאו לכלל הוי"ה שהוא סוד הצימצום והטוב ומבין בדברים הנ"ל דרכה דרך ה' סוד החיות והרוחניות והשפע אלהי ששוכן שם סוד שכינה תתאה כנ"ל, ולא להביט על גשמיות ועביות הדבר, וזה אלהים הבין דרכה ר"ל שבאלהים שהוא סוד הצימצום והטוב כנ"ל מבין דרכה דרך ה' סוד המלכות הנ"ל. וזהו את האלהים התהלך נח כי אלהים הוא סוד הטבע והצימצום כנ"ל הלך נח להביט אל רוחניות הדבר אבל אם ח"ו האדם הוא להיפך שרואה ומסתכל תמיד על גשמיות ועביות הדברים למלאות תאוותו והנאתו וכריסו מגשמיותם ועביותם אזי בעבודה הגרועה כזאת גורם ותשחת הארץ לפני אלהים. שמחמת אלהים סוד הצימצום והטבע כנ"ל שאינו מביט ומסתכל על רוחניות ושפע אלהי ששוכן שם בכל הדברים רק להיפך על גשמיותם ועביותם כנ"ל גורם השחתה לארץ במעשיו.ולפני הוא לשץ בעבור. וזהו' לפני אלהים כנ"ל: באופן אחר אלה תולדות נח נח איש צדיק תמים היה בדורותיו. הנה כ"מ שנאמר אלה פוסל את הראשונים ואלה מוסיף על הראשונים. והנה ידוע למי שיודע וכן הוא האמת כי כתוב (קהלת א) דור הולך ודור בא כי באמת בדור זה אין יורדת נשמה חדשה לעוה"ז מן העולם העליון מחמת חומריות ועביות העולם מן הגלות וחשכת העולם שאין אדם יכול לזכך ולטהר גופו וחומרו מגשמיותו ועביותו כרצון הבורא שהיה בעת בריאת העולם והאדם מחמת כובד ושעבוד הגלות ודחקות העולם כו'. וכתוב (איוב לג) הן יפעול אל פעמים שלש עם גבר ר"ל שהבורא ב"ה ברוב רחמיו וחסדיו שדרך הטוב להטיב ורוצה לבל ידח ממנו נדח אזי מגלגל את הנשמה שאינה יכולה ליטהר כראוי ונכון כרצונו יתברך אפי' פעמים ושלש. שאם לא זכה בפעם ראשונה ואם לא זכה בפעם שניה יגלגל אותה פעם שלישית עד שתהיה טהורה וזכה. אבל אם ח"ו לא זכה בפעם שלישית אזי נאמר ועל ארבעה לא אשיבנו. ונמצא שבדורות הללו כל הנשמות המה בסוד הגלגולים מחמת כובד וחשכת הגלות א"א להיות נשמה חדשה בזה העולם. וזה שכתב שלמה המלך ע"ה דור הולך ודור בא ר"ל שהדור בעצמו שהלך הוא בעצמו בא בסוד הגלגול. וזהו ג"כ שאמר (קהלת ב) אין כל חדש תחת השמש ר"ל שתחת השמש נקרא זה ג"כ בעולמות כמו שנאמר (תהלים פד) כי שמש ומגן ה' אלהים. ר"ל כמו שהשמש צריכה למגן סוד נרתוקה מחמת גודל בהירתה כך הוי"ה יתברך סוד אורו יתברך צריך לאלהות סוד הצימצום והטבע נמצא שתחת השמש נקרא דבר הצימצום סוד הוי"ה אלהים ר"ל שהוא סוד העוה"ז. וז"ש אין כל חדש תחת השמש ר"ל שבזמן הזה אין יורדת נשמה חדשה לזה העולם שמכונה בשם תחת השמש כנ"ל אבל לעת"ל כתוב (ישעיה סו) כאשר השמים חדשים והארץ החדשה אשר אני עושה, שר"ל שאז יהיה ארץ החדשה בטוב האור שאור הלבנה תהיה כאור החמה ואור החמה יהיה שבעתים כאור שבעת ימי בראשית ואז יוכל להיות סוד השמים החדשים סוד נשמות חדשות בפעולות ההוא. וז"ש חכז"ל (אבות פ"ד) הילודים למות והמתים להחיות שהול"ל החיים למות. אבל לפי דברינו הוא שפיר כי בזמן הזה אין יורדת נשמה חדשה מחמת טעם הנ"ל רק בסוד הגלגול כנ"ל בסוד דור הולך ודור בא כנ"ל, וזהו שכתבו בצחות לשונם הילודים למות שר"ל שמדבר מאותן הנולדים עכשיו בזה"ז אומר עליהם הילודים למות שמחמת זה נולד שהיא מחמת שמת קודם והוצרך להיות בסוד הגלגול, והמתים להחיות ג"כ כנ"ל שר"ל מי שמת עכשיו בזמה"ז הוא מוכרח להיות בסוד הגלגול כנ"ל. וזש"א חז"ל (אבות פ"ה) עשרה דורות מאדם ועד נח שהיו מכעיסין ובאין עד שבא נח וכן עשרה דורות מנח עד אברהם נאמר ג"כ הלשון של מכעיסין ובאין שלשון ובאין היא מיותר. אך לפי דברינו הוא שפיר כי זה ידוע למי שיודע וכן הוא האמת שעשרה דורות מאדם ועד נח הוצרכו להיות בסוד הגלגול מחמת שהיו קרובין לחטא אדה"ר וחטא הפלגה לכן הוצרכו להתגלגל בגלגול אחר גלגול לתקן את אשר עוותו בחייהם עד נח ולא עד בכלל, ומחמת זה נאמר הלשון מכעיסין ובאין שמחמת שהיו מכעיסין הצריכו להיות בסוד ובאין להתגלגל בגלגול אחר גלגול ולבוא פעם שנית בסוד דור הולך ודור בא לתקן את אשר עוותו, וכן בעשרה דורות שמנח עד אברהם נאמר ג"כ הלשון מכעיסין ובאין שמחמת חטא של דור המבול הצריכו ג"כ להתגלגל מלגול אחר גלגול עד אברהם שנאמר לו (בראשית יז) התהלך לפני והיה תמים, נמצא שהם שניהם ר"ל נח ואברהם שהוצרכו להיות בסוד הגלגול נאמר עליהם שם תמים, וזה שארז"ל כל מקום שנאמר אלה פוסל את הראשונים שאצל נח נאמר אלה תולדות נח שפסל את הראשונים ר"ל עשרה דורות שהיו מאדם עד נח הצריכו להיות בסוד הגלגול ובסוד דור הולך ודור בא, אבל נח שנאמר עליו איש צדיק תמים היה בדורותיו שר"ל שתמימות שלו היה בדורותיו שלא הוצרך להיות בסוד הגלגול ובסוד דור הולך וכו'. וזה פי' של יש דורשין לגנאי שאילו היה בדורו של אברהם לא היה נחשב לכלום שר"ל בזה כי עיקר שבחו של נח שנאמר עליו איש צדיק תמים היה בדורותיו שלא הוצרך להיות בסוד הגלגול כנ"ל כמו העשרה דורות שלפניו. שעליו נאמר תמים ואין זה חשיבות כנגד אברהם שאברהם היה ג"כ בסוד תמים שלא הוצרך להיות הגלגול כנ"ל. וזש"א חכז"ל בצחות לשונם שאילו היה בדורו של אברהם לא היה נחשב לכלום שאין זה חשיבות כלום נגד אאע"ה שהוא היה ג"כ תמים כנ"ל. ומאי מעליותא נגד אאע"ה. ואין פירושו לגנאי שאין לו שום חשיבות אך פירושו לגנאי שאין לו שום חשיבות נגד אאע"ה שהם שניהם בסוד תמים כנ"ל והיו שניהם צדיקים בסוד התמימות השוה כנ"ל: 
<b>כאופן</b> אחר אלה תולדות נח נח איש צדיק תמים היה בדורותיו את האלהים התהלך נח ופירש"י ז"ל תולדותיהם של צדיקים מעשים טובים וכו', הנה כשהצדיק בא למדריגתו הגדולה עד אין חקר שמביא חכמתו בכל מעשיו רצון השם יתברך צריך להשפיל את עצמו ולא להסתכל ח"ו למעלה ממדריגתו כדכתיב במשה (שמות ג) כי ירא מהביט אל האלהים. והעצה לזה להרהר במחשבתו איך בשר ודם אני יכול לילך בהיכל המלך ואני עפר ואפר והגם שלפי השכל הוא בחי' תחתונה מן הד' יסודות ארמ"ע. אך סוף מעשה במחשבה תחלה ע"כ בחי' עפר הוא דווקא במחשבה אותיות בשמחה. וזה הפי' אלה תולדות נח היינו כשבא למדריגה גדולה הנ"ל שנקרא תולדות נח שצריך לעמוד ולא להביט למעלה וזה ללמוד מיסוד העפר שהוא דומם ונח וזהו נ"ח. עוד טעם שהצדיק ירא מהביט מחמת הדור שאינם ראוים לכך וזה הפי' איש צדיק תמים היה בדורותיו ומחמת הדורות מורה עולה על ראשו כי ח"ו אם יביט עוד יפול ממדרגות וזה הפי' את האלהים התהלך נח היינו יראה התהלך נח. ומחמת זה אני מצוה לכל אנשים שלי שלא יעלו למעלה ממדריגה שלא יפול הנופל ח"ו אם הוא חסיד או במדריגת בעל תשובה: 
<small>סליק</small>

וירא

<b>וה'</b> פקד את שרה כאשר אמר ויעש ה' לשרה כאשר דבר. הנה ידוע למי שיודע וכן הוא האמת שכמו שאית יראה ואית יראה, יראה עילאה ויראה תתאה. כמו כן אית אהבה ואית אהבה שהיא חכמה עילאה וחכמה תתאה. והנה חכמה תתאה הוא כח מה כי מ"ה הוא שם הוי"ה יתברך שעולה מספר מ"ה במלואו והוא סוד כח מה שכחו יתברך בכל הדוממים והצומחים והחיים והמדברים. ולולא כחו וחיותו והשפעתו הכל לאין ואפס נחשבו. וכל זה מחויב האדם לאשתמודעא בחכמתו ובינתו להגיע למעלה ומדריגה בזה להחכמה תתאה שישתמודיעא בכל אתר ואתר. וכן להעמיק חכמתו ובינתו ושכלו בעולמות העליונים שהכל הוא בחכמה עשה, סוד כ"ח מ"ה שמחייה ומהווה כל העולמות העליונים מעולם העליון עד עולם התחתון. ולולא שפעת אורו יתברך והעדר כחו וחיותו כלא נחשבו, וכן בענין תורתו ותפלתו ומצותיו הכל מחייבים להיות בחכמה תתאה סוד כ"ח מ"ה שבכחו וחיותו אורו יתברך ששה כל המעשים ולית ליה מגרמיה כלום. וכן בענין השגת גדולתו ורוממותו יתברך עד אין סוף ותכלית הכל הוא בחכמה סוד כ"ח מ"ה כו'. הכל הוא ע"י כמו ושפעת אורו יתברך שנותן לו חכמה ובינה שישתמודעא לון כל זה היא ממדריגת חכמה תתאה, וממעלת ומדריגת חכמה תתאה בהתמדה והרגילות בתמידות בכל עת ורגע יכול להגיע למעלה ומדריגה חכמה עילאה, וסוד חכמה עילאה הוא ג"כ סוד כ"ח מ"ה כי רזא דאי"ן הוא רזא דמ"ה כי דא ודא אחת הוא. כי החכמה מאין תמצא והוא סוד כ"ח מ"ה. כי כל מה שאדם מרבה ללכת בדרכי חכמה תתאה כנ"ל אזי יודע יותר ביותר פחיתות ערכו וקיצורו בעבודתו יתברך. כי תכלית הידיעה הוא שאינו יודע. רזא דאי"ן ומ"ה כנ"ל והוא סוד חכמה עילאה. וזה סוד עשיה לעשיה, אם בחכמה תתאה וממנה יגיע לחכמה עילאה סוד שאינו יודע רזא דאי"ן ומ"ה כי החכמה מאין תמצא וסוד כ"ח מ"ה כנ"ל. אזי יודע שכל מה שפעל ועשה צריך עוד לעשות כי יודע פתיחות ערכו וקיצורו בעבודתו יתברך, וזהו עשיה לעשיה שלעשיה צריך עשיה אם הוא בחכמה תתאה כנ"ל: 
<b>וזהו</b> סוד הכתוב (שמות יט) כה תאמר לבית יעקב ותגיד לבני ישראל כי אמירה הוא לשון רכה ותגיד הוא לשון קשה כפירש"י דברים הקשים כגידין. והנה מדריגת יעקב היא מדרגה קטנה ופחותה לשון יוד עקב. ומדריגת ישראל הוא היותר גדולה ורמה לשון לי ראש כידוע למי שיודע באמת. וזהו כה תאמר לבית יעקב דהיינו לבית יעקב שהוא מדרגה קטנה תאמר להם שהיא לשון רכה תאמר להם התורה והמצות כפשוטו בחכמה תתאה סוד כ"ח מ"ה וכן כל הדברים בהכל יהיה בחכמה תתאה, ולמדריגה הזאת שהיא קלה יכולה להגיע אליו אפי' בית יעקב סוד מדריגה הקטנה והפחותה. וזהו תאמר לשון רכה שמשמועתה שהיא קלה שבנקל יטל להגיע אליו. ותגיד לבני ישראל שהוא מדריגה גדולה לי ראש כנ"ל. תגיד להם שהוא לשון קשה סוד חכמה עילאה. שכל מה שירבו ללכת בעבודתו יתברך הן בתורה הן בתפלה ומעשה המצות והן בכל עבודות כנ"ל. אזי יהיה יודעים יותר פחיתות ערכם וקיצורם בעבודתו יתברך. כי תכלית הידיעה היא שאינו יודע והיא סוד אי"ן ומ"ה סוד החכמה מאין תמצא ויהיה תמיד ברוב עשיה לעשיה כנ"ל. וזהו לשון קשה שיהיה קשה בעיניהם הדבר הזה שיהיה יודעים תמיד שהם בתכלית הריחוק ועדיין לא התחיל אפילו פסיעה אחת לפסוע ללכת בדרכי עבודתו המעולה והחשובה שיגיע להחכמה עילאה רזא שאינו יודע וכ"ח מ"ה ואין כנ"ל. ויהיו להם קשה הדבר הזה כנ"ל: 
<b>וזהו</b> סוד הכתוב (תהלים פא) כי חוק לישראל הוא משפט לאלהי יעקב. כי חק הוא סוד הדברים בלא טעם כמשמעות אם בחקותי תלכו ופירש"י שם שהוא סוד המצות בלא טעם. כמו כן גם כאן כי חוק לישראל שאם ישראל יהיו הולכים בכל הדברים שבאים לכלל עשיה ויצירה ובריאה ודומם וצומח וחי ומדבר בלא חכמה תתאה סוד כ"ח מ"ה כנ"ל שהוא יתברך מחיה ומהווה בכחו וחיותו ושפעת אורו כנ"ל רק בדרך חק שהוא בלא טעם בדרך הטבע והעולם כמנהגו נוהג. אזי היא משפט לאלהי יעקב שיהיו עתידין ליתן את הדין על זה להשי"ת: 
<b>וזהו</b> ג"כ סוד הכתוב (שם קיח) אבן מאסו הבונים היתה לראש פינה כי בונים נקראו תלמידי חכמים כמאמר חז"ל אל תקרי בניך אלא בוניך. שהם ת"ח הבונים קומת השכינה בחכמה תתאה וחכמה עילאה כנ"ל. ואבן הוא א' בן. בן הוא לשון והבן שמבינים באלופו של עולם בחכמה תתאה וחכמה עילאה. ומחמת זה מאסו בא' בן מחמת שיודעים ערכם ופחיתותם וקיצורם בעבודתו יתברך ובהבנתו מחמת חכמה עילאה רזא דאי"ן ומ"ה. כי תכלית הידיעה שאינו יודע כנ"ל. ואין נחשב למאומה מעשיהם בעיניהם מחמת גודל הידיעה והם נמאסו בעיני עצמם מחמת גודל חכמתם ובינתם ומעשיהם הטובים. ועל זה מסיים היתה לראש פינה כי מהנשמה כזאת מקבל השי"ת תענוג ושעשועים מחמת דכותו ושפלותו, וכמו שאמר הכתוב (ישעיה נז) ואני אשכון את דכא ושפל רוח יותר מהנשמות הגדולות והגבוהים והרמים בעיני עצמם. וזה ג"כ סוד הכתוב (שם שם) שלום שלום לרחוק ולקרוב אמר ה' ורפאתיו. כי לכאורה הקרוב מה צריך והרחוק למה יתרפא. אך לפי ענינינו מבואר על נכון כי הקרוב צריך רפואה יותר מן הרחוק. כי יודע יותר בקרבתו להש"י שהוא בתכלית הריחוק בעבודתו יתברך מההבנת גדולתו ורוממותו יתברך מחמת גודל ידיעתו שהיא בתכלית הריחוק מעבודתו יתברך. ולקרוב ונתרחק אמר ה' ורפאתיו שהש"י מקבל תענוג ושעשועים ממנו. וזה שלום לרחוק ולקרוב שמחמת קרבתו נתרחק מאצלו כנ"ל, וזה שאמרו חז"ל (ברטת לד) במקום שבעלי תשובה עומדין אין צדיקים גמורים יכולין לעמוד. כי הבע"ת מסתמא תשובתו מחמת גודל ידיעותו שפגם בגדולתו ורוממותו יתברך שהיא בכל אתר ואתר ומחיה ומהוה כל הדברים מרום המעלות עד סוף הדומם. ויודע פחיתות ערכו וקיצורו בעבודתו ונשבר לבו בקרבו לרובי שברים וחתיכות. ומהנשמה כזאת מקבל השם יתברך תענוג ושעשועים יותר מהנשמה הגדולה כנ"ל ואני אשכון את דכה ושפל רוח כנ"ל. וזהו מושיבי עקרת הבית אם הבנים שמחה מושיבי הוא לשון תשובה ועקרת היא לשון עיקר. כי בעל תשובה עוקר הבית הבנין של השכינה במעשיו הרעים בתחלה בעת עשותו רעתו. ועכשיו בתשובתו ויודע חטאו ופגמיו הגדולים שפגם בגדלות ורוממות של הש"י בחכמתו ובינתו שנותן אל לבו ועוסק במחשבתו. אזי מושיבי עקרת עקרת הבית. שמושיב העקירות של הבית שעקר במעבדיו הרעים הבנין של השכינה בתשובה חזקה מעומקא דליבא ומוחא, ואז אם הבנים שמחה שהשי"ת מקבל תענוג ושעשועים מזה ושמחה ממנו יותר מהנשמות הגדולות כנ"ל. ואני אשכון את דכא ושפל רוח. וזה שאמר שלמה המלך ע"ה (קהלת ז) אמרתי אחכמה והיא רחוקה ממני היא ג"כ כנ"ל. שכל מה שמרבה האדם ללכת בחכמה עילאה כנ"ל אזי יודע יותר שהוא רחוק ממנו יתברך יותר ויותר כנ"ל. ומחמת זה נאמר עליו ויחכם מכל האדם כי זה התכלית החכמה עילאה והידועה שהוא רזא דאי"ן ומ"ה ושאינו יודע. וזהו ג"כ סוד הכתוב (תהלים קיט) נר לרגלי דבריך ואור לנתיבתי דהיינו מי שהוא בסוד ל"ב נתיבות החכמה ששם הוא בסוד אור גדול. מחמת גודל האור הבינה והחכמה, אזי יודע שהוא עדיין בסוד נר אור קטן ומיעוט שהיא בסוד אור לנתיבתי שמשיג האור של ל"ב נתיבות החכמה. שמחמת גודל וריבוי האור של החכמה יודע ביותר שאינו יודע רזא דאי"ן ומ"ה כנ"ל, ודברך הם לי כנר אור מיעוט וקטן בתכלית הריחוק מידיעותו ובינתו בחכמה עילאה כנ"ל. אזי הוא בסוד תפלה לעני שמתפלל על עניותו ושפלותו ושיודע באמת שעני היא בחכמתו ובינתו וידיעותו מחמת גודל ידיעתו כנ"ל. 
<b>והנה</b> כתוב (תהלים קיא) ראשית חכמה יראת ה' שעיקר החכמה הוא היראה עיקר היראה היא החכמה כי הם שניהם קשורים זה בזה. כי האחד בלא השני לא טוב היות לבדו והם שניהם החכמה והיראה הם בסוד חכמה ובינה. בסוד תרין רעין דלא מתפרשין והם בסוד יו"ד ה"א יוד היא חכמה וה"א היא בינה. והם שניהם נכללים זה בזה ומה שיש לזה יש לזה, וזהו וה' פקד את שרה כאשר אמר. כי שרה מרומז על האדם השלם שהולך תמיד בהחכמה עילאה מלשון ישרה היא לשון הבטה כמו אשורנו ולא עתה שהוא לשון הבטה. שהאדם השלם שהולך בחכמה עילאה תמיד הנקרא בשם שרה כנ"ל סוד הבינה והחכמה כי הם שניהם בסוד אחד כנ"ל. ולאדם כזה השי"ת נפרד אצלו כי פקודה היא לשון חסרון כמו (במדבר לא) לא נפקד ממנו איש שהוא לשון חסרון כי אדם שנכנס לחכמה עילאה כנ"ל אזי נפקד ממנו ידיעת השי"ת כנ"ל, וזהו וה' פקד את שרה. לאדם שנכנס בשם שרה כלל נפקד לשון חסרון. נחסר ממנו ידיעת הוי"ה יתברך, כי תכלית הידיעה שאינו יודע רזא דאי"ן ומ"ה הנאמר אצל חכמה עילאה כנ"ל. וזהו כאשר אמר. רצה לומר שאמירה ג"כ נפקד ממנו כי אמירה היא לשון רכה כמו שנאמר (שמות יט) כה תאמר לבית יעקב כפשוטו כנ"ל בלא חכמה עילאה רק בחכמה תתאה. ולאדם שנכנס בחכמה עילאה בסוד שרה נפקד ממנו לשון חסרון נחסר ממנו סוד האמירה סוד חכמה תתאה שאינו יוצא בה באמירה. והפקודה שנאמר פקד הולך על שניהם וה' רצה לומר שנחסר ממנו ידיעת הוי"ה יתברך. ונחסר ממנו ג"כ הכאשר אמר סוד אמירה ולשון רכה סוד חכמה תתאה שמבין בחכמתו ובינתו בהגיע למדרגת שרה שרה כנ"ל סוד חכמה עילאה שהוא רחוק בתכלית הרחוק מהשם הוי"ה בחסרון ידיעתו רזא דאין ושאינו יודע. ואינו יוצא מאמירה בחכמה תתאה כי יודע פחיתות ערכו וקיצורו בעבודתו יתברך. וזהו ויעש ה' לשרה כאשר דבר כי לאדם שנכנס בשם שרה שר"ה כנ"ל לחכמה עילאה אזי הוא בסוד עשיה לעשיה. שצריך עשיה לעשותו שמחמת גודל ידיעתו עומד בגדר שלא עשה עדיין שום פעולה ומעשה בעבודתו יתברך ועדיין צריך לעשותו. וזהו ויעש ה' לשרה כי לאדם שנכנס בשם שרה הנ"ל צריך עדיין לעשות להוי"ה ב"ה בעבודתו יתברך, וזה כאשר דיבר כי דיבור הוא קשה כנ"ל כפירש"י ותגיד לבני ישראל שלבנ"י שהוא קשה להם שכל עוד שמרבין בעבודתו יתברך יודעין יותר שלא פעלו ועשו עדיין ועומדים מרחוק בתכלית הריחוק בסוד עשיה לעשיה כנ"ל אכ"י נס"ו: 
<small>סליק</small>
<small>[זאת אמר אדמו"ר בר"ה שנת תקפ"ד לפ"ק]</small>
<b>במדרש</b> אמר רבי אחא יפה שיחתן של עבדי אבות מתורתן של בנים. יש להבין מה הלשון יפה דלשון יפה פירושו נאה ומהודר. גם הלשון מתורתן של בנים דמשמע יותר מן התורה של בנים והלא זה הוא התורה עצמה. זה ידוע שמזמן חטא אדה"ר נתערב טוב ברע וניה"ק מפוזרים וצריך כל אחד להעלותן. ובמה אפשר להעלותן ע"י התורה. למשל אם רוצה אדם לאכול בשר צותה לנו התירה לבדוק הסכין תחלה ואח"כ לברך עליו בעת אכילה. וכ"ז כדי לעשות כל דבר בקדושה וטהרה ועי"ז יוציא ניה"ק. ועתה נבוא לבאר הכתוב וישם לפניו לאכול ויאמר לא אוכל עד אם דברתי דברי פי' שאמר העבד לא אוכל לאכול עד מקודם דברתי דברי ובדיבור שידבר יוציא ניה"ק וסיפר המעשה איך באה רבקה לקראתו מתחלה ועד סוף, ולהבין איך יכול בסיפורי מעשיות להוציא ניה"ק ואמר עבד אברהם אנכי. קבלתי מאברהם שהאבות למדו התורה כולה ומכוליא הימין נובע תורה שבכתב ומכוליא השמאל נובע תורה שבע"פ. ולאליעזר קרא אברהם בן משק ביתי שדולה ומשקה מתורת רבו לאחרים ולפיכך יכול אליעזר אפילו בשיחה להוציא ניה"ק ולהפריד טוב מרע. וזה ידוע שרצה להאכילו סם המות ונתנו לאכול עם בתואל על שלחן אחד בשני קערות ונתנו סם המות בקערה של אליעזר ואכל בתואל את סמה"מ שכוון להפריד אליעזר בדיבוריו הקדושים טוב מרע לפיכך אכל אליעזר את הטוב ואת הרע אכל בתואל. וזה שאמר רבי אחא יפה שיחתן של עבדי אבות פי' שהיה שיחתו נאה ומהודר שהיה לו קדושה כ"כ שבשיחה יכול להוציא ניה"ק מהמאכל. ובאיזה כח יכול לעשות כך מתורתן של בנים פי' שלמד תורה הנתינה לבנים ומחמת התורה יוכלו לקדש את דיבורם ולהוציא בדיבורם ניה"ק מהמאכל והבן: 
<small>סליק</small>

וישלח

<b>ויבן לו בית ולמקנהו עשה סוכות.</b> כתוב (יחזקאל א) ודמות פניהם פני האדם. וכו' (תהלים קטז) והארץ נתן לבני האדם. כי כמו שחיות כל העולמות העליונים ושרפים וחיות ואופני הקודש תלוים בחיי האדם העליון כו'. כך כל הארץ ותכלית כל הברואים תלוים בפני האדם התחתון הנקרא צדיק יסוד עולם כי זה כל האדם. כי בחכמתו שהיא בחי' חכמה כ"ח מ"ה שהוא בחי' אדם ביכולתו לעלות כל הדברים שבעוה"ז הנקרא בית שהוא קבוע כי בחכמה יבנה בית. ואפשר לו להכניס א"ע אפילו בבחי' בית מחמת טהרתו וקדושתו כי רחוק מזה והעולם הזה צריך לטובתו וחיותו. וכלל אמרו מי שאיננו צריך לעוה"ז העולם צריך לו ומי שצריך עוד להעולם העולם אין צריך לו כלל. וע"ז כתוב במשה כי גם משה הוא בחי' ש' מ"ה ש' הוא שלשה אבות מ"ה בגימ' אדם (במדבר יב) בכל ביתי נאמן הוא אפי' בבחי' בית הוא נאמן וע"ז כתוב (ישעיה מד) כתפארת אדם לשבת בית. וזה ידוע ששופרי' דיעקב מעין שופרי' דאדם. והיה ביכלותו בחכמתו כ"ח מ"ה לעלות בחכמתו כל דבר אפי בבחי' בית דירת קבע. ע"כ נאמר (בראשית לג) ויבן לו בית לעצמו מחמת צדקתו וקדושתו שלא היה צריך לשום דבר גשמי ח"ו רק העולם היה צריך לו ע"כ היה יכול להכניס עצמו אפילו בדבר קבע. ולמקנהו על אנשיו ע"ד (תהלים לו) אדם ובהמה תושיע וכו' שאין ביכולתם כנ"ל. להם ציוה שיהיה להם העוה"ז עראי כי באמת העוה"ז היא עראי ותכלית ועיקר הוא העולם העליון: 
<small>סליק</small>

וישב

<b>וישב יעקב בארץ מגורי אביו.</b> כי אנחנו אומרים קודם תפלת שמ"ע אדוני שפתי. תפתח ולכאורה יפלא הלא מקודם אנחנו אומרים שירות ותשבחות בפסד"ז וגם אח"כ בתפלה יוצר אור ואין אנו מבקשין אדני שפתי וכו' רק בתפלת שמ"ע אומרים זה ולמה היא כך. אך האמת היא כי ענין התפלה הוא כנגד ד' עולמות אבי"ע מלמעה למעלה כנודע. ובתפלות שמ"ע היא באצילות ואז מגיעין למדריגה באורות עליונים כבן לפני האב. ומחמת גודל התשוקה והתבטלות אינו יכול לפתוח פיו כלל ולכך מבקשים אדני שפתי תפתח. והנה כשמגיע הצדיק להמקום הגדול הזה מחמת רוב התענוג והשעשועים רוצה להשאר בשם ולא לירד ממדריגתו הגדולה להעולמות התחתונים והשפלים. רק שולחין אותו משם כדי להעלות בכל פעם נשמות הנדחות וניה"ק אשר בעולמות התחתונים. ושעי"ז ניתוסף תענוג למעלה בכל פעם יותר ויותר. וזה פי' מ"ש דהע"ה (תהלים ס"א) ישב עולם לפני אלהים חסד ואמת מן ינצרוהו פי' שהצדיק רוצה כשבא למדריגות גדולים לישב עולם לפני אלהים ולא לירד ממדריגתו. רק חסד ואמת מן ינצרוהו. פי' חסד של אמת שעושין עם המתים היינו הנשמות הנדחות והנפילות בעמקי דתה"ר מן ינצרוהו מי יעלה אותם להוסיף תענוג על תענוג. ולכך צריך הצדיק לירד ממדריגתו הגבוה והבן. וזהו וישב יעקב בארץ מגורי אביו פי' כשבא למדריגות גדולים שנקראו מגורי אביו אזי ביקש יעקב לישב בשלוה פי' שלא לירד ממדריגתו עוד וקפץ עליו רגזו של יוסף. פי' שצריך לירד כדי להוסיף תענוג למעלה בהעלאות ניה"ק ונשמות הנדחות לשורשן ודו"ק: 
<small>סליק</small>

מקץ

<b>ויהי</b> מקץ שנתיים ימים ופרעה חולם. ותרגומו והוה מסוף דהנה יש קץ הימים וקץ הימין כדאיתא (בדניאל יב) ואתה לך ותנוח ותעמוד לגורלך לקץ הימין. דהנה יש יראה תתאה ויראה עלאה, יראה תתאה נקרא יראת העונש. דהנה בן חכם אשר עיני שכל לו ויודע ומכיר מי אביו ממילא מפחד ממנו. אבל אם הוא נבער מדעת אזי אביו מוכרח להראות לו שבט מוסר. כן היא יראה עילאה מי שהיא מכיר בהקב"ה ויודע את רבונו ויראת העונש היא השער ליראה עילאה. אבל שם עדיין הרע גובר בתוקף כדכתיב (בראשית ד) לפתח חטאת רובץ, ובגלות אין נתגלה קץ הימין רק קץ הימים. ע"כ כתוב מקץ שנתיים ימים כי היה אז זמן הגלות ויהי לשון צער ולא נתגלה כ"א קץ הימים. ותרגום הוה מסוף דהיא סופא דכל דרגין. ופרעה חולם הבחי' עורף בתוקפא חולם הוא לשון (ישעיה לח) ותחלמינו והחייני. ואז בגלות ראה פרעה שבלים הטובות נבלעו בתוך השבלים הרעות, ופרות הטובות בתוך הרעות דהנה יש כ"ח עתים ע"ש ז' מידות ושבעה שבעה מוצקת וזה לעומת זה עשה אלהים הרי כ"ח. ובגלות המדות טובות נבלעות במדות הרעות, והנה יש אסור ומותר, איסור הוא רובו רע ומיעוט טוב וכתוב (נחמיה ט) ואתה מחיה את כולם. ובדבר איסור אין לרדת שם כדי לעשות הבירור פן ח"ו יפול הנופל ולא יוסיף לקום. ודבר המותר הוא רובו טוב ומיעוט רע. ובדבר הקודש הוא כולו טוב. והדבר המותר צריך אדם לרדת שמה ולהתאמץ שם להפריד הרע אשר בו לעשות כולו טוב. וזה קדש עצמך במותר לך. ובגלות נבלעות המדות ברעות ופרעה לא ידע כי גם שם יש הקב"ה כדכתיב ואתה מחיה את כולם, וכשבא יוסף אמר על שבע הפרות הטובות ושבע השבלים לטובות חלום אחד הוא כי עשה אחד וכו'. ה' יטע בלבבנו אהבתו ויראתו ויגלה לנו קץ הימין שנזכה לעבדו שכם אחד אכ"י: 
<b>פ"א</b> סיפר, בפ' מקץ בא <b>הרב הקדוש מאפטא</b> לק"ק יאס ואמר בשבת תורה גדולה והיו שם אנשים המכונים בשם <b>חב"ד</b> ושחקו על התורה. וביום א' בבוקר כתבו את התורה של הרב ז"ל על החלונות בדרך בזיון, ואח"כ היה הרב זלה"ה אצל <b>הרב הקדוש מבארדיטשוב</b> וסיפר לו את אשר עשו לו האנשים הללו מחמת שהרב מבארדיטשוב היה מחותנו של <b>הרב הקדוש מוה"ר זלמן</b> זלה"ה <b>מלאדי</b> אף שהרב מוהר"ז היה עומד לפני הרב מבארדיטשוב כעבדא קמא מארי אעפ"כ היה קירוב לבבות ביניהם. ולכך היה הרב מאפטא שואל להרב מבא"ד מה אמרתי בתורה הלז שיהיה כ"כ בוש' בשחקם וכו' כך סיפר המעשה. ואח"ז פתח ואמר בזה"ל בכל דור ודור יש אנשים המהרהרים אחר הצדיק והביטו אחרי משה. הרב מאפטא בדורו היה בחי' משה. ואח"ז פתח ואמר יש שני מיני עבדות יש. עובד השי"ת בתורה ותפלה ועבודה. ויש שעובד השי"ת מתוך אכילה ושתיה ושאר תענוגי עולם. ועל העבודה הזאת יש אנשים המהרהרים אחריו. ולמה ברא הקב"ה צדיק כזה לעבוד השי"ת בדרך ה. זהו מחמת שרוב העולם נכשלים נתפסים בתאוות עוה"ז ותענוגיו לזאת שהצדיקים עובדים השי"ת בכל הדברים האלו אזי מעלים כל העולם אשר נתפסים נכשלים בזה וכו'. והנה שני מיני עבדות האלו נקראים בשם עלמא דאתגליא עלמא דאתכסיא והם בחינות לאה ורחל. היינו בחינת רחל עלמא דאתגליא הוא אשר עבודתו בפשטות בתו"ת וכו'. ובחי' לאה עלמא דאתכסיא הוא העובד את השי"ת מתוך אכילה ושתיה וכו'. ולזה הצדיק מחמת שהוא מעלמא דאתכסיא מגלין לו כל המסטורין וכל הסודות. ולכך היו צדיקים שהיו אומרים זמן הקץ אבל באמת לא היו יודעים. אבל אלו שידעו לא היו מגלין וכו'. וזה היה ענין בחינת יוסף הצדיק שהיה מסלסל בשערו והיה עובד את השי"ת מתוך תענוגי עוה"ז. ולכך נקרא צפנת פענח ותרגומו דמיטמרין גליין ליה כי להצדיק הלז מגלין כל המסטורין. ולכך בזה הצדיק יש אנשים המהרהרים כי אינם משגיחים דרכיו בעבודת השי"ת. ולכך כתוב (בראשית כט) ועיני לאה רכות והתרגום מתרגם יאי כי אף שנראה שהם רכות באמת היו יפות מאוד מאוד וד"ל. וכך אמר <b>אדוני אבי</b> ז"ל כי העיקר הצדיק הוא זה שעובד בבחינת עלמא דאתכסיא ואמר שלהעלות נשמות ולהוריד נשמות אין יכול רק הצדיק הלז והסימן שרחל היתה עקרת הבית ואעפ"כ רוב שבטי ישראל יצאו מלאה: 
<b>ואח"כ</b> סיבב מעיין לענין באותו ענין ושאל מה זה שאמרו בגמרא כי כשיבא זמן הגאולה ילך הקב"ה לאברהם ויאמר בניך חטאו ויאמר ימחו על קידוש שמך וגם ליעקב. כשבא ליצחק אמר פלגא עלי וכו'. ולכאורה יפלא אשר אברהם ויעקב שהם מדות החסד והרחמים לא ילמדו זכות על ישראל ויצחק שהוא מדת הדין ממנו תצמח הישועה. אך הענין היא כי בזה שמקבלין ישראל עליהם מדה"ד והיסורים באהבה. מזה תצמח הישועה ובזכות זה יהיו נגאלין. וזהו פחד יצחק משפטינו האירה פי' מה שיהיו ישראל מקבלין פחד יצחק באהבה וזה יהיה לזכות ולמליצה בעד כלל ישראל שיהיו נגאלין במהרה בימינו אמן סלה: 
<small>סליק</small>
<b>פתח</b> ואמר יש ג' כתרים, כתר תורה וכתר כהונה וכתר מלכות.ולעומת הג' כתרים הנ"ל יש שלשה בחי' נפש רוח ונשמה. האיש הזוכה לשלשה בחי' הנ"ל זוכה להשלשה כתרים הנ"ל. ומי שהוא פוגם בהשלשה בחינות פוגם ג"כ בהשלשה כתרים. והאיש הזוכה לנשמה שהוא השער הגדול שבשלשה שערים הנ"ל נקרא איש אמת וצריך האיש ההיא להיות כמו שאמר הכתוב (שמות טו) ה' איש מלחמה ה' שמו. שהאיש מלחמה שזוכה לנשמה שהיא הצדיק יסו"ע צריך להיות כה' כמו שה' הוא בכל מקום טומאה ובכל מקום קליפה ואעפ"כ ה' שמו ואינו נופל ממדרגתו כלל, ככה האיש מלחמה אף שהוא בכל מקום קליפה לא יפול ממדריגות כלל, אך איך יכולים לבוא לידי זה. הוא ע"י תיקון חטא אדה"ר כי מי שמתקן חטא אדה"ר הוא זוכה להג' שערים הנ"ל. וידוע כי יש הבית ועלייה הנפש נקרא בית והנשמה נקרא עלייה, ע"כ מי שמתקן חטא אדה"ר וזוכה לנר"ן נקרא איש וביתו באו. איש נקרא מצד הנשמה כנ"ל. וביתו מצד הנפש. וידוע כי סוד הגלות הוא כדי לברר הניצוצות מהמקום שגלו שם. וא"א לברר ניצוצות אלא אותם אנשים שמתקנים חטא אדה"ר. גם ידוע כי מצרים נקרא מקום טומאה וקליפה ביותר. ע"כ היה צריך יעקב ששופריה מעין אדה"ר ובודאי תיקן חטא אדה"ר לבוא לשם. גם בניו אשר באו עמו לשם ג"כ היה להם נר"נ. ולכך כתוב ואלה שמות בני ישראל הבאים מצרימה את יעקב איש וביתו באו. כי היה להם נר"ן: 
<b>מאוד</b> נתפלא על הדורות הללו שמשבחין את המפורסמים שבדור עם הרבה מופתים. והקשה הלא מי גדול לנו מאליהו ז"ל שנאמר עליו (בתנ"ך) ז' או ח' מופתים ועל אלישע ז"ל פי שנים. וכעת הם משבחים חמשה עשר מופתים בכל יום. ובאמת צריך ליזהר שלא לבקש מופת רק מצדיק גדול מאוד מאחד מבני עלייה שיכול להמשיך המבוקש על האדם ושלא יתקלקל במקום אחר. כי ח"ו כאשר ממשיכין על האדם איזה דבר יוכל להתהוות איזה חסרון בענין אחר. וזהו שנאמר מי שם פה לאדם או מי ישים אלם הלא אנכי ה'. והקשה מה ענין שימה אצל אלם כי היא ענין העדר שאין לו פה לדבר. ואיך שייך אצל אלם לשון שימה. רק ענין היא כי התורה היא השלימות והיה הקב"ה רוצה ליתן התורה לישראל ג"כ ע"י אדם השלם באמת.ורק שבאמת אין שלימות גמור בעולם בלתי לה' לבדו מחמת שהיא ה' ולא אחר. ולכך נולד משה ע"ה בשלימות גמור בלי שום חסרון ורק שהוצרך הקב"ה לעשות לו איזה חסרון כדי שלא יהיה שלם כ"א להקב"ה בלבד. אבל באמת היה מרע"ה שלם בלי חסרון כלל כמו שראוי למי שנתנה תורה על ידו. ורק שעשה לו הקב"ה זה החסרון כדי שלא יהיה שלם בלתי לה' לבדו. וזה השימה אצל אלם. וזהו או מי ישים אלם פי' שהכח אינה בשלימות גמור רק שאנכי שמתיך לאלם כי הלא אנכי ה' ואני שלם ואין אחר שלם. וסיים ולכך כשבא לפעמים אחד עם חסרון להצדיק לבקש עליו מהש"י וכשהצדיק אינו יודע שורש האיש. שלפעמים יכול להיות שהשי"ת בכיון ברא אותו עם חסרון שלו. וכשמבקש עליו רחמים הוא מבקש נגד רצון הבורא ב"ה: 
<small>סליק</small>

וארא

<b>ענין</b> העשרה מכות אשר נעשו במצרים היה בכח דרך שמותיו הקדושים שפעל ה' להשפיע להמזל ומהמזל נשפע ענין המכה על מצרים. והנה משה רבינו ע"ה ביקש מהקב"ה ולא רצה שיהיה ענין הגאולה דרך זה האופן. כי ביד השי"ת לעשות באופן אחר לא באמצעות המזלות. וכאשר פעל השי"ת במחנה אשור בימי חזקיהו שהיה הנס לא בדרך אמצעי המזלות. רק הקב"ה לא הסכים לתפלת משה רע"ה כי רצה שישאר הבחירה בעולם. וזהו הענין שלא האמין פרעה בעת המכות. והמכשפים עשו בלטיהם ולא רצו להאמין. גם בקריעת ים סוף לא ראו הנס בעצם רק ישראל ומחמת זה נשאר דיעות אפיקורסות שהכחישו ענין קרי"ס. ומכח הזה נשאר כח עמלק להלחם בישראל על כי נשאר ענין הבחירה ואשר לא זכו ישראל. ואף שראתה שפחה על הים וכו' מכל זה נשאר דתן ואבירם מחמת שנשאר הבחירה ביותר בעולם, ותפלת משרע"ה שלא יהיו הנסים דרך המטעה ושאר ענינים רק רצה שיתבטל כל הרע ויתגלה האמת רק שלא זכו עדיין לזה. וראש אפיקורסים היה עמלק שהכחיש ענין קריעת ים סוף וכל האותות, ובודאי היו בעת ההיא חכמים גדולים וראו שעל ידי המזל נעשה וכמו דברי פרעה ראו כי רעה נגד פניכם. והביט עד אחר קי"ס שהכוכב הולך עמהם עד שלא היו יכולים לימול את בניהם במדבר. ומכ"ז כח ה' אשר פעל ע"י שמותיו הקדישים ע"י מרע"ה כאשר רצה לגאול את בניו לא באפשרי להם להשגיח בענין המזל. כי ה' פעל במזלות בכדי שישאר הבחירה ומטומאות מצרים גאל את ישראל ולהם הראה כל הנסים באמת. וכעת ג"כ בקשתי מהשי"ת שלא יהיה הגאולה בדרך הטבע כאשר נמצא בספרים שאם לא יזכו בני ישראל יהיה הגאולה בדרך הטבע. רק שהשי"ת יעזור בשינוי גדול: 
<small>סליק</small>

בא

<b>קדש לי בכור וגו'.</b> בכור הוא המחשבה הראשונה בקומו בבקר לקדש אותה לה'. הן של אהבה לאהבת ה' והן של שאר מדות. וזה לעומת זה כשנפל המחשבה עם המדות של סט"א נקרא בכור מצרים. והעצה לקשר המחשבה לשורשו שיהיה בלתי לה' לבדו היא בעטיפת ציצית. כי ציצית עולין ל"ב חוטין והוא השם אשר הכה בכור מצרים כמש"ה (שמות יב) וה' הכה כל בכור דהיינו שם ל"ב. כשמבטל לבכור דקליפה מקשר עצמו בכור דקדושה. ולכן תיכף אחר הנחת ציצית אפשר להניח תפילין שהוא פרשת קדש והבן: 
<small>סליק</small>

בשלח

<b>ה' ילחם לכם ואתם תחרישון.</b> מפני מה צריך לשתוק בזה הזמן שהיום יומא דדינא כמו בר"ה שנאמר בו (איוב ב) ויבואו בני אלהים להתיצב וגו' כי בזה הזמן נתעורר ג"כ לקטרג הללו וכו'. ובר"ה מחוייבים לצעוק דווקא ובקול שופר והיום צריך לשתוק. דהנה הכלל בזה שהעולם מתנהג ע"פ המדות ובכל מדה ומדה יש בה כח ההיפוך יותר. היינו במדת החשד יש גבורה ביותר. ובגבורה יש כח החסד ביותר. וכמו שאנו רואים ברוחות העולם ג"כ הענין מתנהג כן. היינו בדרום שהוא מדת החסד הוא חם ביותר שהוא מדת הגבורה. וההיפוך ברוח הצפון שהוא מדת הגבורה הוא קר ביותר שהיא מדת המים טבע החסד. ולמה נקרא מדת החסד חסד ומדת הגבורה גבורה הלא במדת החסד יש ביותר גבורה ובמדת הגבורה יש ביותר מדת החסד. אלא שעל זה נקראת בשם מדה כי לסוף פועלת המדה כשמה היינו במדת החסד נשאר חסד ובגבורה נשאר גבורה. ע"כ בפסח שהוא קו ימין שהוא מדת החסד אע"פ שהדין ביותר שהללו כו' והללו כו' אעפ"כ נשאר בחסד ואין צריך צעקה.ובר"ה שהוא קו השמאל מדת הגבורה אע"פ שמאיר בו קול השופר שהיא רחמים פשוטים אעפ"כ נשאר בגבורה וצריך לצעוק כנ"ל. [נראה מהמאמר שאמר זאת בשבוע של פסח]: 
<b>ה'</b> איש מלחמה ה' שמו. כתוב באוה"ח אע"פ שה' איש מלחמה אעפ"כ ה' שמו. ומעשה במלך ומלכה שהיה להם בת יחידה והיו להם על הבת הרבה געגועין קודם שנתגדלה וגעגועין הרבה קודם שנתארסה וקודם שנכנסה לחופה. ואחר שנישאת ונתעברה פחדו אב ואם שהבת יחידה שלהם יודעת בגעגועין שלהם עליה וגם שהיא יקרה אצליהם ביותר פחדו שמא בעת לידתה תצער אב ואם ביותר ויהיו להם יסורין מזה. מה עשו קודם הלידה עשו עצמם חולים כדי שתראה הבת שהם חולים לא תצער אותם. וכשהגיע הלידה היה הלידה בקושי גדול וצעקה בקול גדול מחמת צער וקושי הלידה והם ג"כ צועקים. היא צועקת באמת מחמת צער וקושי הלידה והמה עשו עצמם כאילו יש להם כואב והיה די לה בזה שאביה ואמה חולים ואין כח בידם לעזור לה אעפ"כ עשו לה צער יותר שלקחו רצועה והכל אותה שמחמת הצער תילד מהר. וזה הפירוש ה' איש מלחמה ה' שמו. ה' איש מלחמה כדי שיהיה ה' שמו שתהיה ההולדה מיד: 
<small>סליק</small>
<b>כה</b> תאמר לבית יעקב ותגיד לבני ישראל. פי' רש"י בית יעקב אלו הנשים תאמר להם בלשון רכה כי אמירה היא לשון רכה. ותגיד לבני ישראל אלו האנשים תגיד להם בלשון קשה דברים הקשים כגידין. הנה ידוע למי שיודע וכן הוא האמת כי אורייתא וקוב"ה וישראל חד אינון. כמו שהוצרך א"ס ב"ה לצמצם אורו מגודל בהירתו והתפשטותו שהיה בלא קץ ותכלית לצורך בריאת העולמות כדי שיהיה מקום פנוי לצורך העולמות. ומהרשומה שנשאר מחמת צימצומו שהוא חלק אור מעצמותו אור א"ס ב"ה הוצרך אותה הרשומה הנ"ל ג"כ מגודל אורה להתלבש במדות וספירות ופרצופין. וכל עולם ועולם כפי כח שיכול לקבל אור מהרשומה הנ"ל כך הוא הלבשתו עד מלאכים ושרפים ואופנים וחיות הקודש. שאז נחלש ונכהה גודל בהירות הרשומה הנ"ל מחמת התלבשותה במעלות ומדריגות הנ"ל. עד שיכול מעט אורה לרדת לזה העולם השפל והגשמי והעבי' צימצום אחר צימצום ולבוש אחר לבוש עד אין סוף מספר וקץ ותכלית בגלגלים וכוכבים ומזלות. כמו כן התורה הקדושה שכתוב אצלה (משלי ח) ואהיה אצלו אמון שעשועים יום יום, יום של הקב"ה אלף שנה. ויום יום המה בסוד תרין יומין בסוד אלפים שנה שהיתה התוה"ק קדומה אצלו קודם בריאת העולם. שהיא חלק האור מעצמותו יתברך. ומחמת שהיא חלק אור מעצמותו יתברך נברא בה כל העולמות. וכל עולם ועולם כפי גודל בהירתו וזיויו ככה מאירה שמה התוה"ק על צירופ' שמותיו ויסודותיו ורזיו וכל עולם ועולם כפי גודל בהירתה. ככה מאירה צירופי שמותיו הקדושים בצירופים שונים כל עולם ועולם כפי גודל אורה. ככה נתצטרפה שמה בצירופי שמותיה ויסודותיה ואורותיה הגדולים על צירופים שונים בצירופי קדושים. עד ירידתה לזה העולם הגשמי והעבי' בחומרם וגופם הגשמים והעבים. וצריכה להתלבש גם כן בלבוש הגשמי והעבי' בתרי"ג מצות. איסור והיתר וטומאה וטהרה וכשר ופסול ודיני ממונות ודיני הנהגות האדם. וע"כ מחמת התלבשותה כנ"ל נקראת בסוד גופי התורה בסוד הלבוש שיש לה. וכפי שכלו של אדם שיכול להגיע ולהשיג ידיעתה, אבל כפי שהיא בעולמות עליונים באורות צירופי שמותיו הקדושים והטהורים והבהירים ויסודותיה העמוקים כנ"ל אזי נקרא בשם נשמת התורה, וכמו שיש בהנשמה חילוק בסוד נשמה חיה יחידה. כמו כן התורה שהיא עולמות עליונים בסוד נשמה. יש לה ג"כ חלוקים כפי גודל בהירת צירופי שמותיה ויסודותיה בכל עולם ועולם לפי בהירתו. וע"כ יש שבעים פנים לתורה מחמת ירידתה לזה העולם שמתנהג העוה"ז על ידי ז' מדות שנשתלשלו מלמעלה לזה העולם לצורך העולם. וכ"א כלול בעשרה מדות וז' פעמים עשרה עולה שבעים, וכפי הנהגתה של העוה"ז כך תורתיה ודיניה שיתנהג בה: 
<b>והנה</b> אם האדם מזכך חומרו וגופו מכל וכל אז יכול להגיע ולהשיג סוד נשמות התורה כנזכר לקמן בפ' בהעלותך. והנה ידוע למי שיודע וכן היא האמת שאם הרב או האב מתחיל ללמוד אלפ"א בית"א לתינוק קטן כשמתחיל ללמוד האב אזי בודאי בתחלה כשמראה לו אל"ף לתינוק הנ"ל אזי צריך האב או הרב לצמצם שכלו הגדול לצורך התינוק. להמשיל האל"ף להעץ שנושאים בו את המים והבי"ת לדבר אחר. וכן הגימ"ל וכן שאר האותיות. כי התינוק בלא המשל והדמיון לא יתפוס תמונת האותיות של הא"ב מחמת שכלו הקטן שלא הורגל עדיין בהן, אבל בדברים של המשל שהורגל בהם מיום הולדו מחמתם יכולת לתפוס כל האותיות של הא"ב. וכן התוה"ק שלכך הצריכה להתלבש ולצמצם בלבושים הנ"ל ולהיות בסוד גופי התורה מחמת טעם המשל הנ"ל. וזה ידוע למי שיודע כי יעקב הוא סוד קטנות השכל סוד יו"ד עק"ב. וישראל הוא סוד גדלות השכל סוד ל"י רא"ש: 
<b>וזהו</b> כה תאמר לבית יעקב לאנשים שהם בקטנות השכל, תאמר להם בלשון רכה. ר"ל להלביש בהם התוה"ק במשלים כנ"ל. תרי"ג מצות ודין איסור והיתר כשר ופסול טמא וטהור ודיני ממונות והנהגות האדם כמו התינוק הנ"ל. אבל ותגיד לבני ישראל. ר"ל לגדולי השכל שמכונים בשם ישראל כנ"ל. תגיד להם התוה"ק שהוא לשון קשה סוד פנימיות התורה. ע"י זיכוך חומרם וגופם יגיעו וישיגו לסוד נשמת התורה. שאין יכול להשיג ולהגיע לזה רק ע"י ביטול תאותיו והנאותיו שהוא קשה לאדם. כי למדרגת ישראל סוד לי ראש אינו יכול להשיג ולהגיע רק על ידי זיכוך חומרם וגופם. אז יהיה להם התוה"ק בסוד הגדה שהוא לשון קשה שהוא סוד נשמת התורה. מגודל צירופי שמותיה הקדושים ובהירתה באורותיה כפי שהוא בעולמות העליונים ואפילו אם ישיגו לצד נשמת התורה יהיה ג"כ קשה להם התוה"ק. עד כי כל מה שמרבה האדם השלם ידיעת התורה ביותר אזי יודע ביותר שאינו יודע. כי תכלית הידיעה היא שאינו יודע אם הוא בזיכוך גופו וחומרו. אבל לבית יעקב שהם בקטנות השכל שאינם מזככים חומרם וגופם ומכונים בשם יעקב כנ"ל. תאמר להם בלשון רכה סוד גופי התורה במשלים והלבשות הנ"ל שנוח להם לקבלה שלא ישיגו סוד נשמת התורה. וישראל ג"כ חד אינון עם אורייתא וקוב"ה. שכמו ששניהם הנ"ל הוצרכו להצמצום ולהלבשה הנ"ל כך נשמות ישראל הוצרכו גם כן לצימצום ולהלבשה לרדת לזה העולם השפל והגשמי בגופים וחומרים עבים וגשמיים. מחמת שהוא חלק אלהי ממעל אור מעצמות א"ס ב"ה, ומחמת זיכוך חומרו וגופו יכול להשיג ולהגיע לסוד נשמת התורה כנ"ל כי מצא מין את מינו וניעור אמן נס"ו: (<b>זאת אמר אדומ"ר בשבועות שנת תקפ"ו לפ"ק</b> ): 
<b>מזבח</b> אדמה תעשה לי אמר שצריך האדם לעשות מזבח להשי"ת מענין שתיקה, ואם מזבח אבנים תעשה היינו מאותיות, לא תבנה אתהן גזית היינו שלא יהיה הדיבורים מגוזזים נפסלים (בל"א אפ גיטעסעט). כי חרבך הנפת עליה, היינו שצריך אתה לדעת שהדיבור שלך הוא חרב פיפיות כאשר תתרומם ותניף עצמך ע"י הדיבור ותחלליה: 
<small>סליק</small>

משפטים

<b>ואלה המשפטים אשר תשים לפניהם.</b> ותרגומו ואילין דיניא די תסדר קדמהון. כתוב (תהלים פד) כי שמש ומגן ה' אלהים. כמו שאי אפשר להסתכל בשמש רק דרך המגן כן אי אפשר לקבל הארת שם ה' שהוא חסד ורחמים רק ע"י צימצום שהיא ה' אלהים. וע"כ היתה בריאת עולם משני שמות ה' אלהים להורות על זה שבריאת עולם היתה כדי להשפיע חסדו וטובו לבריאותיו. אך אי אפשר להם לקבל רוב טובה וחסדו רק ע"י צימצום שהוא ה' אלהים. והצימצום הזה שהוא מדת גבורה הוא רק לצד המקבלים. אכל לגבי השי"ת אדרבה זה חסד גדול מאתו יתברך שצמצם א"ע בבני ישראל כדי שיכלו לקבל שפעו וחסדו ית'. ושם אלהים אשר ממנו נמשך הצימצום נקרא כינוי לגבי שם העצם וכל אשר יתרבה הכינוים יתרבה יותר הצימצום עד שיכול להיות ח"ו שיבוא הדבר לבחי' אלהים אחרים ח"ו ומזה נמשך כל הרעות והצרות ח"ו על שונאי ישראל. והתרופה לזה הוא המתקה. ומה היא המתקה לימד אותנו השי"ת ואלה המשפטים אשר תשים לפניהם ותרגומו ואילין דיניא די תסדר קדמהון. הכוונה ע"ד שכתוב בכוונת שהמתיקה של ה' אלהים הוא כאותיות הקודמים לו אכ"ד ט"ס והוא בגימטריא ע"ד שהוא שם של הימים. וזהו כוונת תיבות לפניהם בכתוב ותיבות קדמהון בתרגום. ביאור הענין ואלה המשפטים היינו הדינין שהוא רמז לשם אלהים. אשר תשים היינו המתקות שלו הוא לפניהם באותיות הקודמים לו וכן כוונת התרגום. והמתקת הדינין א"א רק בתשובה שלימה. וזה שובה ישראל ע"ד ה' אלהיך. וזהו ג"כ בטחו בה' עד ע"ד: 
<small>סליק</small>

תרומה

<b>יודע</b> היה בצלאל לצרף אותיות שנבראו בהם שמים וארץ. כי משברא הקב"ה את העולם ברא אותו על מנת שיהיה כל העולם משכן ומקדש להקב"ה כמו מלאכים ושרפים בעולמות עליונים מרכבה לשכינה כך יהיה כל העולם כולו. אך לא היה העולם ראוי לזה ונלקח זה הכח מן העולם. ובצלאל היה אז חכם האמיתי והיה יכול להביא כל העולם לתכלית המכיון שהיה בעת בריאת העולם. שיהיה כל העולם משכן ומקדש להקב"ה. מה פי' יודע היה בצלאל לצרף דהיינו להביא כל העולם לראשית כוונת הקב"ה. (מלאכי ג) כי אני ה' לא שניתי הי' כמו שלמעלה אין במקור שום שינוי. כך באדם צדיק הדור וחכם האמיתי אין שום שינוי באברים דיליה. וזה הפי' יודע היה בצלאל לצרף אותיות וכו' כי כשהצדיק הדור וחכם האמיתי מצרף זה העולם שיהיה כמו עולמות העליונים. אין שום שינוי באברים דיליה. כי הוא ממש כדוגמת א"ק בעולם העליון כך הוא העוה"ז. ובצלאל היה חכם האמיתי והיה יכול לעשות כל העולם שיהיה כמו עולם המלאכים. וגם עכשיו אפשר לעשות כן רק מה אעשה שאין העולם כדאי לזה: 
<b>וזהו</b> הפי' מה שכבר דברתי מזה שישעיה הנביא אמר לחזקיהו המלך (ישעיה לח) צו לביתך וגו' ולבסוף היה חי אחר זה ט"ו שנים ומפני מה לא המתיק ישעיה הדינים. אך כיון ששורש הנביאים נצח והוד ושם יש שינוים ומתהפך לכמה גוונים כי באמת מאתו לא תצא הרעה רק מתהפך הצירופים שונים בעולמות התחתונים, וישעיה היה משורש נצח והוד ולא היה יכול להמתיק לחזקיהו אבל חזקיהו המלך היה חכם הדור האמיתי וצדיק הדור האמיתי ומלך ישראל האמיתי אמר לישעיה זה לפי שורשך. אבל שורש שלי כי כך מקובלני מבית אבי אבא שהוא שורשי כידוע ליודעי בכתבי האר"י ז"ל בפי' של אבא ואבי אבא. אבא הוא חכמה. ואבי אבא הוא א"ק. ושם אפי' חרב חדה מונחת על צווארו אל ימנע עצמו מן הרחמים. כי הצדיק האמיתי הוא בדמות א"ק בעולם ע"כ אינו נעשה שום שינוי באברים דיליה. ואח"כ אמר הרב שמעו ישראל מה שעשיתי היום המתקה בעולמות העליונים, יה"ר שלא יהיה שום שינוי בכולם ושתקו כולם ואמר להם שיענו אמן אחר זה: 
<small>סליק</small>

תצוה

<b>אתה תצוה את בני ישראל ויקחו אליך שמן זית זך.</b> הנה כתוב (קהלת ה) כי האלהים בשמים ואתה על הארץ וגו'. ולהבין זאת מלא כל הארץ כבודו. ולית אתר פנוי מיניה. אך הענין יובן ע"פ מאמרם ז"ל הקב"ה מדקדק עם הצדיקים כחוט השערה וכן בכל העולמות עליונים כתוב (איוב טו) הן שמים לא זכו בעיניו ובמלאכיו ישים תהלה. כי ההנהגה בעולמות עליונים וכן בצדיקים הוא עפ"י שם אלהים שהוא מדה"ד. וזהו מ"ש כי האלהים בשמים הם עולמות עליונים. וכן בצדיקים וקדושי עליון שהם נקראים אשי השמים. יאתה על הארץ הם עולמות התחתונים וכללות נשמות ישראל. אם היה הקב"ה מתנהג עמהם במדת הדין לא היו יכולים להתקיים. לזאת הקב"ה מתנהג עמהם במדה"ר שהוא שם הוי"ה ב"ה. וזה ואתה על הארץ. כי ידוע שחכמה עילאה נקרא בשם אתה (כי אתה אבינו). וחכמה עילאה נקרא אב הרחמן. וכן מדת חסד עליון נקרא בשם אתה כמ"ש (תהלים קי) אתה כהן לעולם. כי כהן הוא איש החסד וכן השכינה נקראה בשם אתה כמ"ש (נחמיה ט) ואתה מחיה את כולם. ולזה תשובה היא דייקא בזה העולם ולא בעולמות עליונים. כי ע"פ מדה"ד אין תשובה מועלת כ"א ע"פ מדת הרחמים שהיא שם הוי"ה. וזהו דווקא על הארץ. וכמו שהקב"ה מתנהג עם בריותיו כן צריך הצדיק שהוא מנהיג הדור להתנהג עם כל הסרים למשמעתו במדה"ר. כי אם היה מתנהג עמהם במדה"ד לא היו יכולים להתקשר אליו: 
<b>ולזה</b> בא הציווי למשרע"ה ואתה. שהיא ע"פ מדת החסד והרחמים. להשפיל א"ע ממדרגתו הנעלה להתקשר עם כל ישראל תצוה הוא לשון צוותה חדא. ולראות עליהם בעין טובה וחמלה יתירה. ולזאת גם הם יכלו להתקשר עמו. כמו שהיה הציוי למרע"ה כן צריך הצדיק ומנהיג הדור להתנהג עם האנשים החפצים להתקשר אליו. כי אתפשטותא דמשה עד סמ"ך רבוא וכו'. וכמו שמצינו ענין זה בתלמוד במס' שבת גבי רשב"י ור"א בנו שישבו במערה י"ב שנים וכד נפקא ממערתא חזי הנך אנשי דחרשי וזרעי אמרו מניחין חיי עולם ועוסקין בחיי שעה וכו' כל מקום שנתנו עיניהם מיד נשרף יצאת ב"ק וכו' להחריב עולמי יצאתם חזרו למערתכם,יתבי תירסר ירחי שתא וכו'. בתר דנפקי כל היכא דהוי מחי ר"א ברי' מסי ר"ש, חזי ההוא סבא דנקט תרי מדאני אסי ורהיט א"ל ותסגי לך בחד. א"ל חד כנגד זכור וחד כנגד שמור. א"ל לברי חמי כמה מצות חביבין על ישראל: 
<b>שמן זית זך.</b> כי נודע שיש למעלה בחי' שמן ובחי' יין. שמן הוא בחי' יראה עילאה יראת בושת שהיא תכלית הביטול.ויין היא ההשגה וההבנה בגדלות הבורא יתברך כ"א לפום מה דמשער בליביה. והעיקר היא להגיע לבחי' שמן כמ"ש (קהלת ט) בכל עת יהיו בגדיך לבנים. בגדים הם מדו"מ שיהיו בתורה ומצות ומעש"ט. אך העיקר הוא ושמן על ראשך לא יחסר שזהו תכלית הביטול ותכלית הידיעה שלא נדע. אך בכל איש מישראל יש ב' בחינות שמן לקדושה ובחי' חכמה דקליפה שהיא חכמה חיצונית בהבלי עוה"ז. וכל אדם בינוני יש בו תערובת טו"ר אך צדיק הדור חכם האמת יוכל לברר בחי' שמן שלו שיהיה זך בלי תערובות רע: 
<b>כתית למאור להעלות נר תמיד.</b> כתית היא בשני בחינות א' שיהיה לו לב נשבר ונדכה, ובחי' ב' הוא כמשה"כ (דברים לג) והם תוכו לרגליך כמ"ש חז"ל על אותם שמכתתין רגליהם לשמוע דברי אלהים חיים. ובזמן הזה הם אותם הנוסעים להצדיק הדור ומכתתין את עצמם ועי"ז יזכו לבחי' להעלות נר תמיד. נר היא נשמה כמש"כ (משלי כ) נר ה' נשמת אדם להעלות הנפש למקורה ושרשה דכל עלמין הנקרא בשם תמיד כמ"ש (מלאכי ג) כי אני ה' לא שניתי וגו': 
<small>סליק</small>

כי תשא

<b>ויכל משה מדבר אתם ויתן על פניו מסוה.</b> כי משה היה עניו מאד מכל האדם ומשה היה כלול מג' אבות הקדושים. והיה משה נותן פגם בעצמו. היינו שלאברהם נחסר תחלה אות ה' משמו והיה שמו אברם. וליצחק נולד לו זיווגו כשהיה בן מ' שנה. וליעקב לא היה בירידתו למצרים רק ס"ו נפש. כי יוסף מחמת מכירתו היה במצרים. וזהו ויתן על פניו מסו"ה. פי' שנתן בעצמו פגם הנרמז באותיות מ' מיצחק ס"ו מיעקב ה' מאברהם: 
<small>סליק</small>

לפורים

<b>משנכנס אדר מרבים בשמחה.</b> כי שמחה יש בעולם. ודייק מלשון מרבים בשמחה ולא קאמר צריך להיות שמח. אלא מסתמא ששמחה יש בעולם רק שצריך להרבות בה. כמו שאמרו חכז"ל (ברכות סד) ת"ח מרבים שלום בעולם כי השמחה והשלום נבראו בעולם מכבר. וז"פ מרבין, בשמחה כי כשאין ישראל זוכין ח"ו אזי מתפשט השמחה לישמעאלים כמו בזה"ז בגלות. וכשישראל זוכים אזי מתפשט השמחה לישראל. וע"י מה זוכין ישראל כשמקבלין עליהם עומ"ש באמת. כי יש שני בחינות אם כבנים אם כעבדים. ובזמן הגאולה אנו נקראים בשם בנים. ועכשיו אנו נקראים בשם עבדים. והיינו כשמקבלין על עצמם בחי' אדנות ועומ"ש. אזי אנו נקראים בשם עבדים והקב"ה נקרא בשם אדון כל הארץ. ועי"ז נתגלה בחי' אדנות בעולם. וכתוב (דברי הימים א טז) עוז וחדוה במקומו. וממילא נתגלה על ידי זה בחי' השמחה ומתפשט בישראל ע"י התגלות השם הזה. וזה כשנכנס אדר א' ד"ר שמכניס אלופו של עולם בבחי' דירה בתחתונים ע"י קבלת עומ"ש כנ"ל ומקיים ועשו לי מקדש ושכנתי בתוכם. שכל איש מישראל נקרא מקדש מעט. ועי"ז נתרבה השמחה ומתפשט. והטעם שהוא בחודש אדר כי יש י"ב צירופי הוי"ה כנגד י"ב חדשי השנה. ובחודש ניסן אזי מאיר שם הוי"ה כסידורו והיא התגלות החסדים. ואח"כ נעשה צירופים בכל חודש וחודש וכל חודש אשר הצירוף מתרחק מן השורש יותר הוא בהסתר. ובחודש אדר שמאיר בו הצירוף האחרון הוא הצימצום וההסתר יותר מכל חודש. וע"כ טעה המן והפיל פור וכ"ז בכדי לעשות רע לישראל ח"ו מחמת שהוא צירוף וההסתר האחרון. אך טעה בזה כי סוף מעשה במחשבה תחלה ונעוץ סופו בתחלתו כמו שמזל יום ש"ק הוא מזל אחרון ודווקא יש בו התגלות הקדושה. וכמו שאנחנו בעיקבתא דמשיחא שהיא ההסתר היותר אחרון אנו מצפים להתגלות אור היותר עליון. כן זה ע"י שישראל מקבלים על עצמם עומ"ש שהוא התגלות שם אדני שהוא שם הצימצום האחרון. עי"ז מתגלה אור היותר עליון. כי בסוף שם אדני הוא יו"ד והיא התחלה להתגלות שם הוי"ה ב"ה שהיא מתחיל ביו"ד. וע"כ משנכנס אדר כהוא ההסתר היותר אחרון וכשישראל מקבלין עומ"ש ונעשה א' ד"ר שנעשה דירה בתחתונים לאלופו של עולם עי"ז נתגלה ונתרבה ונתפשט להשיב השמחה לישראל: 
<b>סיפר</b> שהרב הגדול והקדוש <b>ר' מענדיל מוויטעפסק</b> בעה"מ ספר פרי הארץ התנהג א"ע בלבוש גיאות וסיפר שאמר <b>הרב הגדול מפולנאה</b> על הגיאות שלו משל למלך שיצא למלחמה ועשה מבצר חזק והכניס שם כל כסף וזהב ואבנים טובות שלו. והיה לו אבן אחד יקר מאוד מכל הון וירא להטמינו אפי' במבצר הנ"ל והטמין אותו באשפה אחת בכדי שלא ירגישו בו שום אדם. כך הרר"מ הנ"ל הטמין המוחין יקרים שלו בלבוש גיאות. ע"כ קרא אא"ז את הרב הנ"ל <b>מ"ן ד"ל</b> כי באמת יש בכל דור ודור צדיק אחד שהיא גדול בשורשו ובמעשה עבודתו מכל העולם והוא קטן בעיניו מכל העולם כמו שנאמר (במדבר יב) והאיש משה עניו מאוד. וזה הצדיק הוא בחי' כתר מלכות ומדותיו נותנות שיהא גדול מהכל וקטן בעיניו. ועליו נאמר (ויקרא טו) בזאת יבא אהרן אל הקודש כי בא אל הקודש במדת זאת שהיא לית ליה מגרמיה כלום אבל באמת הוא גדול מכל העולם. וע"י צדיק זה הולכים כל הנשמות ישראל וכל התפלות של ישראל. ומחמת זה קרא אא"ז את הרב הקדוש ר' מענדל הנ"ל מ"ן ד"ל: 
<b>חייב</b> איניש לבסומי בפוריא עד דלא ידע בין ארור וכו'. כתוב (מלכים א ה) וה' נתן חכמה לשלמה ויהי שלום בין שלמה ובין חירם מלך צור. ידוע כל מקום שנאמר וה' הוא ובית דינו והיינו כשהקב"ה נותן חכמה להצדיק ע"י יסורים ר"ל כי הצדיק מעלה הכל לשורשו וניתוסף על ידי זה כח להצדיק לקשר כל הנשמות לשורשם, כי יש כמה נשמות להצדיק לתקן אותם רק ע"י יסורים כמ"ש (בראשית יב) ואת הנפש אשר עשו בחרן, היינו עשו היא לשון תיקון כי כמה נפשות תיקן אאע"ה ע"י שהיה עליו חרון אף. ומחמת זה מצינו בכל דור שיש לצדיקים יסורים ר"ל בכדי שיתקן הכל. כי הצדיק מקבל היסורים ומעלה אותם לשורשם בכח החכמה כי כולם בחכמה עשית, ועי"ז ניתוסף כח החכמה אצל הצדיק. וזהו וה' הוא ובית דינו נתן חכמה לשלמה ואז ויהי שלום בין שלמה וכו' כי חירם מלך צור נקרא כח הקליפה והסט"א. וכל זמן שאינו מאיר כח החכמה האמיתיות עדיין שייך התחלקות ומחלקות. אבל כשמאיר כח החכמה כנ"ל אז אין שייך התחלקות כי נמתק הכל בשורשו ואין רע יורד מלמעלה ח"ו, וזה נקרא המתקת דינים בשורשם.וזהו פי' חייב איניש לבסומי בפוריא שיבא לבחי' שלמעלה מידיעת התחלקות בין ארור המן לברוך מרדכי רק בבחי' הנ"ל שיהיה שלום בין שלמה כח הקדושה ובין חירם כח הסט"א כי יומתק בשורשם באור א"ס ב"ה. וזה פי' עד דלא ידע מלשון והאדם ידע לשון התקשרות. ועד דלא ידע הוא למעלה מהרגשה, שאפי' הצדיק יס"ע שהוא המשפיע בעולמות יבא לבחי' זו שלא ירגיש מזה ככל שהוא המשפיע. ושם נמתקים כל הדינים ואין שום התחלקות רק כח הקדושה מאיר. וזהו בפורים דווקא כי ענין הנס בפורים היה ג"כ על ידי שקבלו ישראל יסורים שרצו להשמיד ולהרוג וגו'. וכשקבלו היסורים והעלו אותם לשורשם ע"י מרדכי ציס"ע אזי נמתק הכל ונתבטלו הדינים ונהפכו לטוב כמ"ש ונהפוך היא, וכן אמרו חז"ל חייב אדם וכו' שיבא לבחי' התדבקות לאור א"ס בעצמו: 
<b>אח"כ</b> סיפר שמביאור בספרי הרמב"ם ז"ל שהיה שנה אחת כמה מקראות לא טוב. ובא מלאך מליץ אחד של ישראל ובקש מהקב"ה שיתן לו רשות להנהיג העולם שנה אחת ונתן לו ועשה כל הצטרכות העולם עצהיו"ט בענין הגשמים בכל עת הצורך ובכל פרטי הנהגות והיה גודל התבואה ביותר ואח"כ כשטחנו אותה היה ברכה ביותר. וכן נתברך העיסה מאוד. רק אחר שנאפה הפת נפרר הפת לפרורים דקים מאוד כמו חול ולא היה מתחבר כלל. ולא היה באפשרי לאכול אותו, ובא המלאך לפני הקב"ה ושאל אותו מה הדבר שלא עשינו יפה ונחסר איזה כח בהתבואה שא"א לו להתחבר. והשיב לו הקב"ה תדע שכח הצומח הוא מהגרעון אחר שנרקב ונתבטל לכח העפר ואז מצמיח ויש בו כח העפר. ויש לזה רוחות שצריך להוציא מהתבואה כח העפר בכדי שיוכל להתחבר ואין ידוע לך הרוחות הנ"ל כי אינם נמסרים למלאך רק הם בידי בעצמי. ונצטער המלאך על זה מאוד. כן הצדק יסו"ע כשמקבל יסורים ואח"כ יוצא מהיסורים סובר שע"י שיצא הוא מהיסורים שלו ונמתקים בשורשם על ידי זה יומתקו בכללות ישראל לצאת מיסורים עוני וגלות. רק כשרואה עדיין יסורים של כלל ישראל מבין מזה שנחסר רוח כנ"ל שהוא בידו של הקב"ה בעצמו. והוא (ישעיה יא) והריחו ביראת ה' רוח חכמה ובינה רוח עצה גבורה רוח דעת ויראת ה' והוא רוחו של משיח שהוא מידו של הקב"ה. ולכך אי אפשר להצדיק לקבל שמחה ממה שיצא מיסורים שלו כיון שאין הרוח הנ"ל שהיא רוחו של משיח: (<b>זאת אמר אדומ"ר בפורים שבא מקיעב</b> ): 
<b>סעודת</b> אסתר שייך ליום שני של פסח כאשר הוציא הקב"ה ברחמיו את עמו בני ישראל ממצרים לא היה אפשר להיות אתערותא דלעילא עד שהיה מקודם אתערותא דלתתא. וישראל היו משוקעים במ"ט שערי טומאה עד שלא יכלו להתעורר כלל. מה עשה הקב"ה ברוב רחמיו וחסדיו השפיע עליהם אורות עליונים בלי שום אתערותא דלתתא. אבל רצון השי"ת אינו כן לכן ביום ב' קיבל מהאורות שהשפיע עליהם ואמר להם וספרתם לכם הזדככו עצמיכם ממחרת השבת. פי' בתשובה שהיא למעלה מז' המדות. נמצא היה ביום ב' בבחי' הסתרה. כי הקב"ה סילק מהם את האורות שהשפיע עליהם. ע"כ שייך סעודת אסתר ליום ב' דחכז"ל אמרו אסתר מן התורה מניין שנאמר (דברים לא) ואנכי הסתר אסתיר פי' כי ביום ב' היה מבחי' הסתרה: 
<small>סליק</small>

ויקרא

<b>אדם כי יקריב מכם קרבן לה'.</b> איתא בספרים מכ"ם ר"ת מדה מגד מדה. ולכן דורות הראשונים היו מתענים ומסגפים א"ע לפי שהיה בעולם תענוגים ושמחה והיה להם רתיחת הדמים. ע"כ היה צריך להיות מדה כנגד מדה להתענות ולסגף א"ע. אבל בדורות הללו אין צריך להיות רק זבחי אלהים רוח נשברה. כי הדורות חלשים מאוד והלבבות והמוחין קטנים. ולכן צריך כל אחד ואחד רק להתפלל לפני אלהים ברוח נשברה לב נשבר ונדכה אלהים לא תבזה. ועוד כי כשאדם אוכל מקריב כל הד' מדריגות דצמ"ח להשי"ת. אבל כשמתענה לא זה בלבד שמזיק בגשמיות אלא אף זו שיכול להזיק א"ע ח"ו ברוחניות ג"כ. (תהלים קטו) השמים שמים לה' והארץ נתן לבני אדם. צריך האדם לקרב כל הארציות להשי"ת ואזי נקרא אדם השלם. ויכול אז לקרב כל העולם כולו להשי"ת: 
<b>וזהו</b> אדם כי יקריב מכם קרבן לה'. ר"ל קרבן הוא שמקריב א"ע להשי"ת והתענית הוא ג"כ קרבן שממעט חלבו ודמו. אבל מי שלומד ומתפלל הוא ג"כ בחי' קרבן שבזה מקריב א"ע להשי"ת. ויכול אז לקרב כל העולם להשי"ת: 
<b>והרב מאפטא</b> סיפר לי שבילדותו היה מתענה ושאל להרב ר' <b>אלימלך</b> זצ"ל על זה. והשיב לו אם תוכל אחר התענית לאכול אין מלכות קווארט קאשי יבישה שהיא ד' לוגין אז מותר לך להתענות ואמר בזה"ל אלמלא יהיה לי עוד שנים להצטרף עמי לבטל התעניתים הייתי מבטל אותן ע"כ, וכשם שמצוה לשמור ישראל מעבירה כן מצוה ליזהר לכל איש אם יש לו מעט רפיון כח שלא יתענה. והעיקר שאדם צריך לעבוד להשי"ת במדת האמת. ר"ל שלא ירגיש בשעת עבודתו ולא יתפעל בזה שהוא עובד להשי"ת. ואף שאדם נברא בהרגשה ואיך יכול שלא להרגיש. אמנם נראה כשהוא עושה רצון הלב האם מרגיש שום התפעלות מזה עבור שעשה רצון הלב. זאת לא יהיה אדרבה מקבלת מזה חיות. כן האדם כשמתפלל או לומד מקבל רק יותר חיות בכל פעם מהשי"ת: 
<b>אדם כי יקריב מכם קרבן לה'.</b> הנה כתוב (תהלים נב) זבחי אלהים רוח נשברה כשאדם משבר רוחו וגופו ומהפך החומר לצורה אזי עושים מהגוף נשמה. והנה נר ה' נשמת אדם. אדם זה נשמת אדם כי יקריב מכם קרבן לה' מן הבהמה מן הבקר. כתוב (ישעיה מג) ולכבודי בראתיו יצרתיו אף עשיתיו בראתיו הוא עולם הבריאה. יצרתיו זה העילם היצירה אף עשיתיו זה עולם העשיה. והנה בעולם העשיה אין שם רק דברים גשמיים ובהמיים ואדם נברא להעלותן לשרשן. לכן הזקיק אדם לכל דברים גשמיים יותר מכל הנבראים כי מחויב להעלותן. רק הצדיק כי בכל דור ודור יש צדיק. וזהו פי' אדם ולא כל אדם כי יקריב מכם קרבן לה' מן הבהמה פי' כי יעלה דברים הבהמיים למקורם: תקריבו את קרבנכם יהיה נחשב בעיני כאלו אתם עצמיכם מעלים כל הדברים הבהמיים שלכם. כי הצדיק מעלה גשמיות מכל ישראל:
<small>סליק</small>

קדושים

<b>ואהבת לרעך כמוך אני ה'.</b> משל לשני אוהבים שהיה נפשם קשורה באהבה מאוד והיו רחוקים זה מזה. והגיע עילה על אחד מהם ונגמר דינו ליהרג והוכרז שכל המדינה יבואו לראות דין האיש הזה. ובא האוהב הזה ג"כ לשם.וכראותו כי כן צעק בקול גדול הניחוהו. אני הוא שעשיתיו העול הזה ולא חבירי, והגיע הדין למלך וקרא אותם לשאול להם אמיתת הדבר כיון שרק אחד עשה הדבר ולמה יחפוץ זולתו למות בחנם. אז השיב לו אני יודע שחבירי לא עשה שום עול כי אני מכיר מזגו ומהותו שא"א למשות כן. א"כ אין זה רק עילה וחיי תלוי בחיי חבירי מוטב שאמות ולא אראה במיתת חבירי כי בודאי אני חייב מיתה על שהגיע לי עונש לראות במיתת חבירי. וכן השיב לו גם חבירו. אז פטר אותם זה המלך ובקש מהם שבין אוהבים כמותכם אני חפץ להיות ג"כ שתכניסי אותי באהבתכם ואני אהיה לכם ג"כ אוהב כזה כן הדבר כאשר יגיע למעלת ואהבת לרעך כמוך. אז אני ה' מבקש לשרות בכם שתאהבו גם אותי ואני אהיה לכם ג"כ לאוהב נאמן: 
<small>סליק</small>

בחוקתי

<b>פתח</b> ואמר אם בחוקותי תלכו ועשיתם אותם ונתתי גשמיכם בעתם וגו'. כתיב (משלי ג) בכל דרכיך דעהו והוא יישר אורחותיך, כי זה ידוע למי שיודע וכן הוא האמת כי דרך משמעותו דרך הכבושה לרבים. בסוד דרך הרבים שהכל דורסים והולכים בה. ואורח משמעיתו נתיב ושביל שאין הרבים כובשין והולכין בה רק יחידים שיודעים אותה נוטים מן הדרך והולכים בהשביל. והנה עבודת האדם להשי"ת בתורה ובמעשה המצות בהתמדה והרגלה יומם ולילה מכונה בשם דרך. שהכל יודעים ויכולים להגיע לזה. כי הוא דרך הכבושה והסלילה. על כן נקרא עבודה הזאת בשם דרך שהכל משמשין ובאין עליו. והאורח מכונה במי שעובד השי"ת באכילה ושתיה ובכל דבר שבא לכלל תענוג. שצופה ומביט בהתענוג של כל הדברים על החיות והכח של הש"י ששופע ושוכן שם ולוקח ממנו רמיזא דחכמתא לקרב הכל לשורשו שנלקח ממנו ועבודה כזאת יותר קשה מעבודה שאדם עובד בתורה ובתפלה ובמצות. שאין יכולין לעמוד בעבודה הזאת ולהיות מגבור הכובש את יצרו לכופו מיניה וביה. ולכן נקרא העבודה כזאת בשם אורח. כי אין הכל הולכים בשביל הזה רק יחידי סגולה שמשברים גשמותם ועביותם מתענוג הגשמי והעבי'. וזהו בכל דרכיך דעהו שאם האדם מקיים תמיד לילך בדרך הכבושה והסלילה בתורה ובתפלה ובמעשה המצות, ואז השי"ת מסייע לו שיכול לילך בהאורח ■ הנ"ל. כי הבא לטהר מסייעין לו שיכול לבוא לעבודה השניה שמכונה בשם אורח שקשה יותר מהעבודה ראשונה. וזהו והוא יישר אורחותיך שהשי"ת מיישר ומסייע להאדם שילך בעבודה המכונה בשם אורח כנ"ל. וזהו אם בחקותי תלכו. וחוקות מכונה בשם דרך כנ"ל בתורה ובתפלה ובמצות החקוקים בהתורה. שאם תהיו הולכים תמיד בהרגלה ובהתמדה יומם ולילה בעסק התורה והתפלה ומעשה המצות כמו שנאמר ושמרתם ועשיתם אותם ואז השי"ת מסייע לו כמו הבא לטהר מסייעין לו. ואז השי"ת מבטיח ונתתי גשמיכם בעתו. שהשי"ת יעזור ומסייע לו שיכול לעבוד אותו אפילו בהגשמיות הדברים שנאמר בפסוק שמכונה בשם אורח. ויקבל הקב"ה תענוג ושעשועים מעבודתו שיקרב הכל לשורשו שנלקח משם. שיהפוך אצלו הגשמיות של הדברים לרוחניות. ויגיע למעלה למדריגה של אורח כנ"ל: 
<b>באופן</b> אחר אם בחקותי תלכו ואת מצותי תשמרו ועשיתם אותם. כי הנה כתוב (תהלים קיא) ראשית חכמה יראת ה' שעיקר החכמה היא היראה כי חכמה בלא יראה לאו כלום, וכל שיראת חטאו קודמת לחכמתו חכמתו מתקיימת וכל שאין יראת חטא קודמת לחכמתו אין חכמתו מתקיימת. כי היראה היא המקור החכמה. וזהו אם בחקותי תלכו סוד המצות הנחקקות בתורם כנ"ל. וע"ז מסיים ואת מצותי תשמורו ועשיתם. כי השמירה הוא סוד היראה. ועשיתם הוא סוד האהבה סוד החכמה. שתהיה היראה קודמת להחכמה ויהיה חכמתו מתקיימת. ואז אם יהיה שניהם יחדיו בבל המצות היראה והאהבה יהיה בתכלית השלימות שיהיה למעלה לנחת רוח להשי"ת: 
<b>באופן</b> שלישי אם בחקותי תלכו. כי זה ידוע למי שיודע מה שאמרו חז"ל (ברכות פ"ק) לעולם ירגיז אדם יצר טוב על יצר הרע. וסוד הרגזה היא שלעולם יתאמץ ויתחזק האדם בעבודת השי"ת הן בתורה הן בתפלה ובכל המצות לעשות אותם בתשוקה וחפצה בהתלהבות חזקה. אעפ"י שיהיה נגוף לפני היצה"ר מחמת תחבולותיו המזומות לדחות אותו מן המצות. שיראה לו פנים שלא כהלכה שלא ללכת בהמצוה מחמת תחבולותיו המזימות ורמיזותיו. שלכך נברא ואומנתו בכך. על זה מבטיח הש"י אם בחקותי תלכו כי חק הוא דבר שלא בטעם, שבכל המצות אפילו מצות שיש להם טעמים וסודות לאנשים היודעים בטוב הכוונה. תלכו אתם אפילו אינכם יודעים בטוב הכוונה. ולדחות היצה"ר לאמור שכן צוה השי"ת בלא טעם. ויעשה המצות בזריזות ותשוקה ובהתלהבות לעשות רצונו יתברך. וזהו אם בחקותי תלכו שהוא לשון חק בלא טעם תלכו בכל המצות אפי' המצות שיש להם טעמים על פי כוונות. רק שהוא אינו יודע הטעם והכוונה ברמיזותיה בעולמות עליונים. יעשה בדרך חק בלא טעם כנ"ל רק בזריזות וחשיקה. וע"ז מסיים ושמרתם את מצותי ועשיתם אותם. שהשי"ת מבטיחו שאם מתנהג בדרך הנ"ל אזי הבא לטהר מסייעין לו. כי השי"ת יעזור ויסייע לו לשמור ולעשות שיעשה המצוה אח"כ על פי הכוונה שיגלה לו מיזתה בעולמות עליונים. וזהו ושמרתם את מצותי ועשיתם אותם. שישמור ויעשה המצוה כפי רמיזתה בעולמות עליונים כי הבא לטהר מסייעין אותו ויתגלה לו סוד הכוונה. וזהו ענין ההרגזה על היצה"ר שהיצ"ט מרגיזו ומדחה אותו ועושה המצוה אעפ"י שאינו יודע כוונתה ורמיזתה אעפ"כ עושה אותה בהתלהבות כנ"ל: 
<b>באופן</b> רביעי אם בחקותי תלכו כי זה ידוע למי שיודע וכן הוא האמת שדעות דיוקנו של יעקב חקיקה בכסא הכבוד. ע"כ אמרו חז"ל ששופרא דיעקב מעין שופרא דאדם קדמאה. כי הם שניהם חקוקים בכסא הכבוד כמו שראה יחזקאל הנביא (יחזקאל א) ועל דמות הכסא דמות כמראה אדם עליו מלמעלה, וכל נשמות עמו ישראל נחצבות ונחתכות מתחת כסא כבודו יתברך מסוד האדם קדמאה הנושא את הכסא שהיא כללות כל הנשמות של ישראל. ולכן אם כן הוא הדבר אזי מה מאוד צריך האדם דלתתא לרעוד ולפחוד להגשים ולתעב סוד נשמתו הנחצבה מתחת כסא כבודו מאדם דלעילא מתחת הכסא ומסוד יעקב החקיקה בכסא כבודו. כי הם בשוה שם. כמו שאחז"ל שופרא דיעקב כשופרא דאדם קדמאה. וצריך האדם לראות ולהסתכל תמיד על שורש מחצבו הנחקק מתחת כסא כבודו משורש דאדם דלעילא וממדת יעקב החקיקה שם בכסא כבוד כנ"ל. ויראה לתקן שורש מחצבו שיראה ויבט על שורש נשמתו מאיזה מדה וספירה היא נחקקה אם ממדת החסד או ממדת הגבורה או משאר שבע מדות. וישים כל מגמתו וחפצו לתקן שורש נשמתו בחכמתו ובינתו ושכלו ודעתו לתקן זאת המדה וספירה בשרשה: לזכך ולטהר אותה מכל סיג ופגם בשבירות החומר והגוף. ולעבוד להשי"ת בהמדה והספירה של ד שורש נשמתו בכלות הנפש לתקן שורש נשמתו. וזה אם בחקותי תלכו כי חקות היא לשון חקיקה. סוד הנשמה החקיקה מתחת כסא כבודו יתברך כנ"ל. ואם תלכו בחקיקה הנ"ל רצה לומר שיראה להביט ולהסתכל מאיזה מדה וספירה נחקקת שורש נשמתו. וילך בעבודת השי"ת כל ימי חייו לקרב הענף אל השורש בעבודתו הזכה והטהורה כמו שנחקקה משם. ואז יקבל השם יתברך תענוג ושעשועים ממנו: 
<b>באופן</b> חמישי אם בחקותי תלכו. כי זה ידוע למי שיודע כי אדם הוא כמספר מ"ה כמנין השם הוי"ה ב"ה במילואו כי נשמתו חצובה מתחת כסא כבודו יתברך. ואם מזכך ומטהר גופו וחומרו מגשמיותו ועביותו לבלתי הולך אחר תאוותיו והנאותיו למלאות כריסו מתאוות עוה"ז. אזי מאיר בו סוד נשמתו בההארה זכה ובהירה. ואז בצלם יתהלך איש ומאיר בו השם הוי"ה שהיא שם מ"ה סוד נשמתו כנ"ל כי אינו מלכלך אותה במעשיו הרעים לבטל אורה. ואז כל מה שמרבה בטהרתה וזיוה אזי יודע ביותר פחיתות ערכו איך שהוא בתכלית הריחוק. והוא בסוד האי"ן והענוה כמו שנאמר אצל משה רבינו ע"ה (במדבר יב) והאיש משה עניו מאוד מכל האדם אשר על פני האדמה. ומחמת זה זכה למעלה היותר גדולה מכל הנבראים. כי מי שמשיג ביותר גודל אור יתברך יודע ביותר פחיתות ערכו. וכתוב (ישעיה נז) אני את דכא אשכון ושפל רוח. אבל לא כן אם אדם הוא להוט ובהול תמיד למלאות כרסו ותאוותיו. יום ולילה לא ישבות ויניח מרדוף אחר תענוגיו למלאות גופו וחומרו תאוותיו והנאותיו הגשמיות והעביות. ואז מכבה אורה של הנשמה מחמת מעשיו הרעים. כי לא באלה חפץ בבריאת העולם. ואז אינו שורה בתוכה סוד הנשמה סוד האדם שמספרו שם מ"ה כשם הוי"ה ב"ה במלואו. כי מה לתבן את הבר. ואז מסתלק ממנו אור הנשמה סוד הצלם כנ"ל. וזה שאמרו חכמינו ז"ל אתם קרואים אדם כו' כי איש הצדיק יש לו סוד הנשמה הנתינה לו מתחת כסא כבודו יתברך סוד השם מ"ה כנ"ל שמספרו אדם אבל הרשעים אין להם שום שייכות בהשם מ"ה. וזהו שאחז"ל איזה שוטה המאבד מ"ה שנותנים לו. כי השוטה בשטותו ובמעשיו הרעים מאבד סוד אור הנשמה סוד אדם סוד שם מ"ה כנ"ל כי יסור ממנו הצלם. וזהו אם בחקותי תלכו דהיינו סוד החקיקה הנתינה לכם סוד האדם אור הנשמה השם מ"ה תלכו שלא תאבדו אותה במעשיכם הרעים. ואת מצותי תשמורו ועשיתם אותם שעי"ז תגדל אור הנשמה סוד האדם בזכות הבהירות במעשיכם הטובים בזיכוך הגוף והחומר כנ"ל: 
<b>באופן</b> ששי אם בחקותי תלכו כי הנה כתוב (תהלים פ"ד) כי שמש ומגן ה' אלהים. כמו שהשמש צריכה למגן מחמת גודל בהירתה ואורה הרב שאין העולם יכול לסבול. ולזה צריכה למגן לשכן על ידו גודל הבהירות כמו כן ה' אלהים שהשם הוי"ה ב"ה שהיא סוד אור אין סוף בעצמו מחמת גודל אורו בלי גבול ותכלית. אין העולם יכול לקבל גודל הבהירות והוצרך השי"ת לצמצם אור בהירתו ע"י שם אלהים סוד הצימצום לקיים העולמות. והנה אור א"ס ב"ה בלי צימצום נקרא אור דאתגלייא שהוא בלא לבוש וצימצום והאור דצימצום ולבוש נקרא אור דאתכסיא. והנה אור דאתגלייא אינו יכול להגיע אליו רק יחידי סגולה שמזככים חומרם וגופם מכל וכל בתכלית הזיכוך והבהירות. ואינם מרגישים במצמם מכל וכל. והמה בתכלית האין גמור שהוא סוד כלות הנפש. וזהו (איוב כח) והחכמה מאין תמצא כי החכמה הוא סוד כ"ח מ"ה. שהוא כח של השם סוי"ה ב"ה שמספרו מ"ה במלואו סוד אור ואתגלייא בלא הצימצום והלבוש מאין תמצא, כי מי שהוא במדרגת אין שהוא ביטול גופו וחומאו שהוא הלבוש מכל וכל מחמת זכיתו וטהרתו. תמצא ר"ל יכול להגיע למעלות ומדרגות אור דאתגלייא כי מצא מין את מינו וניער. והנה אור הצימצום נאמר עליו (שמות לג) ושכותי כפי עליך שהוא סוד הצימצום. כמו שנאמר למעלה (שם) ושמתיך בנקרת הצור סוד הכיסוי ושכותי כפי עליך סוד הצימצום. וכתיב וראית את אחורי ופני לא יראו כי מחמת חטא העגל הורידו למשה רבינו ע"ה ממעלתו ומדריגתו הרמה. והוצרך לסוד הצימצום סוד הלבוש. וזהו ושכותי כפי עליך סוד הלבוש. וראית את אחורי הוא ג"כ סוד הצימצום. ופני לא יראה סוד אור דאתגלייא. והנה אמרו חז"ל במקום שבעלי תשובה עומדים אין צדיקים גמורים יכולים לעמוד. ופירושו של בעלי תשובה אין משמעותו שישב מעבירות שעשה שא"כ למה יגדל כחו מצדיק גמור שלא טעם טעם חטא. אלא הפירוש של בעלי תשובה שמתוך זיכוך גופו וחומרו מכל וכל והוא בסוד האין הגמור. ועי"ז מגיע למעלות ומדריגות אור דאתגלייא. וזהו בע"ת ששב מאור הצימצום סוד אור דאתכסיא ועולה למעלת ומדרגת אור דאתגלייא. בזיכוך וטהרות גופו וחומרו מכל וכל והוא בסוד האין הגמור כנ"ל. ואז במדרגתו ומעלתו אין הצדיקים גמורים יכולים לעמוד. אעפ"י שהצדיק גמור עוסק בתו"ת יומם ולילה. רק שלא הגיע למדריגת אי"ן בזיכוך חומרו וגופו. ואז הוא במדריגת אור דאתכסיא ולא במדריגת אור דאתגלייא כמו הבעל תשובה הנ"ל: 
<b>וזהו</b> ואל אצילי בני ישראל לא שלח ידו ויחזו את אלהים ויאכלו וישתו. כי אצילי הוא מלשון אצילות כבזיכוך חומרו וגופו מכל וכל שהגיע לסוד אור דאתגלייא. עי"ז זכה לעלות לעולם האצילות סוד אור דאתגלייא. לא שלח ידו שלא הגיע להם שום היזק מחמת המדריגה הגדולה הזאת שהגיע לסוד אור דאתגלייא. שלא נשבר הכלי מחמת ריבוי האור. וזהו ויחזו את אלהים כי לשון חזיון מורה על עביות הדבר. ולשון מראה על דקות הדבר. כמו אספקלריא המאירה. וחזיון כמו חלום וחזיון. וזהו ויחזו את אלהים. כי מאלהים שהוא סוד הצימצום סוד אור דאתכסיא היה להם בחי' חזיון. כי הגיעו לסוד אור דאתגלייא סוד אספקלריא המאירה. וזהו ויאכלו וישתו שלכאורה היה לו לומר ואכלו ושתו. אך ויאכלו וישתו היא לשון מפעל שעשו נחת רוח להשי"ת וקבל תענוג ושעשועים מהם. וזהו אם בחקותי תלכו הוא לשון חג חוגה והוא לשון מדריגה. היינו שתלכו ממדריגת הצימצום סוד אור דאתכסיא ותגיעו למעלת ומדריגת אור דאתגלייא.כמו בע"ת הנ"ל ששב מהצימצום סוד אור דאתכסיא והגיע לאור דאתגלייא. ומקבל השי"ת תענוג ושעשועים מזה: 
<b>וזהו</b> ג"כ מה שאמר הכתוב אח"ז בסוד הברכה ואכלתם ישן נושן וישן מפני חדש תוציאו. כי אור דאתכסיא סוד הצימצום נקרא ישן. והוא סוד צדיק גמור הנ"ל מחמת שתענוג תמידי אינו תענוג. וסוד הצימצום נקרא על שם תמיד מחמת שהוא בהגבלה ותכלית וקץ רק עיקר התענוג הוא בסוד חדשים לבקרים עבודה חדשה אשר לא היה ביום העבר. הוא בסוד הבע"ת הנ"ל סוד אור דאתגלייא ששב מן האור הצימצום אור דאתכסיא להיות בסוד אור דאתגלייא בלי צימצום עד אין סוף ותכלית וקץ וזהו נקרא על שם חדש כי דבר הצימצום מוכן ועומד הוא מקדמת דנא. וע"כ נקרא בשם ישן. ודבר שהוא בלא צימצום ובכל יום מתחדש אור חדש נקרא בשם חדש. ולכן אור הצימצום נקרא בשם ישן. ואור דאתגלייא נקרא בשם חדש. ע"ז אמר ואכלתם ישן נושן שתראו להיות בתחלה בעבודה ישנה בסוד צדיק גמור בתורה ותפלה ומעשה המצות בסוד אור הצימצום אור דאתכסיא. ואח"כ בהזדככות חומרם וגופם בביטול המציאות שיגיעו לסוד האין הגמור ואז יזכו למעלת ומדריגת אור דאתגלייא בלא הצימצום המכונה בשם חדש כנ"ל. והוא מעלות ומדריגות הבע"ת הנ"ל. וזהו שמפורש ואומר וישן מפני חדש תוציאו. שתראו להוציא סוד הצימצום ותגיעו למעלת ומדרגת חדש סוד אור דאתגלייא. כי תענוג תמידי אינו תענוג כנ"ל: 
<b>באופן</b> שביעי אם בחקותי תלכו והוא קרוב לאופן חמישי בהרחבת הביאור. ולהסמיך מה שכתוב ונתתי משכני בתוככם ולא תגעל נפשי אתכם והתהלכתי בתוככם והייתי לכם לאלהים שיהיו שייכים זה לזה ויחדיו ידבקו. והוא כי ידוע כי גוף האדם נבנה מארבעה יסודות אמר"ע. ומים היא כמעלה מן האש והאש מן הרוח והרוח מן העפר ועפר היא הגרוע מכולם. ולעומתם נתנה באדם נפש רוח ונשמה ונשמה לנשמה. נפש כנגד יסוד העפר. ורוח כנגד רוח. ונשמה כנגד יסוד אש. ונשמה לנשמה כנגד יסוד המים. וכמו שארבעה יסודות זה למעלה מזה כמ"כ הארבעה בחי' הנ"ל המה זה למעלה מזה. והם משתלשלים מן הארבע עולמות אבי"ע. שהמה גם כן למעלה מזה. יצירה מן עשיה. ובריאה מן יצירה. ואצילות מן בריאה. נפש משתלשל מן עשיה. והרוח מן היצירה. ונשמה מן מן הבריאה. ונשמה לנשמה מן האצילות. והארבע עולמות נמשכים ונשפעים אורם מן הארבע אותיות הוי"ה ב"ה. עשיה מן ה"א אחרונה. ויצירה מן הוא"ו. ובריאה מן ה"א ראשונה. ואצילות מן יו"ד של השם הוי"ה ב"ה. וכנגדם בכסא כבודו יתברך יש לעומתם הארבעה החיות הנושאים הכסא סוד ארי שור נשר אדם. כנגד ארבע עולמות כנ"ל וכנגד הארבע אותיות של השם הוי"ה ב"ה. והאדם הוא הגדול שלמעלה מכולם כמו שראה יחזקאל הנביא (יחזקאל א) ועל דמות הכסא דמות כמראה אדם עליו מלמעלה: 
<b>והנה</b> אם האדם מזכך ומטהר גופו וחומרו מגשמיותו ועביותיו מכל וכל. אזי יכול להגיע למעלות ומדרגות אדם דלעילא הנושא את הכסא וחקיקה שם כנ"ל. אך אם חם ושלום הוא להיפך ברוע מעשיו. אזי נופל לדיוטא התחתונה ח"ו עפר הגרוע מכולם. בסוד אדם יסודו מעפר וסופו לעפר בסוד ונחש מעפר לחמו לסיטרא אחרא ח"ו בהרע מעשיו. והנה בהטיב האדם דרכו ללכת בו בעבודתו יתברך בזיכוך וטהרת גופו וחומרו. אזי זוכה לכל המדרגות הטובים הנ"ל לנרנ"ן. ולאדם דלעילא החקיקה והנושא את הכסא הכבוד שישכון בתוכו הארבע אותיות הוי"ה בשלימות. כי הוא כלי מוכן לשכון בתוכו ממש השי"ת מחמת ביטול גופו וחומרו מכל וכל להשגות ביטול המציאות בסוד האין הגמור והחכמה מאין תמצא. וזהו אם בחקותי תלכו כי חיקות הוא לשון חקיקה, רוצה לומר אם תלכו בדרך החקיקה הנ"ל בזיכוך וטהרת גופו וחומרו בביטול המציאות ואין הגמור, ותגיע לנרנ"ן ולארבע עולמות אבי"ע ולהארבע אותיות הוי"ה ב"ה ולאדם דלעילא החקיקה והנושא את הכסא הכבוד, לשכון בתוכו השי"ת ממש בארבע אותיות הנחקקות, ואז הוא כלי מוכן לקבל האור דאתגלייא, ואז יקוים בכם ונתתי משכני בתוככם ולא תגעל נפשי אתכם, כי נפשי הוא לשון רצון, כי כך הוא רצון של השי"ת בבריאת עולמות כולם שיהי' כן ויקבל תענוג ושעשועים מנשמת עמו ישראל בעבודה התמימה כזאת, וזהו ונתתי משכני בתוככם, כי הוא כלי מוכן לשכון בתוכו השי"ת בעבודה כזאת, ולא תגעל נפשי, כי כך הרצון בבריאת עולמות לוהתהלכתי בתוככם כנ"ל והייתי לכם לאלהים: 
<small>סליק</small>

במדבר

<b>שאו את ראש בני ישראל למשפחותם לבית אבותם וגו'.</b> הנה ידוע למי שיודע וכן הוא האמת כי האדם בעבודתו יתברך בזיכוך חומרו וגופו מתאוותיו הגשמיות והעביות יכול להגיע למעלות ומדריגות יותר מהמלאכים ושרפים ואופנים וחיות. כי נשמות עמו ישראל נחצבות מתחת כסא כבודו יתברן. וזה ידוע כי אצל הכסא כבוד כתיב (יחזקאל א') פני אדם ופני אריה לימין לארבעתן ופני נשר לשמאל לארבעתן, נמצא שמדרגת האדם הוא מעולה ומשובח יותר מג' החיות הנשארות הנושאות את הכסא כי הוא מוקדם ונמנה בראשונה, ובעבודתו וזיכוך חומרו וגופו יכול להגיע לאדם דלעילא הגבוה והרמה ביותר ושלשה החיות הנושאות את הכסא, שהם גם כן גבוהים ורמים מהמלאכים ושרפים ואופנים הנושאים הכסא בסוד הכתוב (דברים לב) יעקב חבל נחלתו. שמנענע בקצה התחתון לאדם דלעילא שהוא למעלה משלשה החיות שישכון עליו השי"ת להיות בסוד הכסא. וזהו כמראה אדם עליו מלמעלה שמחמת עבודתו וזיכוך חומרו וגופו מתאוותיו, יכול להגיע למדרגת אדם דלעילא הנושא את הכסא והוא למעלה ונמנה בראשונה בד' חיות הנושאות הכסא, וזהו שנשמות עמו בני ישראל נחצבות מתחת כסא כבודו יתברך בסוד אדם הנושא את הכסא, וכן יש באדם מדריגה פחותה שאין למטה ממנה זה ידוע למי שידע שיש ארבע יסודות (חסר תשלים המאמר וחבל על דאבדין): 
<small>סליק</small>

שבת לפני שבועות

<b>פתח</b> ואמר, העולם אומרים לכן נקרא יום הזה יום המיוחס כי יוה"כ חל ביום זה לפי הקביעות, אמנם מה יתרץ בזה אם הגדול במעלה הוא קרוב אליו אם הוא בעצמו אינו כלום הלא גם אני מיוחס. בכל מקום העיקר היא יחוס עצמו, והמשל בזה מלך אחד צוה לבנות לו פלטרין יפה ומהודר מאוד עד לפלא וכשנגמר הבנין רצה המלך לצייר הכותלים של הארמון בכל מיני צבע יפים ונאים, וחלק המלך הד' כותלים לארבע אומנים הבקיאים במלאכת הציור לשם ולתהלה כראוי למלך גדול ואדיר כמוהו, וצוה שכל אחד יצייר הכותל ששייך לו בכל מיני צבע והידור כאשר תשיג יד שכלו וחכמתו, ויעשו כן ג' האומנים וציירו ג' כתלים השייך להם כל אחד כאשר השיגה חכמתו, והאומן הרביעי הפליא עצה בחכמתו ועשה, כי הכותל הד' השייך לו מין צבע אחד מראש הכותל עד סוף יפה ומהודר מאד וזהור הדרת הצבע שלו היה מאיר ומבהיק. עד שמכח זה כל מיני הצבעים אשר בכל שלשה כתלים האירו והבהיקו בכותל זה הרביעי הזאת, והיה נראים כל מיני הצבעים שהיו בכותלים בכותל הרביעי, ובהגיע הזמן שהגביל המלך להאומנים הלך המלך בעצמו לראות את האומנים אם עשו מלאכתם כראוי והגון בכל מיני יופי בכל הכותלים, וכשנכנס המלך להארמון למצוא חשבון העבודה ממלאכת האומנין הבהיקו מאוד צבע הכתלים לנוכח עיניו והתחיל להתבונן בהכותלים אחת לאחת למצוא חשבון העבודה ממלאכת האומנין, וכאשר בא אל הכותל הרביעי והתבונן בהציורים שבה וראה שכל הציורים של שלשה הכתלים מאירים ומזהירים בתוכה מצד שעשה בחכמתו צבע נקיה וזכה ובהירה כמראה הלטישים כדי שיאירו בה כל הגוונים מכל הציורים שבשלשת הכתלים כנ"ל. וייטב הדבר מאד בעיני המלך ויחוננהו תשיאות חן וכבוד, כך הוא ענין המיוחס אם הוא מזכך ומטהר את עצמו בכל אופני הזיכוך והבהירות אזי ממילא מאירים ומזהירים בו כל הכוחות של אבותיו הצדיקים, וסיים זהו שנקרא מיוחס באמת: 
<b>וספרתם לכם ממחרת השבת. וגו'.</b> הנה כתיב (חבקוק ב) צדיק באמונתו יחיה. ר"ל מפני מה נקרא האדם בשם צדיק מפני שבאמונתו יחיה ר"ל מפני שמאמין האדם השלם בהבורא יתברך בכ"ד שבאו לכלל הוי"ה שרואה תמיד על רוחניות הדברים לקרב הכל אל שורשם שנלקחו משם, וכן שמאמין האדם השלם שכל פעולותיו ותנועותיו הכל ברצון וחפץ הבורא ב"ה. ולולא שפעת חיות כח הבורא ב"ה כלא וכאין וכאפס נחשבו. ובאמונה כזאת אינו להוט ובהול אחר תאוותיו והנאותיו של העוה"ז, כיון שמאמין שפעולתו בגודל חריצתו ומחשבתו לא מהני כלום נגד רצון הבורא ב"ה. שאפילו יום ולילה לא ישבות ולא יניח בפעולתו אין להוסיף ולגרוע על רצון הבורא. רק שמוכרח לעשות דברים הכרחים שא"א לעמוד זולתם כמו שכתב (דברים טו) וברכך בכל אשר תעשה אבל להכניס כל גופו ונפשו לפעולתו לאמור כחי ועוצם ידי עושה לי החיל והכבוד הזה. מחמת האמונה כנ"ל יש לו שהות ועתים לפנות מחשבתו לעיין ולחשוב ולהיות ממארי דחושבנא לבל יעבור שעה ורגע מעבודת הבורא יתברך. ועל כן באמונה כזאת נקרא בשם צדיק. וזהו צדיק באמונתו יחיה. רצה לומר בשביל שיחיה באמונה כנ"ל נקרא בשם צדיק. וזה וספרתם לכם רצה לומר שספירה הוא לשון סיפור וזיכוך. שאדם השלם צריך לזכך מחשבתו ומעשיו בדבר שנוגע לכם. שלכם רצה לומר גופו ונפשו למלאות תאוותו והנאותו הגשמיות שאדם השלם צריך לספר ולזכך את הלכם הנ"ל. ממחרת ר"ל מעת מחרת שיום המחרת נקרא אמונה שאפילו כל שעה ורגע תלוי באמונה שהבורא ב"ה מחיה אותו ונותן בו כח כנ"ל. ובפרט אל יום המחרת שאמונה יותר גדולה שמאמין בהבורא ב"ה שיתן לו חיות וכח. ע"כ האמונה נקרא בשם מחרת כמו מחר שאינו יודע מה יהיה ויאמינו שבודאי יהיה. לכן צריך האדם לספר ולזכך הלכם הנ"ל באמונה כנ"ל צדיק באמונתו יחיה. וזה וספרתם לכם שצריך להפר הלכם הנ"ל ממחרת הנ"ל. מחמת מחרת שנקרא אמונה כנ"ל. ובאמונה כנ"ל צדיק באמונתו יחיה ויספר ויזכך הלכה הנ"ל: 
<small>סליק</small>

בהעלותך

<b>וידבר ה' אל משה וגו', בהעלותך את הנרות אל מול פני המנורה יאירו שבעת הנרות.</b> הנה ידוע וכ"ה האמת שהמנורה מרמז על השי"ת כי שם הוי"ה סתם הוא מ"ה והוא מאיר לכל העולמות הנאצלים והנבראים והיצורים והנעלמים, והנה ידוע כי אצלו יתברך כתוב (דבה"י א' כ"ט) לך ה' הגדולה והגבורה והתפארת והנצח וההוד כל הז' מדות כי כל בשמים ובארץ היא מדת היסוד כי התרגום הוא דאחיד בשמיא בארעא, והיסוד מכונה בשם צדיק כמ"ש יסוד צדיק בשבעה נעלם והיא מקשר כל הדברים גשמיים המכונים בשם ארץ בעולמות עליונים הנקראים בשם שמים, והנה ידוע כי אורייתא וקוב"ה וישראל חד אינון וכמו שאצלו יתברך כתיב לך ה' הגדולה וגו' כל השבעה מדות אשר אינן נאה לזולתו רק לו לבדו, כמו כן מחויב האדם אשר עליו נאמר ושכנתי בתוכם, וכן כתוב כי כל העדה כולם קדושים ובתוכם ה', נמצא האדם וקוב"ה חד אינון ומחיוב האדם ג"כ לנקות ולטהר כל הז' מדות שלו רק לה' לבדו ולא יקח לעצמו כלום מן הז' מדות הנ"ל ואזי יהיה הוא ג"כ בסוד מנור"ה, כי אדם גימט' מ"ה נ"ר ר"ת נפש רוח. אם הוא אינו מזכך ומטהר הז' מדות שלו אזי הוא נרגן מפריד אלוף, שמפריד אלופו של עולם ממנו ומתוכו ואין השי"ת שורה בתוכו ואז אין הוא אל מול פני המנורה כנ"ל. וזהו כוונת הכתוב דבר אל אהרן אחיך. כי אהרן מכונה בשם צדיק כי כהן נקרא העובד השי"ת בכל עת ובכל רגע. דבר אל הצדיק התמים כי הצדק התמים מעלה כל הנפשות ורוחות שבדורו בהעלותך את הנרות כשאתה מעלה הנפש ורוח של ישראל שבדורך. אל פני המנורה יאירו שבעת הנרות. כי כמו שהוא יתברך נקרא מ"ה נ"ר כנ"ל ועליו כתוב לך ה' הגדולה והגבורה וכן שאר המדות, כן צריך הצדיק שבדורו לזכות ולזכך את דורו שיהיה דורו אל מול פני המנורה. שינקו ויטהרו כל השבע מדות שלהם רק להשי"ת לבדו, ויהיה אל מול פני המנורה בשוה כי האדם ג"כ בסוד מנורה כנ"ל שיאיר שם הוי"ה בנ"ר שלו, וזה יאירו שבעת הנרות שיאיר שבעת הנרות היינו שבעה המדות בתכלית הזיכוך ויהיה משכן לה', השם יזכינו לזה א"ס: 
<b>בכל ביתי נאמן הוא.</b> כי הצדיק צינור להשפעה כמו שהצינור שמקלח מים צריך לשמור אותו שלא ידבק בו מאומה מרפש וטיט הנמצא בתוך המים, כי כשידבק שם רפש וטיט יעכב את קילוח המים, כך צריך הצדיק לשמור א"ע שלא יהנה מהשפעות שהולכין דרך הצינור שעושה, כי צדיק המשפיע צריך לעסוק בכל עניני עוה"ז והוא לא יהנה מהם כלל, וזהו בכל ביתי נאמן הוא כי הנאמן אשר הוא אצל עשיר אשר כל הונו ורכושו הולכים על ידו והוא אינו נהנה מהונו של בעה"ב ומחמת זה נקרא נאמן, כן הצדיק הוא בחי' משה בדורו כל עניני עוה"ז הולכים דרך ידו והוא אינו נהנה מהם: 
<small>סליק</small>

שלח

<b>שלח לך אנשים ויתורו את ארץ כנען אשר אני נותן לבני ישראל.</b> הנה אף שדרך בזה הדרך כמה פעמים אך ששינה את טעמו ויצא לדון בדבר החדש בפסוקים חדשים ובפרט שפרשה זאת יפה נדרשת. פתח ואמר הנה כתוב (איוב כח) אלקים הבין דרכה שזה הפסוק יפה נדרש מרישא לסיפא ומסיפא לרישא, שפשטו נדרש מרישא לסיפא שאלקים מבין ויודע כל דרכיו ומעשיו של האדם שיודע הנסתרות כמ"ש (דברים כ"ט) הנסתרות לה' אלהינו, וכן יוכל לדרוש מסיפא לרישא שאדם השלם שעובד הש"י באמת אזי בכל דרכיו ומעשיו מבין בחכמתו ובינתו אלקים, שהשי"ת כחו וחיותו בכל דבר שבא לכלל הוי"ה ולולא כחו וחיותו והשפעת אורו ב"ה כלא וכאין וכאפס נחשבו, וכן אמרו חז"ל הוא מקומו של העולם ואין עולמו מקומו כי חלק אור מעצמות א"ס ב"ה נתצמצם בירידתו למטה לקיום העולם, ומן המעט האור ההוא נזונו ונתפרנסו כל הדברים שבאו לכלל הוי"ה כי האור ההוא מחיה ומהווה אותם כולם בסוד ומלכותו בכל משלה סוד ה"א אחרונה סוד המלכות כנזכר כמה פעמים, ולכן הוא מקום של עולם שהשי"ת הוא הצימצום כי מקום הוא לשון צימצום שהיא צימצומו של עולם כנ"ל, ואין העולם מקומו כי אור עצמות א"ס ב"ה בלתי גבול ותכלית בגודל וזכות הבהירות בשכל הנעלם מרעיון בני אדם שלא נוכל להשיג לא מיני' ולא מקצתי', וזה דכתיב (זכריה ד') עיני ה' המה משוטטים בכל הארץ כי כמו באדם הגשמי העינים שלו המה חלק מהגוף מהרמ"ח אברים שיש בו, כמו כן כביכול בהשי"ת עינו סוד חלק אור מעצמותו שהאור החלוק ממנו הוא בסוד עינו סוד ההשגחה שלו שמחיה ומהווה כל הדברים שבאו לכלל הוי"ה ולולא אורו כלא היו וזה משוטטים בכל הארץ שהשגחתו יתברך בכל הארץ כנ"ל, וזהו דכתיב (תהלים לג) הנה עין ה' אל יריאיו שלאדם השלם במעשיו בעבודת השם יתברך בזיכוך גופו וחומרו והגיע לסוד יראה עילאה אצלו תמיד עיני ה', שרואה ומביט תמיד אל הרוחניות והחיות של אור א"ס ב"ה ששופע ושוכן בתוך כל הדברים שבאו לכלל הוי"ה הנקרא בסוד עיני ה' כנ"ל: 
<b>וזהו</b> דכתיב (משלי כב) טוב עין הוא יבורך כי לאדם המשוקע אחר חומרותיו ועביותיו וטח מראות לראות תמיד על עיני ה' כנ"ל רק למלאות גופו וחומרו וכריסו, אזי נדמה ונראה אצלו כל הונו וטובו שנתן לו השם יתברך ששלו הם שרוב חכמתו ובינתו ועוצם ידו עשה לו כל הכבוד הזה. ואז עינו רעה בשלו שרע בעיניו להפריש מהונו וטובו למצות השם יתברך, שמחמת שחושב בדעתו ששלו הוא ולא מאת השם יתברך. וזהו עינו רעה בשלו שמחמת שחושב בדעתו ומחמת זה עינו רעה. אבל לא כן הוא האדם השלם שהוא בסוד עין ה' אל יריאיו כנ"ל שהוא בסוד וטוב עין הוא יבורך. שעיניו תמיד על הטוב המלובש בכל הדברים שבאו לכלל הוי"ה ששופע ושוכן שם הכח והחיות של אור אין סוף ברוך הוא וכל הונו ומאודו וטובו יודע שמאתו וממנו יתברך, אזי הוא בסוד וטוב עין הוא יבורך כנ"ל. אדם כזה הוא יבורך שמפריש מברכתו ברכה לאחרים כי הוא מהבטוח בה'. והנה אם האדם מזכך ומטהר גופו וחומרו לבלתי ראות על החומריות וגשמיות של הדברים למלאות תאוותיו והנאותיו הגופניות שמכונים בשם ארץ, כי גוף האדם נקרא בשם ארץ על שם אדם מאדמה כי יסודו מעפר, רק שרואה ומסתכל תמיד על האור של עצמות א"ס ב"ה ששופע ושוכן שם להחיות ואז העבודה תמה. וזאת (תהלים קטו) השמים שמים לה' והארץ נתן לבני אדם, ר"ל שאפילו הארץ שנתן לבני אדם החומריות והגשמיות הדברים והגוף של האדם שמכונים בשם ארץ, נעשה הכל בסוד שמים שמים לה', שעולה הכל בסוד שמים כינוי לחכמה עילאה ואז ישמחו השמים ותגל הארץ שראשי תיבות הוי"ה ב"ה, שאפילו ותגל הארץ שראשי תיבות וא"ו ה"א התפארת סוד ששה ספירות שמושך חיות ושפע מאותיות יו'ד ה"א סוד חכמה ובינה וה"א אחרונה הוד המלכות השוכנת בכל הדברים התחתונים להחיותם בסוד ומלכותו בכל משלה, אם בעבודה תמה כזאת לאדם שמזדכך ומטהר גופו כנ"ל נעשה השם שלם בראשי תיבות הוי"ה ישמחו השמים ותגל הארץ והכסא שלה סוד התכסות ה"א אחרונה בשוד ומלכותו בכל משלה, בכל הדברים שבאו לכלל הוי"ה נעשה שלם שעולים הכל לגבוה, וחכמה ובינה כנ"ל בסוד התגלות האור מכוסיין: 
<b>וזהו</b> דכתיב (איוב לח) הידעת חוקות שמים אם תשים משטרו בארץ, רצה לומר שאם האדם השלם ישים משטרות לארץ סוד הגוף לזכך ולטהר לו בממשלתו עליו כפירוש של משטרות לבלתי הולך אחריהם למלאותו בתאוותיו והנאותיו למלאות כריסו הגס והעב, רק לראות על האור השופע והשוק בתוך הדברים הגשמיים לחיותם, ואז בעבודה תמה כזאת יהיה יודע חוקות השמים כינוי לחכמה עילאה ועולמות עליונים, כי אין מסך המבדיל בינו לבינם בסוד ישמחו השמים ותגל הארץ שראשי תיבות הוי"ה כנ"ל, אבל אם חס ושלום הוא להיפך שלהוט תמיד למלאות תאוותיו והנאותיו הגשמיים והעבוים ויומם ולילה לא ישבות וינוח מזה וטח מראות עיניו על האור והכח של א"ס ב"ה השופע והשוכן שם. ואז בעבודה רעה כזאת חס ושלום גורם להיות השליך משמים ארץ שגורם השלכה לארץ סוד הגוף כנ"ל. משמים כנוי לעולם העליון מחכמה עילאה שאין לו תקומה עולמות שמשליך אותו לנוקבא דתהו"ר בעבודה רעה כנ"ל. וגורם גם השלכה לארץ סוד שכינה תיתאה סוד המלכות ה"א אחרונה המלובשת בכל הדברים כנ"ל ואפילו התורה והתפלה שעושה עם הגוף המשוקע בגשמיות והעביות גורם כח וחיות להסטרא אחרא כי הוא מסטרא דיליה, וכל מה שעושה לעצמו הוא עושה להנאתו ולהתפאר בו שיהיה תפארת לעושיה ותפארת לו מן האדם. ובעבודה יעה כזאת גורם ותשליך אמת ארצה כי אמת הוא סוד התורה והתפלה, ומחמת גשמיותו ועביותיו גורם להשליך אמת ארצה סוד הגוף סוד העפר יסודו מעפר הנ"ל סוד הנחש הוא היצר הרע וסטרא אחרא בסוד ונחש עפר לחמו כנ"ל. אבל בעבודה השלימה בזיכוך חומרו וגופו אזי גורם אמת מארץ תצמח שגם אחיו ישלים אתו בהתורה ובהתפלה ועולה הכל למעלה כנ"ל: 
<b>וזהו</b> שאמר דוד המלך עליו השלום (תהלים קי"ט) נר לרגלי דבריך, כי דוד המלך עליו השלום בזיכוך גופו וחומרו בעבודת השם יתברך היה אצלו דבריו של השם יתברך התורה והתפלה והמצות לרגילות, ובהתמדתו עליהם יומם ולילה וההרגל נעשה טבע שני, ועל כן אמר נר לרגלי דבריך שדבריך הם לרגלי סוד הרגילות ולהיות בסוד נר להאיר לי ללכת יומם ולילה בהם כי ההרגל נעשה טבע שני.וזהו גם כן שאמר ישעיה הנביא (ישעיה נ"ח) אז תקרא וה' יענה שאז הוא סוד האל"ף זיי"ן והאל"ף היא סוד אלופו של עולם כי אל"ף צורתו יו"ד וא"ו יו"ד, יו"ד בתחלתו ויו"ד בסופו והוא"ו באמצעותו ומספר כ"ו כמספר שבהוי"ה, וזיין סוד השבע מדות שאדם יכול לתפוס בהם בהרע מעשיו להפוך משבע מדות הטובות. ועל זה אמר אז תקרא אם אתה האדם השלם תקרא ר"ל שתקרא לאליפו של עולם סוד הוי"ה כנ"ל לשבע מדות שלך בזיכוך חומרך וגופך שישכון בו השם הוי"ה ב"ה בכל השבעה מדות בזיכוך חומרך וגופך, ואז וה' יענה כי הבא לטהר מסייעין לו. וזהו שלח לך אנשים מלשון חשיבות כפירוש רש"י ז"ל שיראה האדם לשלח החשובות שמגיע מן לך שהוא סוד הגוף מן הצר הצורר סוד היצר הרע המפתה את האדם לילך אחר הגשמיות ולמלאות תאוותיו והנאותיו למלאות כריסו מהתענוג אוכל שהוא מן לך. וזהו ויתורו את ארץ כנען כי יתורו הוא מלשון ולא תתורו אחרי לבבכם שהיא הסרה. שיראה האדם להסיר את הארץ דהיינו מן הגוף הנקרא ארץ כנ"ל יסור את הכנען סוד היצה"ר הנקרא כנען כמו שנאמר ויהיה כנען עבד למו. ועוד כתיב (משלי ל) תחת שלש רגזה הארץ תחת עבד כי ימלוך ועבד הוא היצה"ר המולך והשליט על הגוף סוד הארץ אז בודאי הרבה רגזין יש לארץ סוד הגוף. וזהו שיתורו את ארץ כנען שיסירו מן הארץ סוד הגוף את הכנען סוד היצר הרע. ואז כשיהיה כן יהיה מקוים אשר אני נותן לבני ישראל. כי אני היא סוד הוי"ה ב"ה כשיעבור רוח הטומאה מן הארץ היא סוד הגוף ואז יהיה אשר אני נותן לבני ישראל סוד הוי"ה ב"ה שיהיה הכל יודעים ומביטים ומכירים על אור חיותו וכחו ששופע. וזה אשר אני נותן לבני ישראל שבאה לשם נתינה לזה העולם כנ"ל אמנס"ו: 
<small>סליק</small>

קרח

<b>ויקח קרח.</b> פירש"י ז"ל שלקח עצמו לצד אחד להיות נחלק מתוך העדה לעורר על הכהונה. וכן איתא במדרש ויקח קרח שלקח מקח רע לעצמו. הנה ידוע למי שיודע וכן הוא האמת שרצון הבורא יתברך היה בבריאת העולם להטיב להנבראים בתכלית הטוב הגמור ושיכירו אורו וטובו וחסדו הגדול וכן היא מבואר במדרש בראשית ברא אלקים שבתחלה עלה במחשבתו לברוא העולם במדת הדין וראה שאין העולם יכול להתקיים עמד ושיתף מדת הרחמים עמו כדי שיתקיים העולם. וזהו (בראשית ב') ביום עשות ה' אלהים ארץ ושמים. כי טוב ה' לכל ודרך הטוב להטיב. והנה אם האדם שהוא בתכלית המכיון כבריאת העולם אם הוא הולך בדרך הטוב והישר בעבודת הבורא לקבל עול מלכותו יתברך מכל הדברים שבאו לכלל עשיה יצירה ובריאה ודוצח"מ לבלתי ראות על חומריות ועביות הדברים רק על החיות והכח השפע אלקי ששוכן בתוך כל דבר שמחיה ומהווה הדבר ההוא. שלולא שפעת כחו וחיותו אלקי כלא וכאפס וכאין נחשבו ואינו ממלא כריסו ותאוותיו והנאותיו מחומריות ועביות הדבר. רק שמתענג ונהנה מרוחניות הדבר מן החיות והכח השפע אלקי ששוכן שם אזי ימשוך עליו האדם בעבודה כזאת התכלית הטוב שהוא ברצון הבורא ב"ה בבריאת העולם: 
<b>והנה</b> השלשה שהם עיקר צרכי האדם שלולא הם חייו אינם חיים שהם בני חיי ומזונא המה נמשכים מעבודה הזאת שאם האדם מקדש ומטהר מחשבתו ורעיוניו בזיווגו המותר לו לבלתי הלוך למלאות תאוותו והנאותו הגשמיים. רק להשלים רצון הבורא במצות הבורא להכניס התענוג להמצוה ולהנות מתענוג המצוה של הבורא יתברך אזי ממשיך עליו האדם בעבודה תמה כזאת השפע של בנים כפי עבודתו בנים כשרים והגונים. וכן אם האדם מפריש מהונו ומרכושו להנאות לאחרים ולגמול חסד ולעשות צדקה משלו ועינו אינו רעה בשלו. דהיינו לחשוב ששלו הוא שכחו ועוצם ידו עשה לו כל הכבוד הזה. רק שמאמין באמונה שלימה שהבורא ב"ה פעל לו וכל אלה מאת הבורא נתנו לו. ואז באמונה כזאת אינו צרה עיניו מלפרוש מהונו לתת לאחרים. ואז ממשיך עליו האדם בנתינת הצדקה כזאת השפע של חיים טובים. וכן אם מקבל עליו האדם של מלכותו יתברך מכל הדברים שבאו לכלל הוי"ה כנ"ל אזי ממשיך עליו האדם בעבודה כנ"ל השפע של מזוני בהרוחה וכבוד. אבל אם חס ושלום הוא להיפך בכל הדברים הנ"ל אזי גורם האדם בעבודתו הרעה השלשה דברים הנ"ל לרעה חס ושלום שאינם בשלימות אצלו. שלפי פעולתו כך תשלים גמולתו. כי בעצמו גרם לו זאת בעבודתו הרעה כי אין רע ממנו יתברך כי אצלו יתברך כתיב לא יגורך רע. רק שמעשיו ופעולתו של האדם גרם לו הרעה הזאת: 
<b>והנה</b> קרח במחלוקתו הרעה גרם לו שירד הוא וכל אשר לו חיים שאולה. וזהו שפירש"י ויקח קרח שלקח עצמו ר"ל שבעצמו לקח הרעה שלו שמעשיו ופעולתו הרע גרם לו הרעה הזאת שלפי מעשיו ופעולתו כך תשלים גמולתו, כי אין רע יורד ממנו יתברך. וזהו ג"כ שפירש"י ז"ל לצד אחד להיות נחלק מן העדה לעורר על הכהונה. כי בעת בריאת העולם היה המתקת הדין כנ"ל ביום עשות ה' אלקים ארץ ושמים. שנמתק הדין בהוי"ה שהיא הרחמים ונעשו אחד. אבל קרח במעשיו הרע של המחלוקת גרם להיות לצד אחד להיות יוצא הדין מהשיתוף שהיה בסוד המתקה סוד האחד. ולהיות לצד אחד בדין לבד והוי"ה סוד הרחמים לבד, להיות לחול הדין על ראשו במעשיו הרעים לשלם גמולו בראשו לשלם לאיש כמעשהו. וזה לצד אחד כנ"ל ולהיות נחלק מן העדה. כי העדה לשון אסיפה כי בתחלה היה הדין משותף עם הרחמים בסוד המתקה כנ"ל ובעבודתו הרעה במחלוקת גרם להיות יוצא הדין מהשיתוף שהיה בסוד אחד ולהיות לצד אחד הדין לבד והרחמים לבד ולהיות לחול על ראשו לשלם גמולו. וזהו. לעורר על הכהונה כי כהן הוא סוד החסד והדין הוא להחסד מתנגד להיפך ממנו, ודבר שהוא מתנגד ולהיפך נקרא בשם עורר שמעשיו ופעולתו הרע של מחלוקתו גרם לו להיות יוצא הדין מהמחבר שלו לצד אחד ולהיות לחול על ראשו כנ"ל. וזהו ג"כ פי' המדרש ויקח קרח שלקח מקח רע לעצמו ר"ל שלקיחה של הרע שעבר עליו במחלקותו בעצמו לקח שרוע מעשיו ופעולתו הרעה גרמו לו זאת כי אין רע יורד ממנו יתברך כנ"ל: 
<b>באופן</b> אחר ויקח קרח ותרגומו ואתפליג קרח. כי הנה ידוע למי שיודע וכן הוא האמת כי נפש חיה הוא שמו רצה לומר שהחיות של הנפש הוא שמו שהאותיות של שמו האדם הוא החיות שלו שהוא סוד נשמתו. כי האותיות של שמו המה ממשיכים על האדם חיות ושפע מאור א"ס ב"ה כי אורייתא וקוב"ה וישראל חד אינון. כי אור א"ס ב"ה חלק אור מעצמותו יתברך נתצמצם בתורה הקדושה סוד האותיות בצרופי שמות הקדושים, ונשמות ישראל המה ג"כ חלק אלקי ממעל הנחצבים מתחת כסא כבודו יתברך חלק אור מעצמות אין סוף ב"ה. ונתצמצמו אור של הנשמות בגופים וחומרים נבדלים. והשני צימצומים הנ"ל לא שוים בעניניהם כי האותיות של צרופי שמות המה לבוש דק וגבוה ביותר ויכול להתלבש בהן אור גדול וחזק ובהיר ביותר. אבל הגוף שהוא חומר עב וגשמי מוכרח להתלבש בו מעט אור ממנו יתברך בריבוי צימצום ולבושין. כי ריבוי השמן גורם כיבוי הנר, ולכן אם האדם הוא מזכך ומטהר גופו וחומרו מגשמיותו ועביותו אזי יכול להשיג אור היותר גדול ובהיר. כי לפי זיכוך חומרו וגופו כך השגת ריבוי האור כדי שלא יבטל הכלי והלבוש מהיכנו. כמו שאמר הרשב"י זכה יתיר וכו' יהבין ליה וכו' זכה יתיר יהבין ליה וכו'. ויכול האדם לעלות בזיכוך חומרו וגופו למעלה היותר גדולה וגבוהה מהמלאכים ושרפים כנזכר כמה פעמים. וע"כ נקרא מלאך בשם עומד וצדיק בשם מהלך. נמצא שאם נשמות ישראל המה כל כך גבוהים ורמים שנחצבו מתחת כסא כבודו חלק אלקי ממעל מאור עצמות א"ס ב"ה ולכן מוכרחת הנשמה להסתלק מן האדם בעת חטאו ברוע מפעליו ומעבדיו שלא לראות ברעת גופו וחומרו. כי חלק הטוב לעומת חלק הרע מקצה אל קצה ואינו יכול להיות עמו יחד ומוכרחת להסתלק לשורשו בעת רוע מעשיו של הגוף. והבורא ב"ה ברחמיו ובחסדיו הגדולים מחזיר לו הנשמה אחר החטא כבראשונה רק בלבוש היותר עב והגשמי כדי שיכול הגוף והחומר שנתגשם ונעבה ביותר אחר החטא לסובלה מחמת ריבוי הלבוש שנתרבה לה אחר החטא. וזה הכתם שנכתם הנשמה בכל חטא וחטא. העולה מזה שעשיית החטא היא רק בנפש ורוח כי הנשמה מסתלקת בעת החטא כנ"ל. וזהו ג"כ חסד אל שמשאיר הנפש והרוח בו בעת החטא כי לולא הם היה הגוף והחומר כפגר מובס בעת החטא. והנה ידוע למי שיודע וכן הוא האמת כי כתיב (תהלים לג) הנה עין ה' אל יריאיו רצה לומר שהיריאים והשלמים המה תמיד עין ה' רצה לומר שהם מסתכלים ומביטים תמיד בכל הדברים הבאים לכלל הוי"ה והעשיה והיצירה ובריאה על הכח והחיות השפע אלקי ששוכן שם ולא על גשמיות ועביות הדבר. וזהו עין ה' שרואים ומסתכלים תמיד על הכח והחיות של הוי"ה ב"ה ששופע ושוכן שם ולא לילך אחר הנאות ותאוות של גשמיות הדבר: 
<b>ונחזור</b> לענין ראשון שבעת החטא של אדם נסתלקת ממנו הנשמה כנ"ל. והנה בעוד הנשמה בגופו אזי נקרא בשם אדם כי אדם גימ' מ"ה כמספר הוי"ה ב"ה במלואו, כי שורשה בהוי"ה חלק אלקי ממעל כלל, והנה בעת החטא שאז מסתלקת ממנו אזי נקרא הגוף בשם בשר אדם כי אדם סוד הנשמה סוד הוי"ה במלואו נסתלק ממנו ונשאר רק בשר של אדם סוד הגוף והחומר. וז"ש חז"ל איזה שוטה המאבד מה שנותנים לו כי השוטה בשטותו ובמעשיו הרעים מאבד מ"ה שנותנים לו סוד האדם שהיא סוד הנשמה. כי מסתלק ממנו בעת שטותו כנ"ל. והנה קרח שעשה מחלוקת לחלוק על משה אודות הכהונה והמלכות שהיה הכל על פי הציווי של הבורא ב"ה. לא עפ"י משה עצמו כמחשבתו הרע של קרח. בודאי אין לך חטא גדול יותר מזה לחלוק על הציווי של הבורא. אז בודאי. נסתלק ממנו הנשמה בעת מחלוקתו כנ"ל. וזהו ויקח קרח שתרגומו ואיתפלג הוא לשון הפלגס וחלוקה. שאיתפלג ממנו האותיות שנשמה אותיות קרח סוד הנשמה כי נפש חיה הוא שמו סוד הנשמה כנ"ל. שהלכה ונסתלקה ממנו סוד הנשמה אותיות קרח מחמת חמא של מחלוקתו וזה שפירש"י וכי קרח שפקח היה מה ראה לשטות זה עינו הטעתו. רצה לומר שקרח היה בודאי אדם גדול וחשוב משבט לוי ובוודאי היה לו נשמה גדולה. מה ראה לשטות זה לאבד הנשמה שלו בעת מחלוקתו כנ"ל איזה שוטה המאבד מה שנותנים לו המאבד סוד מ"ה הנשמה כנ"ל. ואיתפלג קרח שהופלג והסתלק ממנו אותיות קרח סוד הנשמה במחלוקתו כנ"ל. ועל זה מתרץ עינו הטעתו כי כתוב עין ה' אל יריאיו שהיריאים והשלימים עין ה' להם שרואים ומסתכלים תמיד על הוי"ה ב"ה. רצה לומר על הכח והחיות והשפע אלקי ששוכן בכל הדברים כנ"ל והוא לא היה לו מדריגה ומעלה הזאת של עין ה' כנ"ל: וזהו עינו הטעתו ומחמת זה נפל במחלוקת. ונסתלק ממנו סוד הנשמה כנ"ל: 
<b>וזהו</b> שעמד משה בתפילתו בעת שאמר לו השם יתברך הבדלו מתוך העדה הרעה הזאת ואכלה אותם כרגע. עמד משה בתפילתו אל אלהי הרוחות לכל בשר האיש אחד יחטא ועל כל העדה תקצוף. כי זה ידוע למי שיודע וכן הוא האמת שישראל ערבים זה בזה. וטעם הערבות היא מחמת שנשמות עמו ישראל כולם נלקחים ממקום אחד מתחת כסא כבודו יתברך חלק אלקי ממעל. ודרך הדבר שכל דבר שנלקח ממקום אחד אזי כל הדבר ההוא היא התחברות אחד כמי הגוף. מחמת שנלקח ממקום אחד הוא התחברות אחד. לכן אם ח"ו יכאב לאדם אבר אחד מרמ"ח אברים הכאב ההיא אפילו הקטן שכולם אזי מרגישין כל הרמ"ח אבריו הכאב ההוא. שהוא מחמת שהתחברות אחד להם מחמת שנלקחו ממקום אחד. מחמת זה הטעם כל ישראל ערבים זה בזה. ולכן מחויב כל אחד מישראל להוכיח את חבירו כמו שנא' הוכח תוכיח כי כל ישראל המה קומה אחד מחמת החלק אלקי ששוכן בתוך כולם שממקום אחד הולכין מתחת כסא כבודו יתברך. ולכן כל אחד מישראל נתפס בחטא חברו כי המה קומה אחת כנ"ל: 
<b>והנה</b> קרח במחלוקתו מחמת גודל חטאתו כנ"ל. אמר הקדוש ב"ה למשה הבדלו מתוך העדה הרעה הזאת ואכלה אותם כרגע. שרצון וחפץ השי"ת היה לכלות כל ישראל מחמת המחלוקת של קרח כי כל ישראל ערבים זה לזה ומגיע הפגם של מחלוקת לכל ישראל כנ"ל. ועל זה אמר משה בתפילתו אל אלקי הרוחות לכל בשר איש אחד יחטא ועל כל העדה תקצוף: תפס אל אלקי הרוחות לכל בשר כי מחמת מה הטעם אתה רצה לכלות כל ישראל בחטאו אחד מהם הוא מחמת כי כל ישראל ערבים זה לזה מחמת נשמתם שהן ממקום אחד כנ"ל. אך עתה אבד חטאו שאתה אלקי הרוחות לכל בשר. שבעת מחלוקתו נסתלק ממנו סוד הנשמה כנ"ל. ונשאר רק הרוח והבשר סוד הנפש לבד כנ"ל. שבעוד הנשמה בו נקרא אדם ובעת חטאו נקרא בשר אדם כנ"ל. וע"ז אמר בתפלתו אל אלקי הרוחות לכל בשר שתפס רק הרוחות והבשר שנסתלק ממנו הנשמה הנ"ל. נסתלק ממנו הערבות ג"כ. על זה אמר האיש אחד יחטא ועל כל העדה תקצוף שאין ראוי כך לעשות כי יבוטל ממנו הערבות. ופעל בתפילתו ממנו יתברך בטענה הזאת כי בטל הערבות ממנו כנ"ל. ושלא יכלו כל ישראל בשביל הערבות. ועוד בא בטענה אחרת במליצה בעד קרח שלא יענש קרח בעצמו בחטאו ואמר אל אלקי הרוחות לכל בשר. כי אל היא סוד החכמה כמו דכתיב (תהלים נב) חסד אל כל היום. והראיה והאות על זה שאתה בעל החסד כי אתה אלקי הרוחות. שאפילו הסטרא אחרא שנקראים בשם רוחות ואתה מחיה אותם ע"י שם אל שהוא סוד החסד הנ"ל. שהס"ם שהוא בקליפה הגדולה סופו של שמו הוא שם אל. והשם אל שבסופו מחיה אותו ונוחן לו כח לעשות פעולתו. ונמצא אפילו הסטרא אחרא והרוחות אתה מחיה ומהווה אותם. ועוד ראיה שאתה בעל החסד כי אפילו האדם בעת חטאו שאז מסתלקת ממנו סוד הנשמה כנ"ל אתה מחיה האדם בעת חטאו על ידי הרוח והנפש. שאם יסתלק ממנו הנפש והרוח כמו שנסתלקה ממנו הנשמה היה נשאר מת ר"ל ולא היה בו כח לעשות החטא. ואעפ"כ נשאר בו הנפש והרוח בעת החטא. וזהו חסדו יתברך: 
<b>וזה</b> המליצה שהמליץ משה בעדו שלא יענש קרח בעצמו ואמר אל אלקי הרוחות רצה לומר שאתה אל של חסד. והראיה שאתה אל של חסד שאתה אל אלקי הרוחות כנ"ל. ושוב שנית שאתה אל אלקי הרוחות לכל בשר שבעת חטא האדם שאז מסתלק ממנו הנשמה ונשאר רק בשר אדם כנ"ל אתה אל של חסד מחיה אותו על ידי הנפש והרוח וזהו חסדו כנ"ל. וזהו אל אלהי הרוחות לכל בשר שאפילו בעת החטא שנקרא בשר אתה מחיה אותו ע"י הרוח. ועל זה אמר איש אחד יחטא ועל כל העדה תקצוף כי יחטא הוא לשון חסרון שאם אפילו יחטא ר"ל שנחסר ממנו סוד הנשמה שנקראת בשם איש כמו דכתיב איש אלקים. ועל כל העדה תקצוף כי עדה הוא סוד הנפש והרוח כי עדה הוא לשון אסיפה. והנפש והרוח אפילו בעת החטא המה נאספים באדם. ולמה תקצוף עליהם לכלותם מחמת החטא כמו שאתה רוצה לעשות לקרח ולמה יגרע כחו מס"א והרוחות שאתה מחיה אותם על ידי שם אל כנ"ל. ולא פעל עליהם בתפילתו ובטענותו על קרח ועדתו שאמר בעדה ועל כל העדה תקצוף שרצה לומר שלא לקצוף על נפשם ורוחם שנקרא בשם עדה כנ"ל לא פעל על זה: 
<b>אופן</b> אחר ויקח קרח ותרגימו ואיתפלג קרח. כי בחי' כהן לוי ישראל הוא נגד נפש רוח נשמה ונגד שם הוי"ה ב"ה. וה"א אחרונה מורה על מלכות בית דוד. וקרח שרצה להפוך מלוי לכהן והיה ההיפך גם רוח על נפש. ורצה חלילה להפוך את השם הוי"ה ב"ה ורצה לעשות פירוד בין הדביקיה שס הוי"ה ב"ה. וזהו ואיתפלג קרח שרצה לעשות פירוד וכו'. [לא מצאתי יתר וחבל על דאבדין]: 
<small>סליק</small>

מטות

<b>כל נדר וכל שבועת איסר לענות נפש אשה יקימנה ואשה יפירנה וגו'.</b> הנה ידוע כי הכלל הגדול והעיקר בעבודת השי"ת הן בתורה ותפלה ומעשה המצות שבכל דרכיך דעהו. שכל מה שאדם מרבה להטיב ללכת בדרכי עבודת השי"ת רק באופן ובתנאי בזיכוך חומרו וגופו מתאותיו והנאותיו הגשמיות בלתי להשי"ת לבדו ושלא לדרוש עצמותו והנאתו. אזי כל מה שמרבה בעבודת השי"ת יודע יותר פחיתות ערכו בעבודת השי"ת, ושלא התחיל עדיין אפילו פסיעה אחת לפסוע בדרכי השי"ת ולידע גדולתו ורוממותו, וכמו שהמשילו קדמונינו לנר אצל האבוקה שבהתקרבות אורה להאבוקה אזי נתבטל ונתכבה אורה מחמת ריבוי וגודל האור של האבוקה. וכמו כן האדם בעבודת השם יתברך בזיכוך חומרו וגופו מגשמיותיו ועביותיו ומכנים לתוכו גודל ריבוי האור של א"ס ב"ה ונתבטל אצלו כל העבודת מחשבות שחשב, זה עבודה שלימה מחמת גודל ריבוי האור של א"ס ב"ה השופע בו ושוכן עליו. ואז יודע בידיעה ברירה ואמיתיות שלא הגיע והשיג שום השגה לידע גדולתו ורוממתו, ואינו יוצא בעבודתו יתברך ועדיין הוא עומד מלבד ולא התחיל לילך בעבודתו. והכל הוא מחמת בטלות אורו המעט שנתבטל בגודל ריבוי האור של א"ס ב"ה שהכניס בתוכו. כי זה כל האדם שיודע שאינו יודע. וזה הוא בזיכוך גופו וחומרו בעבודת השי"ת אזי יודע כל הנ"ל בתכלית הידיעה. אך אם ח"ו בהיפך שאפילו אם מתמיד האדם בהילוך דרכי עבודת השי"ת בתורה ובתפלה ובמעשה המצות בכל דרכיך דעהו בלא זיכוך כל הנ"ל. ודורש לטובתו ולהנאתו עם כל העבודת השי"ת. אזי כל מה שמרבה ללכת בדרכי עבודת השי"ת יודע וחושב שיוצא בזה ידי חובתו ומשיג גדלותו ורוממותן של השי"ת והוא מחמת גשמיותו ועביותיו שלא זיכך עצמו בתכלית הזיכוך. הרחיק הוא מאור אין סוף ב"ה השופע ושוכן בו, ומעט אור התורה והתפלה ומעט המצות שפעל ועשה בעבודתו הוא מאיר יותר בקרבו כמו נר בהכניסו למקום חושך אזי מנהיר הנר במקום ההוא ובסביבותיו, ומחמת זה עולה בדעתו שיוצא בעבודתו ידי חובתו ויודע בתכלית הידועה והכוונה. וזה מאן דאיהו רב הוא זעיר ומאן דאיהו זעיר הוא רב. כי מי שעולה בדעתו שהוא בתכלית ידיעת דרכי עבודת השי"ת מחמת שלא זיכוך חומרו וגופו כנ"ל נר במקום חושך. אזי הוא רב בדעתו ובאמת הוא זעיר, אבל מאן דאיהו זעיר שעולה בדעתו שהוא בתכלית הריחוק מהשי"ת מחמת בזיכוך גופו וחומרו כנ"ל. ונתבטל אורו של תורתו ועבודתו ומעשה המצוה שפעל ועשה בגודל הריבוי של האין סוף ב"ה כנר שלפני האבוקה. ואז הוא זעיר בדעתו ובאמת הוא רב, וזה ג"כ סוד עפר פרה שמטהר טמאים ומטמא טהורים. כי עפר הוא סוד ענוות והשפלות בסוד אנכי עפר ואפר שאמר אברהם אבינו ע"ה (בראשית יח) ופרה היא סוד הדינים בסוד פר"ה שיש פ"ר דינים וה' גבורות. ועם העפר שהוא סוד הענוות יכולין לבטל הפ"ר דינים וה' גבורות, והעפר שהוא סוד הענוות הוא מטהר טמאים. כי מי שהוא יודע שהוא טמא ושהוא בדרך רחוקה מהשי"ת ומחמת זה יודע שפלתו ופחיתות ערכו ובעבור זה נשבר לבו בקרבו ובתכלית הענוות ועפר. בזה הוא מטהר טמאים. ויכול להגיע ולהשיג דרכי עבודת השם יתברך וגדולתו ורוממתו. כי מי שמחזיק א"ע בטמא יודע שהוא רחוק מהשי"ת ועפר כזה הוא מטהר לו. ומטמא טהורים דהיינו אם האדם בשפלותו וענוותנותו יודע בעצמו שהוא במדת ענוה וכוחו ועוצם ידו עשה לו זה המדה הנ"ל. עפר זה מטמא טהורים שאפילו אם מגיע לאיזה עבודת השי"ת טהור יפסיד על ידי זה: 
<b>והנה</b> ידוע כי נדר מרומז על החכמה כמאמרם ז"ל כל הנודר כאלו נדר בחיי המלך וכל הנשבע כאילו נשבע במלך עצמו.והנה כתוב (קהלת ז') החכמה תחיה בעליה ונמצא שהחכמה מחיה ומהוה את בעליה סוד ספירות ומידות הבינה ע"כ נקראת החכמה בשם מלך עצמו שדבר המחייה ומהווה נקרא מלך. והבינה נקראת בשם חיי המלך שמקבלת חיות ושפע מן החכמה שמחייה ומהווה אותה. וע"כ חו"ב תרין רעין דלא מתפרשין בסוד איסר ואגודה שהם נקשרים ואגודים זה בזה. כי הבינה מקבלת חיות ושפע מהחכמה ואין מלך בלא עם. כי החכמה סוד המלך כנ"ל צריך לעם סוד הבינה, נמצא ששניהם צריכים זה לזה. והיותן בסוד איסר ואגודה והן תרין דלא מתפרשין ולקמן מבואר יותר סוד החכמה והבינה שהם נקראים נדר ושבועה, והנה תיבת כל לפעמים משמעתו סוד הריבוי והפלגה כמו כל הדברים שהוא כללות והריבוי. ולפעמים משמעותו סוד המיעוט והפורתא כמו כל שהוא לשון מיעוט ופורתא. וזה כל נדר שכל הוא לשון ריבוי הנ"ל דהיינו אם האדם מרבה לילך בדרכי עבודת השי"ת בריבוי התבוננות באלהים חיים. כמשמעות כל נדר בהוא הריבוי. ונדר הוא סוד הבינה כנ"ל. וכל שבועה הוא ג"כ בריבוי החכמות כמשמעות לשון כל שהוא ריבוי. ושבועה היא מדת חכמה. ואיסר הוא סוד הקשר שהם תרין רעין דלא מתפרשין. ואם האדם מרבה לילך בדרכי השם בעבודתו בריבוים הנ"ל בריבוי הבינה ובריבוי החכמה והאיסר שהחו"ב קשורים זה בזה בסוד תרין רעין. כנ"ל. אזי הוא מזכך גופו וחומרו מתאוותיו והנאותו בלתי לה' לבדו בעבודתו כנ"ל. אזי הוא האדם לענות נפש שנפש מעונה ונאנח מאד שיודע פחיתות ערכו וקצורו בעבודת השם יתברך והוא בתכלית הריחוק. מהשי"ת לידע ולהשיג אפס קצהו כמשל הנ"ל. וזה לענות נפש שנפשו מעונה שאינו ויוצא ידי חובתו בעבודת השם יתברך: 
<b>אופן השני</b>
<b>ועוד</b> יש לומר באופן אחר כל נדר וכל שבועת איסר לענות נפש שכל הוא מועט ופורתא כנ"ל. דהיינו אם האדם ההולך בעבודת השי"ת בדרכי עבודת הנ"ל בתורה ובתפלה ובמעשה המצות ובכל דרכך דעהו רק בלא זיכון חומרו וגופו מתאוותיו והנאותיו הגשמיות ודורש להנאותיו. אזי כל נדר אפילו מעט ההבנה וכל שבועת אפילו מעט החכמה אישר הנ"ל. שממשיך ומכניס בתוכו ובתפלתו בעבודת השי"ת. מאיר ומזריח המעט אור של עבודת השי"ת כנר במקום חושך ואפל. וגורם המעט אור של הנ"ל שהכניס לחוט לענות נפש. כי ענות היא לשון העזה ועזות כמו קול ענות אנכי שומע שמשמעותו לשון העזה. כי המעט החו"ב שמכניס לתוכו בתורה ותפלה ובעבודת השי"ת. המעט האור ההוא גורם לו לענות נפש שיעוז נפשו בעבודת השי"ת והגיע להשיג תכלית העבודה השלימה וגדולתו ורוממותו בתכלית השלימות, כמשל הנ"ל בהכנס אור במקום חושך ואפילה שמאיר בכל סביביו. וזה אשה יקימנה ואשה יפירנה. כי הצדיק נקרא בשם אשה כמו שיתבאר לקמן שהצדיק בודאי מקיים לפי אופן הראשון. שכל שהרבה ללכת בדרכי השם יתברך יודע בתכלית הידועה שאינו יודע כנ"ל מחמת זיכוך חומרו וגופו בתכלית הזיכוך כנ"ל ומקיים הצדיק אופן הראשון. וזה אשה יקימנה ואשה יפירנה שהצדיק בודאי מפר ועוקר אופן השני: 
<b>אופן שלישי</b>
<b>עוד</b> יש לומר כל נדר וכל שבועת איסר לענות נפש אשה יקימנה ואשה יפירנה באופן שלישי. כי הנה ידוע כי החיות והשפע שנמשך ושנשפע בזה העולם התחתון המכונה בשם עולם עשיה. המקור של החיות שבכל היצירים והברואים. הנפש החיוני. שבהם נמשך ונשפע מה"א אחרונה של שם הוי"ה ב"ה בסוד שכינה תתאה השוכנת בתחתונים לזונם ולפרנסם מאורה וזיוה ומכבודה להחיותם. בסוד ומלכותו בכל משלה המוכנת בשם אימא תתאה. בסוד אם כל חי סוד המלכות. והוא סוד נפש האדם המקבלת השפעתה ואורה מאימא עילאה על ידי וא"ו סוד התפארת, בסוד ששה קצוות בסוד תפארת בעלה. והוא"ו היא סוד המשכה שמושך לה על ידי אימא עילאה הוד ה"א ראשונה הוא הבינה, ואימא תתאה סוד ה"א אחרונה סוד המלכות כל שפעה וחיותה מהוא"ו הנ"ל נמשך רוח האדם. ומה"א ראשונה הנ"ל נמשך נשמת האדם מאימא עילאה בסוד הבינה סוד ה"א ראשונה. שכינה עילאה מקבלת שפעה ואורה מסוד החכמה מסוד הכתוב והחכמה תחיה את בעליה. והוא סוד היו"ד שבשם הוי"ה ב"ה המכונה בשם אבא עילאה. שמשפיע וממשיך חיות ושפע לאימא עילאה להשפיע לעולמות עליונים כל טוב. ומהחכמה שהיא אבא עילאה סוד היו"ד נמשך נשמה לנשמה אם זוכה האדם על ידי מעשיו הטובים בזיכוך גופו ומידותיו. והנה אם מספר האדם הנפש שלו ה"א אחרונה סוד המלכות החיות של כל עולם התחתון, ומקשר החיות של כל הדברים של העולם הזה השפל לשורשם ולמקורם של מחצבותם. סוד ה"א אחרונה לבלתי ראות על גשמיותיו ועביותיו של הדברים. רק על רוחניותם ועל חיותם של שורשם ומחצבותם שנחלקו משם. ודבר זה לא יוכל להשיג ולהגיע רק על ידי זיכוך נפשו שנחלקה גם כן משם כדי שימצא מין את מינו וניעור. ואז אם האדם מגיע כל הדברים בזיכוך נפשו ועבודתו לשורשם ומקורם. ואז השכינה תתאה שהיא אימא תתאה נתעלה למעלה ומתפארת במעשה באהבת הבנים באומרה חמי במה ברא אתי לגבך. ואז אם הבנים שמחה סוד אימא עילאה ואימא תתאה ואז אימא עילאה ממשכת שפעה ומשפעת לאימא תתאה על ידי וא"ו תפארת בעלה בסוד מ"ד, מחמת שאימא תתאה העולה להמ"נ תחלה במעשיה הטובים ואז כל העולמות בחדוה על ידי העלאת מ"נ. והעולם התחתון בחדוה על ידי הורדת מ"ד. כי נתמלא יחוד בשם הוי"ה ב"ה ה"א תתאה בסוד המלכות בה"א עילאה סוד הבינה על ידי הוא"ו תפארת בעלה. ועל ידי זה נתמלאו כל העולמות עליונים שפע ואור גדול ומשתלשל למטה שפע ברכה ורחמים וחסדים. אך אם חם ושלום הוא להיפך שהאדם אינו מטהר נפשו בזיכוך חומרו וגופו בעבודתו ורואה ומסתכל על כל הדברים העולם התחתון על גשמיותם ועביותם. ונמשך נפשו וגופו אחר גשמיותם ונשקע בתאוות והנאות עולם התחתון בחמידות גופו ותאוותיו. אזי מפריד ה"א אחרונה שהוא הוד שכינה תתאה שהיא סוד המלטת מן הוא"ו סוד תפארת בעלה שאינו יכול להוליך לה השפעתה מאימא עילאה סוד ה"א ראשונה שאימא תתאה אינה יכולה להרים ראשה ולהתפאר במעשה הנ"ל. ואז אימא עילאה ואימא תתאה שניהם בצער ומקוננין ומייללין על הבנים שאימא תתאה מקוננת שאין לה במה להתפאר במעשה של בנים והיא בצער ובדחקות מחמת מניעת השפעתה. ואימא עילאה היא בצער מחמת חסרון הבנים שאינה יכולה להוריק שפעה לאורה שאינם ראוים לקבלם ומוכרחת להוריק שפעה להשבעים שדים. ואז כולם שלווים ושקטים ועם ישראל בצער ונעשה פירוד בשם הוי"ה ב"ה. שאינה יכולה ה"א אחרונה תתאה סוד המלכות להחיותם עם ה"א עילאה סוד הבינה על ידי וא"ו תפארת בעלה להוליך לה השפעתם ואורם. מחמת שמוכרחת להוליך השפע והחיות הראוי לה להחיצונים ולהסט"א ואז השכינה בגלות והשעבוד גובר בעמו ישראל, ואז השכינה תתאה שהיא סוד ה"א אחרונה בגלותא. שהאימא עילאה סוד ה"א ראשונה סוד הבינה השכינה עילאה ארחוק מדורא דילה ממנה שאינה יכולה להוליך השפעתה ואורה לה כנ"ל: 
<b>וזהו</b> כל נדר וכל שבועת איסר. נדר היא הבינה (סוד י"ן) שבסוד אימא עילאה ה"א ראשונה. ושבועה הוא סוד החכמה סוד היו"ד שבשם הוי"ה ב"ה סוד אבא עילאה. וזה איסר תרין רעין דלא מתפרשין בסוד י"ה שהיא לענות נפש סוד ה"א אחרונה אימא ושכינתא תתאה כנ"ל. וזה לענות נפש שהנפש סוד ה"א אחרונה גורם העינוי והצער להנדר והשבועה שהיא החכמה והבינה סוד י"ה שאינה יכולה להוריד שפעה ואורה לה"א אחרונה סוד המלכות ומוכרחים להוריד שפעם להחיצונים וסט"א. וזה העינוי של נדר ושבועה הוא מחמת הנפש סוד ה"א אחרונה סוד נפש האדם שאינו מטהר נפשו בעבודת השי"ת וגורם הצער והעינוי להנדר והשבועה. וכן הנדר והשבועה גורם העינוי והצער להנפש מחמת שנמשך השפע והחיות הראוי לה להחיצונים. ומוכרחת הנפש סוד ה"א אחרונה בגלותא וצער ודחקות וחובת הנפש פוסח על שתי הסעיפים לפניה ולאחריה. שהנפש גורם העינוי והנדר והשבועה גורם העינוי להנפש. שהעינוי של הנדר והשבועה הוא שמוכרחים להוליך ולהוריד שפעם ואורם להחיצונים והסט"א וכל ישעם וכל חפצם להיטב להמלכות. והעינוי של הנפש הוא בפשוטה שאין לה שפעה וחיותה ומוכרחת להיות בסוד הגלות במיצר ודחקות. וזה אשה יקימנה ואשה יפירנ' כי אשה נקרא סוד הצדיק סוד התפארת שהוא הוא"ו הכלול מששה קצוות שנכלל בו גם היסוד בסוד הכתוב יסוד צדיק בשבעה נעלם וכתוב (משלי י') וצדיק יסוד עולם שהוא תפארת בעלה. כי הצדיק בודאי במעשיו ובצדקותיו הטובים ובטהרת גופו מייחד ומקשר סוד הנפש שהוא ה"א אחרונה סוד המלכות וה"א עילאה סוד הבינה. נמצא שעל ידי הצדיק שהוא מדת היסוד סוד התפארת בעלה למטרנותא לה"א אחרונה נתקשר אימא תתאה עם אימא עילאה ונעשה ממנו יחוד בשם הוי"ה ב"ה. ואז על ידו מעלה מ"נ ומורדים מ"ד כי הוא סוד הוא"ו הממשיך שפע וברכה לאימא תתאה ע"י. וזה אשה יקימנה אשה סוד צדיק יפירנה כי אין הדינין. נמתקין אלא בשורשם. ושורש הדינין והגבורות היא באימא עילאה יסוד הבינה כי ממנה דינין מתערין. והצדיק הנ"ל אוקים לה לה"א אחרונה סוד המלכות שכינתא תתאה מגלותא. שהצדיק הנ"ל מייחד ומקשר לה לאימא ואין הדינין נמתקין אלא בשורשן באימא עילאה סוד הבינה סוד הדינין כי ממנה מתערין: 
<b>וזהו</b> החכם עוקר הנדר מעיקרו. כי נדר היא בינה כנ"ל ומבינה ממנה דינין מתערין. ושם בינה מאיר בשם אלהים שהוא סוד הדינים והגבורה. והחכם הוא ממדת החכמה שהוא אבא ושם הוא מאיר השם אכדט"ם שהוא החסדים והשם הזה אותיות השם אלקים כי לפני א' אין שום אות מ"ם הוא מ"ם סתימא. ומהשם הזה שהוא לפני אלקים יכולים לבטל ולעקר עמו כל הדינין והגבורות שהוא מאיר בחכמה סוד האבא. כי מדת האבא הוא מדת החסד והרחמים, ומדת האימא שהוא מדת הבינה שם הדינים והגבורות. וזה החכם עוקר הנדר מעיקרו. החכם מאיר אותו השם אכדט"ם ועוקר הנדר שהוא הדינין. כי נדר היא בינה ומינה דינין מתערין ושם אלקים שהוא מדה"ד עוקר החכם הנדר שהוא הדין. והוא מחמת מעיקרו כי בחכמה מאיר השם הנ"ל שהוא לפני אותיות אלקים ומעקרו ונתבטל ונמתק הדין: 
<b>וזהו</b> אשה יקימנה אלקים ואשה יפירנה כי הדינים אינם נמתקין אלא בשורשם כי הצדיק מייחד ומקשר השכינה תתאה בשכינה עילאה ונתחבר ה"א תתאה בה"א עילאה על ידי הצדיק סוד הוא"ו. ואז כל הדינים נמתקין כנ"ל ואז אם הבנים שמחה. ב' השכינות שכינה תתאה ושכינה עילאה כנ"ל אמן כיר"א: 
<small>סליק</small>

שבת חזון

<b>שמעתי</b> מפיו הקדוש ששאל למה קורין אותו שבת שבת חזון. ואמר כי בשבת זה יכולים לראות מה יהיה בעולם, וענין נביאה היא כשהנביאים רואים ח"ו דבר מה על ישראל רואים את הדבר כשכבר בא אל המידות כמו דאיתא בזוה"ק אית דמסתכלין בידין ואית דמסתכלין ברגלין וזה ענין המדות. ולכך אינם יכולים להמתיק הדבר עוד ולבטל הדבר. וזה מנצפ"ך צופים אמרום. פירוש מנצפ"ך הם גבורות. צופים הנביאים תיכף כשראו את הדבר אמרו לישראל שאין בכוחם לבטל מחמת שכבר בא אל המדות. אבל חכם עדיף מנביא כי החכם עיניו בראשו שרואה הדבר כשהוא עדיין בראש למעלה מהמדות. והיינו מחמת שהחכם הוא בחי' אי"ן ולכך רואה הדבר גם כן בבחי' אי"ן. ולכך יכול להמתיק ולבטל. וסיים מה רואה כשרואה אי"ן רק שרואה שאינו רואה: 
<b>אח"כ</b> אמר כשיש דינים חס ושלום על ישראל אזי אני חולה ועצב. וכשיש רחמים אני בריא ושמח. כי הצדיק יכול להרגיש בגופו כל עניני השתנות שנעשה בעולם בכל פעם מרחמים לדין חס ושלום ומדין לרחמים. כי כמו שהמזלות יכולין לידע מה שנעשה בעולם מחמת שהמזלות קשורים בגלגלים וגלגלים קשורים בספירות וספירות באין סוף ב"ה. ולכך כשנעשה איזה השתנות והתפעלות מדין לרחמים או מרחמים לדין חס ושלום ניכר הדבר תיכף במזלות. כן הגוף של הצדיק מקושר בנשמתו ונשמתו להספירות והספירות לא"ס ב"ה ולכך יכול להרגיש בגופו כל השתנות כנ"ל. וזהו (במדבר כג) כעת יאמר ליעקב ולישראל מה פעל אל פי' כעת כמו שיכול להבין במזלות שנקראו עתים כן יאמר ליעקב שהוא גופו של הצדיק מה פעל אל שמרגיש בגופו כל עניני התפעלות מרחמים לדין ומדין לרחמים. <b>והרב מאפטא</b> סיפר לי שבילדותו התחילו האברים שלו לומר לו עתידות ובקש מהשי"ת שיקח הדבר מאתו. והנה מה איכפת להצדיק כשהאברים אומרים לו עתידות אמנם כאשר הצדיק יכול להמתיק הדינים בשורשן טוב אבל כאשר יש התגברות הדינים חס ושלום ולא יש עת רצון כנאמר (איכה כג) סכות בענן לך וגו' אזי אי אפשר לבאר גודל הכאב לב שיש לו ע"כ יותר טוב לו שלא ידע כלל. גם הצדיק האמיתי אשר רוצה רק בדביקות הבורא יתברך שמו ירא להכניס א"ע בדברים אלו בענין הסתכלות. בכדי שלא ינתק מעבותות הדביקות ברגע ההוא ויפול הנופל חס ושלום: 
<small>סליק</small>

בין המצרים

<b>מפני</b> מה חרב בית המקדש בג' השבועות וכל המאורעות והגליות היו בג' השבועות, כי כשברא הקב"ה את העולם ברא כ"ח עתים י"ד לרעה וי"ד לטובה וכתוב (בראשית ח) קיץ וחורף יום ולילה לא ישבותו. יום הוא בחי' אור ולילה הוא בחי' חושך מפני מה לילה הוא בחי' חושך לפי שאז שלטו הקליפות. וקיץ הוא בחי' אור וחורף הוא בחי' חושך בתקיפת טבת מתחיל היום להאריך ומתרבה האור בהעולם. ובתקיפות תמוז מתחיל היום להתקצר ומתרבה החושך בהעולם ולכן נחרב בהמ"ק בהג' שבועות. השי"ת יתן שיהיה לנו ולכל בני ישראל אור במושבותם: 
<b>א"א</b> זצ"ל אמר שמן הג' שבועות יודע לו הימים טובים. ואני אומר שהג' שבועות הם כמו אבנים טובים שגדילים תחת הרי חושך אע"פ שהם בחי' חושך מ"מ יש בהם בחי' אור. וכשיבוא משיח צדקינו ויהיה אור הלבנה כאור כחמה אזי יהיו הג' שבועות ימים טובים כי הג' שבועות הם כנגד ג' רגלים. השי"ת יודע האמת כי בימי בחורתי שהיה לי כח הרגשתי בהג' שבועות בכל יום אור חדש, והאמת מה שאמרו חז"ל כל מה דעביד רחמנא לטב עביד הכוונה על הג' שבועות. אף על פי שהם בחי' ירידה לישראל מ"מ לטב עביד: 
<b>מפי</b> עליון (איכה ג') לא תצא הרעות והטוב איך הוא. ואמר כי יש עץ החיים ועץ הדעת, עץ הדעת מעורב טוב ורע ולכן כשבא לעולם התחתון יש בזה בחירה לפי המקבל. אבל בעץ החיים כולו טוב הוא ואין בו רע כלל ואין בזה בחירה לפי המקבל. וזה הפי' מפי עליון נקרא עץ החיים אור אין סוף ב"ה משם אין יוצא רק טוב ולא רעות וטובות מעורב. וזה הפי' (משלי יח) מות וחיים ביד לשון מבחי' עץ הדעת שיש בשם חיים וכו' תלויה ביד הלשון ביד האדם שהוא כח המדבר לתקן הדבר לשורשו כפי קודם החטא. ולהמשיך השפעה מבחי' עץ החיים שכולו טוב: 
<b>הנה</b> יש מוחין דגדלות ומוחק דקטנות וא"א להיות גדלות אלא א"כ יש מתחלה קטנות. יש בחי' ימין ובחי' שמאל מפני מה נקרא ימין כי כנגדו בחי' שמאל ניכר שהוא ימין. השי"ת יתן שיהיה ויהי ערב ויהי בקר יום אחד ערב בחי' חושך ובקר בחי' אור. שיוכלל החושך באור ויכללו הגבורות בהחסדים שיהיה רב חסדים ורחמים על ישראל אמן: 
<b>להבין</b> למה נקרא ארצינו הקדושה עתה בשם ארץ ישראל תינח בזמן שבית המקדש היה קיים וישראל היו שרוים על אדמתן היה נקרא בשם א"י. אבל בעוה"ר כעת שא"י חריבה ובהמ"ק חרב וישראל מפוזרין בגלות בין העמים ובאה"ק אין דרים בה כ"א ערביים וישמעאלים. ומתי מעט מאחב"י דרים בתורה למה נקרא עתה בשם ארץ ישראל, אך הענין היא דידוע לארץ ישראל שלמטה מכוון כנגד ארץ ישראל דלעילא למעלה בגבהי מרומים הנקרא ארץ החיים העליונה שכינתא קדישא. ע"ד משל כמו ארץ הלזו הגשמיות אשר הכל היה מן העפר וממנה צמח כל התביאות וכל הספירות. כמו כן למעלה נקרא השכינה בשם ארץ שממנה נבראו כל הנשמות הנקרא בשם תבואה כמ"ש (ירמיה ב') קודש ישראל לה' ראשית תבואתו. כי יש נשמות אשר נקראים בשם חטה מארי דאורייתא כי חטה בגימטריא כ"ב אתוון דאורייתא ויש נשמות הנקראים בשם שעורה שעור ה' בעלי יראה עילאה וגם כל הברואים. מלאכין רבוא ריבבן עד אין שיעור ופרטי הנבראים דומם צומח חי מדבר הכל נבראו בדבר ה' וברוח פיו שהיא ה"א תתאה עולם הדיבור. אך נשמות ישראל שרשם מעולם המחשבה ה"א עילאה וכמ"ש ישראל עלו במחשבה תחלה. וכמ"ש בזוה"ק תלת קושרין מתקשרין כחדא קוב"ה ואורייתא וישראל. אך שרצונו ית"ש היה שיהיו הנשמות בעולם בי"ע בעלי גבול ותכלית ויתלבשו בגופות גשמיים דווקא שזה רצונו הפשוט. לזאת המעבר של נשמות ישראל הוא דרך עץ החיים ה"א תתאה. וזה משה"כ (תהלים קטז) אתהלך לפני ה' בארצות החיים ב' ארצות ארץ תתאה הוא השכינה תתאה וארץ עילאה שכינה עילאה. וידוע שבין ארץ עילאה לארץ תתאה יש רקיע הנקרא שמים הנקרא בזוה"ק ובע"ח זעיר אנפין ונקרא קוב"ה וכמ"ש (מלכים א' ט') ואתה תשמע השמים. ושכינתא נקרא ארץ וכמ"ש (ישעיה ס"ו) והארץ הדום רגלי וזהו יחוד קוב"ה ושכינתא שמים וארץ. והנה כל איש ואיש ישראל יש לו חלק אלקי ממעל כלול מכל הספירות ויש בו ג"כ ניצוץ אלקים במוחו ובלבו וזמן היחוד הוא בפריסת בזמן התפלה שצריך לומר בדו"ר. אהבה היא בחי' שמים שיוכל להיות שיתעורר בנפשו אה"ר מלמעלה בעת רצון וכמ"ש (תהלים ק"ג) וחסד ה' מעולם ועד עולם על יריאיו. אך היראה אינה באה מלמעלה כ"א כאשר היא מיגע א"ע להוליד מבינתו רוח דעת ויראת ה'. וכמ"ש חז"ל הכל בידי שמים חוץ מיראת שמים וכמ"ש (שם קטו) השמים שמים לה' והארץ נתן לבני אדם, ובדרך כלל בכל היום יש גם כן בחי' יחוד שמים וארץ. שזהו כמ"ש (משלי ג') בכל דרכיך דעהו וגו' וזהו בחי' ארץ ישראל שבחי' ארץ יהיה מיוחד בבנ"י הנקרא שמים. כי בחי' זאת הוא הנקרא ישראל זוטא ויש ישראל סבא. וכאשר יתיחדו שמים וארץ יוכל להאיר מבחי' ה' עילאה לה' תתאה וכו'. ומי שזוכה לבא לבחי' זו יזכה להיות באה"ק להגיע לשלימותא: 
<b>בגמרא</b> הקשו למה נתאווה משה ליכנס לארץ ישראל וכי לאכול מפריה הוא צריך, וקשה הלא חזינן דאנשי כנה"ג קבעו ברכה מעין ג' בקשה על זה ונאכל מפריה ונשבע מטובה. אך באמת דבר גדול הוא שפירות ארץ ישראל מסוגלים ליראה כמו דאיתא במדרש. רק לגבי משה מילתא זוטרתא הוא היראה כנודע. ע"כ הקשו שפיר בגמרא וכי לאכול מפריה הוא צריך דייקא: 
<small>סליק</small>

ראה

<b>עשר תעשר בשביל שתתעשר.</b> פי' כי יש עשר ספירות. וספירה עשירית היא בחי' מלכות. וצריך כל אחד לתקן כל הי' ספירות. וכל ספירה כלולה מעשר. וכשהיא לבדה היא נקרא בחי' נקודה. וכשהיא כלולה מכל הי' ספירות היא בבחי' פרצוף. ע"כ כתוב עשר היינו שיקבל האדם על עצמו עומ"ש באמת באופן שיאור בה כל הי"ס שיהי' בבחי' פרצוף שלם.וזהו בשביל שתתעשר היינו שיקבל עומ"ש על כל רמ"ח אבריו. וזהו נקרא עול מלכות שמים שלימה. היינו שיראה האדם שיהיה בבחי' מלכות בבחי' פרצוף בכל הי"ס ובכל הכוחות והיינו עשר בשביל שתתעשר. היינו שיקבל עליו עומ"ש באמת על כל אבריו בכדי שיהיה בבחי' מלכות בחי' פרצוף שלם, השם יתברך יזכינו לעשר בשביל שתתעשר לקבל עומ"ש באמת בכל הי"ס אמן: 
<small>סליק</small>

כי תצא

<b>כי תבנה בית חדש ועשית מעקה לגגיך.</b> כתיב (משלי כד) בחכמה יבנה בית. וזהו כי תבנה בית חדש כשמתחדש כח החכמה בבחי' מוחין חדשים להצדיקים כפי ערכם ולאנשים פשוטי' כפי ערכם. מצוה לנו התורה הקדושה ועשית מעקה לגגיך, מעקה היא שמורה להגג. כן צריך להקדים יראת ה' להחכמה והמוחין. בכדי שיהיה לו לשמורה שלא יפול ממדריגת החכמה והמוחין הנ"ל כמשה"כ כי יפול הנופל ממנו. וכשיעשה מעקה היינו כשיקדים היראה להחכמה והמוחין הנ"ל אזי יהיה שמורה לכח החכמה והמוחין? הנ"ל שיתוסף במדריגה אחר מדריגה לטוב. כי צריך כל אחד בכל יום ויום להתחזק באמונה ולהמשיך ע"ע בחי' חכמה ומוחין חדשים. כי אדם נקרא ע"ש אדמה לעליון וכמאמר המחדש בטובו בכל יום תמיד מעשה בראשית וכתיב (תהלים קד) כולם בחכמה עשית. נמצא שמחדש הקב"ה בכל יום ויום כח החכמה לחיות העולמות: כן צריך כל אחד לחדש כח החכמה בבחי' מוחין חדשים לעבודת השי"ת בהתקרבות והתדבקות לאור א"ס באמת. ועל זה נאמר ועשית מעקה להקדים היראה: 
<small>סליק</small>

כי תבוא

<b>והיה אם שכוח תשכח.</b> דהיינו כאשר תפול במרה שחורה ותשכח במדת השמחה כפי' והיה אם שכוח תשכח את ה' וגו' כי עוז וחדוה במקומו גם על ידי מרה שחורה תנתק מדביקות הבורא ב"ה. והיה אם שכוח כאשר תאבד מדת השמחה עי"ז תשכח את ה' אלהיך: 
<b>באופן</b> אחר והיה אם שכוח תשכח היינו כאשר תשכח את ה' אלהיך ויהיה לך עוד מזה שמחה. ולא יהיה לך מזה שברון רוח מאשר עזבת את הבורא ב"ה. אז עבירה גוררת עבירה ותשכח את ה' מכל וכל: 
<small>סליק</small>

נצבים

<b>אתם נצבים היום כלכם לפני ה' אלהיכם.</b> אימתי יהיה לכם מעמד ומצב בעולם כשתהיו לפני ה' אלהיכם. היינו כשתהיו דביקים בהקב"ה כמו שנאמר בהקב"ה חיים כולכם היום. יהיה לכם החיות האמיתי: 
<b>או יאמר</b> אתם נצבים, כי כאשר שפע הנביאה באה מלמעלה אל הנביאים אין ביכולתו להשאר על עומדו. מחמת שלא היה יכול לסבול רוב האור ומחמת זה היה נראה כמשתגע כמו שנאמר אצל יהוא על אחד מבני הנביאים. וחכם עדיף מנביא כשמדבק א"ע להשי"ת יכול לעמוד על עמדו ולא נראה בו שום שינוי. וזה אתם נצבים שתהיו על מעמד ומצב שלכם אף על פי שכולכם לפני השי"ת היינו כשתהיו דביקים לפני ה' אלהיכם: 
<small>סליק</small>

האזינו

<b>האזינו השמים ואדברה ותשמע הארץ אמרי פי.</b> הנה ידוע למי שיודע וכן הוא האמת כי כתיב (משלי יג) צדיק אוכל לשובע נפשו כי נשמות עמו ישראל חציבות מתחת כסא כבודו יתברך הגבוהה והרמה הרבה יותר מהמלאכים ושרפים ואופנים וחיות הקודש, שהם בסוד עומדים תמיד במעלה ולא בסוד מהלך. ועל כן נקראים בשם עומדים. אבל לא כן האדם השלם שמכונה בשם מהלך. שהולך תמיד ממדריגה למדריגה היותר גדולה ואינו יכול לעמוד על מדריגה אחת עד שבזיכוך חומרו וגופו עולה למעלה ומדריגה היותר גבוהה וכמה מהמלאכים שרפים ואופנים וחיות הקודש בעת התהפך החומר לצורה ובטהרת וזיכוך גופו וחומרו אזי יכול לשאוב אצלו כל החיות והכח של הדוממין והצומחין והחיין והמדברין. כי זה ידוע למי שיודע וכן הוא האמת כי דרך הענף להתקרב אל השורש. כי הכל הולך ונמשך ונשאב אל השורש. ולכן הדומם נמשך ונשאב חיותו וכחו אל הצומח ומחמת שריבוי החיות יש בהצומח יותר מן הדומם אזי רוב החיות שבהצומח מושך ושואב המעט חיות שבהדומם. כי הכל הולך אל השורש ודרך הענף להתקרב אל השורש. ולכן הדומם נמשך ונשאב חיותו וכחו אל הצומח. וכמו אבן השואב שכל מה שהיא זך ביותר אזי שואב ומושך ביותר כל הדברים השייך לשורשו. וכן החי מושך ושואב החיות והכח שיש בהצומח. שהוא ג"כ מחמת רוב החיות והכח שיש בהחי יותר מן הצומח וכו' כנ"ל. וכן המדבר מושך ושואב החיות והכח שיש בהחי היא ג"כ ע"ד האמור, כי דרך הענף שחפצו ורצונו להשתוקק להתקרב לשורשו שגדול ממנו ולהיות נשאב ולהתכלל עמו בשורשו לבל יפרד ממנו ולהיות לצוותא חדא. נמצא שאם בדברים הגשמיים והעביים הוא כן. כש"כ וק"ו בדברים הרוחניים שמחויב ג"כ להיות כן. כי כל הדומם וצומח וחי ומדבר וכל דבר שבא לכלל עשיה ויצירה ובריאה הכל במאמר וברוח פיו של השי"ת המה נבראו ועומדים ובכח וחיות שפעת אורו יתברך. ולולא זאת כלא היה וכאין וכאפס נחשבו. וע"כ הצדיק התמים שמזכך גופו וחומרו מחמת ריבוי וגודל אור נשמתו בזיכוך וטהרת גופו וחומרו. נמשך ונשאב אצלו כל החיות והכח של כל הדברים הגשמיים שבהדוממים והצומחין והחיין והמדברין, כי טבע הענף להיות נמשך ונשאב ולהיות נכלל בהשורש, ולכן צדיק אוכל לשובע נפשו כי כולם מתאוים וחפיצים וחושקים שהמעט חיות וכח של השי"ת שיש בתוכן להתקרב ולהיות נשאב ונכלל בהשורש הגדול שבהצדיק סוד הנפש שבו. שהוא ממשיך ושואב בזיכוך וטהרת גופו כל הרוחניות והחיות שבהדומם והצומח והחי והמדבר ובהעשוים והיצורים והנבראים. וזהו צדיק אוכל לשובע נפשו. שכל האוכלים מתאווים וחפיצים ומשתוקקים להשביע את נפשו. של הצדיק אף ע"פ שנפשו הוא קטן בערך הנשמה ובכח שבו. אף על פי כן לגבי כל הדברים הגשמיים. והעביים שבאו לכלל עשיה ויצירה ובריאה. נפשו היא השורש הגדול לשאוב ולהמשיך להקריב כל החיות והרוחניות שבעולם השפל להיות נפשו ישבע וימלא נפשו. שנפשו הוא השורש של כל הדברים הנ"ל שרוחניותם וחיותם יתדבקו בהשורש ויהיו לצוותא חדא. והוא סוד שרשעים בחייהם קרואים מתים. ולהיפך הצדיקים במיתתן קרואין חיים הוא ג"כ מחמת זה הענין. שהרשעים מחמת גשמיותם ועביותם בהשקעת העולם הזה ותאוותיו נתגברו אצלם הגשמיות של כל הדברים הנ"ל בסוד הענף להיות נמשך ונכלל בהשורש הוא הגוף. והחומר של הרשע. ונתבטל הנפש והרוח שבו בריבוי החומר והגוף העב והגשמי, וזהו בחייהם קרואים מתים כנ"ל שמעט החיות והרוחני של הרשע שבהם סוד הנפש והרוח של השי"ת נתבטלו בריבוי הגשמיות. שהם ממנא תבירא סוד המיתה שלהם. וזהו בחייהם קרואים מתים שהחיות שלהם הם בסוד המיתה סוד הגשמי. וכן להיפך צדיקים במיתתם קרואים חיים רצה לומר שהמיתה שלהם פירוש הגשמות שלהם סוד הגוף והחומר שלהם שהוא ממנא תבירא הוא בסוד החיים סוד הרוחניות. שנהפך אצלם החומר לצורה וזיכוך וטהרת גופו וחומרו להיות כולו בסוד הרוחניות: 
<b>וזהו</b> שאמרו חז"ל (תהלים כד) לה' הארץ ומלואה קודם ברכה (שם קטו) והארץ נתן לבני אדם לאחר ברכה. שבברכתו של האדם השלם על כל הדבר הגשמי אזי נתהפך הגשמי והעביות של הדבר שעושה בכוונה להשי"ת לרוחניות להיות בסוד אדם להיות לאחד ע"י שימלא נפשו בסוד לשבוע נפשו וכו'. להיות נמשך ונשאב ולהתכלל אצלו החיות והכח והרוחניות של הדברים להיות בסוד לשובע נפשו. וזהו ג"כ סוד הכתוב השמים שמים לה' והארץ נתן לבני אדם שבאם השמים שמים לה' שהוא סוד החכמה. כי שמים כינוי לחכמה עילאה. רצה לומר שבאם האדם בטהרת וזיכוך גופו וחומרו זוכה להיות בסוד שמים לה' כנ"ל. בחכמה עילאה וטהרת וזיכוך גופו וחומרו להיות הכל ברוחניות. אזי והארץ נתן לבני אדם שממילא נותן הארץ לבני אדם בסוד צדיק אוכל לשובע נפשו. שהארץ סוד גשמיות הדברים של כל העוה"ז מתאווים וחפיצים ומשתוקקים להתקרב ולהיות נשאב כוחם וחיותם ורוחניותם בסוד האדם להיות נכלל בהשורש הגדול שלהם שהאדם הוא השורש של הרוחניות ושל גשמיות העוה"ז על ידי הזדככות וטהרת גופו וחומרו. וזהו והארץ נתן לבני אדם שממילא ינתן לו הגשמיות של העוה"ז להיות נשאב ונמשך הרוחניות שבהדבר לנפשו ורוחו בסוד לשובע נפשו כנ"ל. וזהו שאמר הכתוב (איוב לד) אם ישים אליו לבו ורוחו ונשמתו אליו יאסוף. שבאם השלים את לבו גשמיות הדברים של העוה"ז בחכמה ובינתו על רוחניותם וחיותם. אזי רוחו ונשמתו של האדם השלם יאסוף הדבר אצלו להיות הכל בסוד הרוחניות. כי הרוחניות נמשך ונשאב בהשורש הגדול שלו. כי דרך הענף להתקרב ולהתכלל בהשורש כנ"ל בסוד לשובע נפשו. וזהו מים תחתונים בוכים אנן בעינן למהוי קדם מלכא. כי באם ח"ו בהעדר הצדיקים להיות מקושרים הדברים התחתונים בעליונים. כי הצדיק בזיכוך חומרו וגופו וטהרתו בחכמה עילאה. אזי נתקרב ונשאב אצלו כל הדברים כבאו לכלל הוי"ה להיות מקורב להשורש סוד חכמה תתאה בחכמה עילאה כנ"ל. וזהו סוד (בראשית א) יהי רקיע בתוך המים ויהי מבדיל בין מים למים. רקיע מכונה בשם צדיק והשי"ת נתן אותו בין אמצע המים ויהיה מבדיל בין מים למים שמקרב חכמה תתאה בחכמה עלאה. כי מים כינוי לחכמה והצדיק מקשר ומקרב ומייחד המים התחתונים סוד חכמה תתאה החיות והרוחניות של כל הדברים במים עליונים סוד חכמה עילאה כי היא ניתן באמצע כנ"ל. ואם ח"ו בהעדר הצדיקים אזי מים תחתונים סוד חכמה תתאה בוכים שאין מי לקרב אותם בסוד צדיק אוכל לשובע נפשו כנ"ל. וזהו אין בין מים עליונים לתחתונים אלא כמלא נימא. שלעתיד ידמה היצה"ר לרשעים כחוט השערה כמ"ש חז"ל הללו בוכים והללו בוכים וזהו כחוט השערה שאמחז"ל. שהיצה"ר ידמה לרשעים הוא כמלא נימא האמור כאן. ר"ל שמלא נימא הנאמר כאן שבין מים למים הוא סוד שלא נתקרב המים תחתונים סוד חכמה תתאה בחכמה עלאה סוד מים עליונים הוא מחמת כמלא נימא שבין מים למים שאין חס ושלום צדיקים בדור להתקרב? אותם ויש הבדלה ביניהם כמלא נימא. שהרשעים שלהם ידמה היצה"ר כחוט השערה לעתיד הם מבדילים בין מים תחתונים למים עליונים כשאין אדם לקרב אותם. ומחמת עבודת רשעים יש הבדלה ביניהם שלא נתקרב חכמה תתאה בחכמה עילאה: 
<b>וזהו</b> האזינו השמים ואדברה ותשמע הארץ אמרי פי, כי הוא לשון הנהגה לשון דבר אחד לדור שהוא הנהגה. ושבהנהגות האזינות השמים כי שמים כינוי לחכמה עילאה. שאם האדם מתנהג באזינות השמים שמאזין לסוד השמים סוד חכמה עילאה, ומתנהג בה ועומד כמשמעות ואדברה כנ"ל בזיכוך וטהרת גופו וחומרו. אז ותשמע הארץ אמרי פי שממילא משתוקקת הארץ סוד הגשמיות לאמרי פי. להיות נחשב ונשאב הרוחניות והחיות שבה מהשורש הגדול שלה. כי כל ישעה וחפצה של הענף להתקרב ולהיות ככלל בהשורש להיות לאחד בסוד צדיק אוכל לשובע נפשו כנ"ל שהוא בסוד האזינו השמים כנ"ל להיות לאחד בהשורש שלו, וממילא ינתן לו מאכלו וצרכו שלו כנזכר לעיל בסוד צדיק אוכל לשובע נפשו כנ"ל: 
<b>אופן השני</b>
<b>באופן</b> אחר האזינו השמים ואדברה ותשמע הארץ אמרי פי. כי הנה כתיב (משלי ג) ה' בחכמה יסד ארץ כונן שמים בתבונה. נמצא הארץ מכונה בשם חכמה והשמים מכונה בשם בינה. החכמה היא סוד אהבה עילאה, והבינה היא סוד יראה עילאה. והנה כתיב (תהלים ב) עבדו את ה' ביראה וגילו ברעדה ודרשו חז"ל במקום גילה שם תהא רעדה. שבמקום אהבה שם צריך להיות היראה כי אהבה בלא יראה לאו כלום. וכן יראה בלא אהבה לאו כלום. כי הם שניהם מדובקים יחדיו וצדקו ותלוים זה בזה, והוא לשון אדברה הוא לשון קשה כמו שפירש"י שדיבור הוא קשה אמירה היא רכה. והנה אדברה שהיא קשה מורה על יראה עילאה, לכן נאמר אצל שמים ואדברה כי הם שניהם מורים על בינה כמו שנאמר כונן שמים בתבונה שהיא בינה. ואדרבה הוא (לשון) ג"כ יראה עילאה בסוד הגבורה בגימ"ל כי מבינה דינין מתערין. ואצל הארץ כתיב אמרי פי כי הם שניהם בנושא אחד כי הארץ בסוד חכמה כמו שנאמר בחכמה יסד ארץ. וחכמה היא אהבה עילאה כנ"ל. ואמרי פי היא ג"כ לשון רכה שאמירה היא רכה סוד אהבה. לכך נאמר אצל הארץ אמירה כי שניהם הם בסוד האהבה ושם שניהם בסוד הבינה סוד היראה. ולכן אצל השמים כתיב האזינו כי האזנה היא באהבה כי צריך אהבה מתוך היראה סוד שמים ודבר. ואצל הארץ כתיב ותשמע לשון שמיעה שהיא היא היראה כי צריך יראה מתוך אהבה ואהבה מתוך יראה אמן כי"ר: 
<b>אופן השלישי</b>
<b>עוד</b> יש לומר באופן שלישי האזינו השמים ואדברה ותשמע הארץ אמרי פי יערוף כמטר לקחי תזל כטל אמרתי. הנה ידוע למי שיודע וכן הוא האמת שהתורה הקדושה אשר היא קדומה אלפים שנה לבריאת העולם. בסוד דכתיב (משלי ח) ואהיה אצלו אמון ואהיה שעשועים יום יום. ויומו של הקב"ה אלף שנים כמו שנאמר כי אלף שנים בעיניך כיום אתמול כי יעבור. ויום יום היינו תרין יומין בסוד אלפים שנה הנמשכים מספירות החכמה והבינה בסוד ואאלפך בינה. שהם שניהם בסוד אלפים שנה (בגי' ספירה). וקדומתה מרמזת על גודל ההעלם וההשגה מרעיון בני האדם שהחכמה ובינה הם משלשה ספירות הראשונים. שנאמר בהם במופלא ממך אל תדרוש. בסוד (דברים כט) הנסתרות לה' אלקינו שהמה קדומים לשבעת ימי הבנין סוד השבעה ספירות שלמטה מהם שנאמר עליהם (שם) והנגלות לנו ולבנינו שמורה על השגה ותפיסותם והוא סוד אורייתא מחכמה נפקא, ולכן מחמת קדומתה כנ"ל בסוד החכמה והבינה הקדומה לשבעת ימי הבנין המורה על בריאת וחידוש העולם. נברא בה כל העולמות מעולם העליון עד עולם התחתון ועד בכלל. כמאמר הרשב"י באורייתא ברא קוב"ה עלמא כי הוא בסוד ששים ריבוא אותיות. וכל עולם ועולם לפי גודל ועוצם בהירתו ככה נתצרף אצלו הששים ריבוא אותיות לצירופי שמות הקדושים להאיר לו ולהשפיע לו מאורה הטובה הגדולה להתנהג באורה לקיום העולם ההוא. כי זה ידוע למי שיודע וכן היא האמת כי שני אבנים בונים שני בתים ושלשה אבנים בונים ששה בתים כנ"ל כי אבנים נקראים אותיות ומן שני אותיות יוצאים שני תיבות ומשלשה אבנים יוצאים ששה תיבות. כ"ש וקל וחומר מששים ריבוא אותיות שעולה צירופיהם עד אין מספר לפי שיעור העולמות שהם אין סוף ומספר ועד אין תכלית. נמצא העולה מזה כי לכל עולם ועולם לפי גודל ועוצם בהירתו וזיוותו ככה נצטרף אצלו הששים רבוא אותיות של התורה הקדושה. לצרופי תיבות על שמות הקדושים להאיר לו בצירופי שמותיו הקדושים. וזהו באורייתא ברא קב"ה עלמא ועליה קיימא עלמא עד רדתה לזה העולם בששים רבוא נשמות. שכל נשמה ונשמה יש לה אות בתורה המושך והמשפיע חיות וההארה להנשמה ששייך לו לקיומו ולהחיותו. שהוא בסוד קיום העולם סוד ששים רבוא אותיות בסוד ששים רבוא נשמות עמו ישראל. ולכן תמצא מעשרה דורות שמאדם ועד נח מפורש בהם מעשים גשמיים. ועביים שמחמת שהיו קרובים לחטא אדם הראשון שהשליך הנחש בו הזוהמא ולא היה כח באור נשמתם לקבל אור התורה על צירופי התיבות של שמות ממעשי המצות מחמת חומריותם ועביות גופם. ולפי קלות של נשמתם מחמת חטא אדם הראשון שלא ישבר הכלי מחמת שריבוי השמן וריביו האור גורם כיבוי הנר. והיה מוכרח להיות הצירוף של האותיות של התורה הקדושה של צירופי תיבות של מעשה הגשמיות כדי שיהיה יכולת בידם לקבלם. ונסתפק להם במצוה אחת לפי גודל אור נשמתם. וכן בעשרה דורות שמנח ועד אברהם שנתרחקו מעט יותר מן חטא אדה"ר ונתגדל מעט אור נשמתם ונתלבנו מעט חומריות ועביות גופם. ואז נתצרף אצלם האותיות של תוה"ק על סיפורי מעשיות דקים מעט יותר מעשרה דורות הראשונים ונתוספו אצלם מעט מן אור התורה על צירופי מעט מן המצות בשבעה מצות שנצטוו בני נח מחמת שנתגדל מעט האור של נשמתם ונתלבן מעט חומריות ועביות גופם והיה יכולת בידם לקבל אור התורה על צרופים מן המצות שלא ישבר הכלי שלא היה כן בעשרה דורות הראשונים. וכן הדורות שמאברהם עד יצחק ומיצחק עד יעקב ומן יעקב עד י"ב שבטים שנתרחקו עבייתם מחטא אדם הראשון. שנתלבנו באברהם ונצטרפו ביצחק ונזדככו ביעקב. ואז נזדכך חומריות ועביות גופם עוד ביותר ובפרט בפיסוק זוהמתן בעמדן תחת הר סיני בקבלת התורה על צירופי תיבות של מצות עשה ולא תעשה. ומעט נתצרף אצלם על סיפורי מעשה גשמיות כי נתגדל אור נשמתם ועביות גופם נתמעט שלא ישבר הכלי מחמת ריבוי האור של התוה"ק בצירופי מעשה המצות עשה ולא תעשה. נמצא העולה מזה שהששים ריבוי אותיות של התוה"ק בהעולמות עליונים שמה המה מאירים בצירופי שמות הקדושים והטהורים כל עולם ועולם לפי גודל בהירתו ועוצם טהרתו. ככה מאירה כל התורה בלי לבושין רק בהצירוף שמותיו הקדושים באורות זכים ובהירים רק בירידתה לזה העולם הגשמי בגופות הגשמיים והעביים הוצרכה להתצרף על סיפורי מעשי הגשמיים ומעט מצות עשה ולא תעשה מחמת טעם הנ"ל: 
<b>והנה</b> ידוע למי שיודע וכן הוא האמת שמשה רבינו עליו השלום מחמת זיכוך חומרו וגופו מכל וכל והראיה והאות על זה ששני פעמים ארבעים יום וארבעים לילה בקבלת התורה לא אכל ולא שתה. זכה למעלה ומדריגה היותר גבוהה מהמלאכים ושרפים ואופנים עד שנתקנאו בו המלאכים בקבלת התורה. ובודאי בזיכוך גופו וחומרו ידע כל התורה כולה כפי צירופי שמותיו בכל העולמות העליונים בלא הלבשה והעטפה. וזה ידוע למי שיודע וכן הוא האמת שהאזנה מרמזת על הדיבור הקרוב והשמיעה מרמזת על דבר מרחוק. ודיבור הקרוב מרמזת על זיכוך הדבר בלא הלבשה והעטפה. ודבר שהוא רחוק מורה על חומריות ועביות הדבר שנתלבש ונתעטף הדבר בריבוי לבושין וכיסוין. וזה ידוע למי שיודע שהשכינה היתה מדברת מתוך גרונו של משה ממש כי הוא היה כלי מוכן לשכון בתוכו ממש השם יתברך בזיכוך חומרו וגופו מכל וכל. וזהו שאמר משה רבינו ע"ה האזינו השמים. כי שמים כינוי לעולמות עליונים שהמה יכולים לקבל אור התורה בלשון האזנה שמשמעותו בקרוב שהוא בלי לבוש והעטפה כפי צירופי שמותיו בכל עולם ועולם לפי גודל ועוצם בהירתה כנ"ל. וזהו שאמר להם ואדברה מורה על גילוי הדבר בלא לבוש יכסות. כמו שאמרו חז"ל ששכינה היתה מדברת מתוך גרונו של משה, וזהו ואדברה שממילא יוצא הדיבור מתוך גרונו בלא התלבשות, ולהארץ שהוא העולם הזה השפל אמר לה בלשון השמעה ותשמט הארץ, שמחמת חומריות ועביות העולם הוצרך לאמרה בלשון השמעה שמשמעותה רחוק הדבר. שמורה על הלבשה והעטפה של הדבר שהצריך להלביש ולהעטיף שתוה"ק בריבוי לבושין וכיסוין. כדי שתוכל לקבל אור התורה בריבוי לבושין וכסוין שלא ישבר הכלי מחמת ריבוי האור: 
<b>וזהו</b> אמרי פי כי אמרי הוא לשון לבוש כמו בצע אמרתו שתרגומו בזע פורפריא דליה שהוא לבוש. שמחמת גשמיות העולם והגופים הוצרך לעשות לבוש ועיטוף לפיו להלביש התורה בסיפורי מעשיות ובמצות עשה ולא תעשה, כדי שיהיו יכולת בידם לקבלה מחמת ריבוי לבושין וזה אמרי פי. וזהו יערוף כמטר לקחי תזל כטל אמרתי כי זה ידוע למי שיודע וכן הוא האמת כי המטר בעת ירידתו מתחלק שאינו יורד בכל המקומות שיהיו רק פעם במקום זה ופעם במקום אחר. אבל לא כן הוא הטל שיורד בכל המקומות בשוה. וזהו יערוף כמטר לקחי דהיינו התוה"ק במקום לקיחתה ששם היא בלא לבוש והעטפה. רק בצירוף שמותיו הקדושים כל עולם ועולם לפי גודל אורו הרב. אזי היא עורפות שם כמטר שאינה שוה בכל העולמות. כי כל עולם ועולם לפי גודל ועוצם בהירתו וטהרתו ככה נצטרף שם בצירופי שמותיו. וזהו כמטר לקחי במקום לקיחתה שהוא בעולמות עליונים היא שם עורפת כמטר בצירוף שמותיו כנ"ל אבל כשהוא בסוד אורחתו דהיינו בירידתה לזה העולם שהוצרכה להתלבש ולהתעטף כנ"ל. אזי הוא כטל ששוה ירידתה בכל העולמות כי מחמת ריבוי לבושין וכסוין יכול כל האיש לקבל בשוה לענין הלבשה. כי לדבר המגושם ביותר צריך להתלבש ביותר ואז רואה בם כפי אורחותיהם. כי כיון שהוא צריך להלבשה אזי אין חילוק להרבות בלבושין וכיסוין. אבל לא כן בעולמות עליונים שבמקום לקוחתה שם הוא כמטר שאינו שוה בכל המקומות, כי בכל עולם ועולם מאירה שמה כפי צירופי שמותיו בלא הצירוף ומשונה עולם מחבירו, אבל בסוד אמרתי כנ"ל אזי הוא כטל שצריך להתלבש לכל אחד ואחד לפי חומרו וגופו לפי גשמיותו, שכיון שצריכה להלבשה אז אין לה חילוק בריבוי לבושין: 
<b>אופן הרביעי</b>
<b>עוד</b> יש לומר באופן רביעי האזינו השמים ואדברה ותשמע הארץ אמרי פי, והוא קרוב לאופן השלישי רק בהפרש דק נפרש האופן הזה מן השלישי, והסביר הענין ע"פ משל לקרב אל השכל ובאופן הזה יתורץ ב' ענינים תמוהים. האחד מה שאמרו רז"ל במקום שבעלי תשובה עומדין אין צדקים גמורים יכולים לעמוד, וכבר עמדו על זה כל הספרים שלמה יוגדל ויתנשא כוחו של בעלי תשובה מהצדיק הגמור שלא טעם טעם חטא מעולם וכל אחד יתרץ לפי טעמו, והענין השני שאנו רואים בחוש שהצדיקים שבדורות הללו אינם עומדים בהתמדת התורה יום ולילה כנגד הצדיקים הראשונים, ואעפ"כ נמסרו להם רזי התורה וסודותיה ללמוד לעם המסתופפים תחת צילם הדרך אשר ילכו בה לעבודת השי"ת לבל יכשלו בהנהגתם בתורות גדולות ופירושים מתיקות לשומעיהם, ומגלים פנים בתורה כהלכה ללכת בדרכי היושר בעבודתו יתברך, וכל דיבוריהם המה כחרב חדה ושכל עמוק על פי הסוד, ומאין נמשך להם כל זאת, והסביר והטעים על פי ההפרש שנמצא בין שני האדונים הללו ובזה ההפרש יתורצו השני ענינים הנ"ל בטוב טעם ודעת והוא לאדון שירש בירושת אבותיו, שאביו אדון היה ואבי אביו למעלה ועכשיו נפל לו בירושה הגדולה בודאי האדון מוציא הכל מוכן לפניו כל הדברים הצריכים להאדון הן בית לגדולתו והן כלי תשמישו ולבושין הצריכין לאדון והכל מוציא מוכן לפניו בירושה מאבותיו. וכן העשירות בעצמה בא לו בלא טרחה ויגיעה כי במעט שכל וההבנה יכול להתרבות אדנותו וכל צרכי עניני מלכותו כי לדבר המוכן בנקל יכול להתרבות בהתפעלות מעט ומעט שכל, אבל לא כן הוא האדון שגדל מעצמו שלא בא מזרע האדנות רק ברוב חכמתו ושכלו ובינתו ורב חילו וגדלו ברוב כחו ועוצם יגיעתו וטרחתו עשה לו כל הכבוד הזה בכבישת המדינות הרבות בחכמתו ושכלו עד הגעת הגדולה לשבת על כסא גדולתו, ובודאי האדון הזה לא נמצא אצלו שום דבר מוכן כי מהיכן ומאין לו, ומוכרח בעצמו להכין לו כל צרכיו ועניני גדולתו והיכלותיו וחדריו והן כלי תשמישו וכל צרכי עניניו הצריכים לגדולתו מוכרח לעשות הכל בחכמתו ובינתו. כי לא מצא שום דבר מוכן לפניו כמלך שמלך בירושה מאבותיו. ובודאי האדון הזה שהגדיל מעצמו בגודל חכמתו ובינתו בכבישת המדינות עד אין מספר ברוב כחו וחילו אין נאה לו לשבת בתבנית הבית והיכלות וחדרים ולבושין וכלי תשמישו שהיו כתבנית והיכלות וחדרי' ולבושין וכלי תשמישו שיש להאדון שירש בירושה מאבותיו. כי לא יהיה חילוק בינו לבינו ברוב חכמתו ובינתו ועוצם יגיעתו וטרחתו שעשה לו כל הכבוד הזה להגעת הגדולה שיהיה שוה בכל צרכיו ומעשיו וצרכי גדולתו לאדון שבא לו בירושה בלא חכמה ובינה וטרחה ויגיעה ועמל. אזי בודאי מוכרח לעשות הכל כל ענינים הנ"ל כפי גודל חכמתו ובינתו ושכלו בעת כבישת המדינות להגעת הגדולה. מוכרח לפי גודל החכמה והבינה והשכל הנ"ל לעשות כל צרכי עניני הגדולה הן בנין המלכות והיכלותיו וחדריו ועשיית כלי תשמישו ולבושיו וכל צרכי עניניו יעשה הכל לפי שכלתו וחכמתו ובינתו הרמה ביתר שאת ויתר ההפרש שבינו לבין האדון שנפל בירושה מאבותיו. שבודאי יעשה הכל בחכמה נפלאה לפי גודל חכמתו ועוצם בינתו מה שלא הגיע זה לאדון שבא לו בירושה. והנה האדון בעצמו אי אפשר לו לעשות בעצמו כל צרכי עניניו הן היכלותיו וכלי תשמישו ולבושיו ומוכרח לקחת אחד מהאומנין הבקיאין בטוב כל הגדולה הנ"ל והם יעשו כתבנית והמראה אשר יראה להם האדון ברוב חכמתו וגודל בינתו ושכלו ובודאי כל לבם ועיניהם תלוים על המראה אשר יראה להם האדון ויעשו כתבניתו וכדמותו. והנה מחמת גודל חכמתו ושכלו שעולה על לבו ומוחו ולבו בענין עשיית הדברים הנ"ל אי אפשר לו להוציא מכח אל הפועל כפי מחשבתו אל הדיבור בעשיית הדברים הנ"ל כפי חכמתו ורוב בינתו ושכלו ומוכרח ליקח נייר חלק ולצייר על הנייר תבנית הבית והיכלותיו ודמות עשיית הכלי תשמישו ויצייר הלבושין כפי גודל חכמתו וגודל בינתו ושכלו בענין עשיית הדברים הנ"ל. כי להוציא הדברים מהמחשבה אל הציור יותר בניקל יכול לצייר כפי מחשבתו ולהוציא מהמחשבה אל הדיבור והאומנין הבקיאים בטוב כל המלכות הנ"ל יעשו זאת בודאי הכל כפי תבניתו וציורו וכהמראה אשר יראה להם האדון בגודל חכמתם ושכלם שיש להם בענין מלאכה הנ"ל: 
<b>והנמשל</b> מובן מאליו כי התורה הקדושה אשר היתה קדומה אלפים שנה קודם בריאת עולם כמו שנזכר בהפירוש שלישי. שבה נבראו כל העולמות מעולם העליון עד עולם התחתון הזה כנ"ל שהוא בודאי ציור כל העולמות. ומן הציור שנצטייר על הנייר אש שחורה על גבי אש לבנה יכול להגיע ולהשיג כל העולמות העליונים שנבראו בה. כי התורה היא בסוד ששים רובא אותיות ונתצרפו האותיות שלה בכל עולם ועולם לפי גדול ועוצם בהירתו ככה הצירוף שלו כל עולם בצירוף משונה מן העולם חבירו להתנהג כל עולם לפי צירוף שמותיו השייך לו הארתה להאיר לו כפי בהירתו וטהרתו. נמצא מן התוה"ק יכול להגיע ולהשיג כל העולמות כפי צירופי שמותיו הקדושים בכל העולמות כנ"ל בפירוש השלישי והוא מן הציור יודע הבנין. אבל לא כן מי שמזכך ומטהר גופו וחומרו גשמיותו ועביותיו ואין מסך המבדיל בין גופו לאורו של נשמתו שהוא חלק אלקי ממעל החצובה מכסא כבודו יתברך. ומדמה הצורה ליוצרה בהפיכת החומר לצורה. אז מחמת גודל אור של נשמתו הנחצבה מכסא כבודו יתברך יודע כל העולמות עליונים שהם מצורפים משמותיהם הקדושים, כל עולם ועולם כפי הצירוף שמתנהג עמו שמאיר בצירוף אותיותיו השייכים להשמותיו הקדושים מן האותיות של התוה"ק. ולהיות שאחר כך כשראה בהתורה כל האותיות שלו אזי יודע כל צירופי שמותיו הקדושים כמו שהם מצורפים בכל העולמות כל עולם ועולם כפי צירופיו, כי הוא ציור כל העולמות ומן הציור יכול לידע הבנין כי מי שיודע באמת הבנין ממילא יודע הציור: 
<b>וזהו</b> במקום שבעלי תשובה עומדין אין צדיקים גמורים יכולין לעמוד. אין פירושו של בעלי תשובה ששב מעבירות שעשה שאם כן למה יוגדל ויתנשא מהצדיק הגמור שלא טעם טעם חטא. אלא פירושו של בעל תשובה הוא כך שמי שמזכך חומרי וגופו מגשמיותו ועביותו מכל וכל ואין מסך המבדיל בין גופו לאור של נשמתו. שנתהפך אצלו החומר לצורה ומדמה הצורה ליוצרה. ואז ממילא יודע כל העולמות העליונים כמו שהמה מצורפים בשמות הקדושים מן התוה"ק כל עולם ועולם כפי הצירוף שלו כנ"ל וממילא כשאח"כ רואה בהתוה"ק אזי רואה בה כל הצירופים שנתצטרפו ממנה העולמות העליונים. כי מי שיודע באמת הבנין ממילא יודע הציור כנ"ל. וזה במקום שבעלי תשובה עומדין רצה לומר ששב מעולם העליון כי תשובה הוא. מלשון שב וחוזר ששב וחוזר מעולם העליון שמחמת זיכוך וטהרת גופו וחומרו נתגדל אור נשמתו סוד חלק אלקי ממעל. שיודע כל העולם ועולם כפי הצירוף שלו בשמות הקדושים מן התוה"ק. וממילא יודע כי שב וחוזר בעולמות עליונים ורואה בתוה"ק. אזי יודע ורואה בה כל צירופי שמותיו כמו שהיא מצורפת בכל העולמות העליונים הקדושים של שמות הקדושים. וזה פירושו של בעלי תשובה ששב וחוזר מעולם העליון. וזהו אין צדיקים גמורים יכולין לעמוד. כי צדיק גמור משמעותו לשון גמור וסבור שאינו מזכך ומטהר גופו וחומרו רק שעוסק תמיד בהתורה יומם ולילה לקיים והגית בו יומם ולילה כמשמעות גמור. וזהו צדיק גמור שגומר תמיד בהתורה הקדושה בלא זיכוך חומרו וגופו. וצדיק כזה אינו יכול לעמוד במקום שהבעל תשובה הנ"ל עומד כי הבעל תשובה הנ"ל יודע הבנין הנ"ל וממילא יודע הציור סוד התורה כנ"ל. והצדיק הגמור הנ"ל יודע הציור אבל לא הבנין עצמו סוד העולמות העליונים. ואינו דומה מי שיודע הבנין בעצמו באמת למי שיודע ערך הציור המציור על הנייר אש שחורה על גבי אש לבנה. וזה הדבר הוא תירוץ ג"כ על הענין השני למה הצדיקים שבדורות הללו יודעים רזי התורה וסודותיה. כי היא ממילא מובן שמי שיודע באמת הבנין בעצמו ממילא יודע הציור המציור על הנייר שהצדיקים שבדורות הללו המה סוד הבעלי תשובה הנ"ל: 
<b>וזהו</b> האזינו השמים ואדברה כי שמים כינוי להעולמות העליונים. רצה לומר שאם האדם מזכך ומטהר גופו וחומרו ואין מסך המבדיל בין גופו לאור של נשמתו שהפך החומר לצורה ודימה הצורה ליוצרה. אזי יכול להאזין כל העולמות העליונים כמו שהיו מצורפים בשמות הקדושים מן האותיות של התוה"ק. כל עולם ועולם כפי צירופיו על פי התוה"ק כנ"ל. מחמת גודל אור של נשמתו בלא מסך המבדיל מחמת חומריות ועביות גופו. וזהו ואדברה רצה לומר שממילא אחר כך כשרואה בהתוה"ק אזי ממילא מדברת בו התורה בצירופו שמותיו הקדושים כנ"ל שמי שיודע באמת הבנין בעצמו ממילא יודע הציור. אבל ותשמע הארץ ר"ל כשאדם שומע להארץ סוד הגשמיות והעביות שאינו מזכך ומטהר גופו וחומרו כנ"ל. אזי אינו רואה בהתורה הקדושה רק אמרי פי סוד הלבוש שנתלבשה בה התורה בסיפורי מעשיות ומצות עשה ולא תעשה. כי אמרי הוא לשון לבוש כמו בצע אמרתו כנ"ל והוא סוד הציור הנ"ל. בילא"ו נס"ו: 
<small>סליק</small>

ראש השנה

<b>בשבת</b> שמברכין ר"ח אלול שנת תר"ז שאל מה ענין אשר נקראים ימים הללו ימים נוראים. ופתח ואמר הענין הוא כך כי בסוכות הוא יחוד האמיתי ובא חיות חדשות לעולם. וכתוב וישן מפני חדש תוציאו שמקודם שמקבלין החיות החדש' צריכין לבא ליראה גדולה. שיצא החיות הישנה ויתבטל לגמרי בשורשו מחמת גודל היראה והפחד מפני הבורא ב"ה. ואין יכולין לקבל החיות החדשה ולהוריד נשמות חדשות בעולם. וזה הענין נעשה בר"ה ויוה"כ אשר מפני היראה והפחד מפני הבורא ב"ה באלה הימים אשר ממש יצאה במס"נ לה' וכלתה החיות הישנה ונתבטל' לגמרי בשורשו. יכולין אחר כך לקבל חיות החדש' אשר נמשך בסוכות על ידי היחוד האמיתי. וזהו בחי' שמאל דוחה וימין מקרבת. פי' שמאל שהוא ענין היראה דוחה החיות הישנה. וימין מקרבת שהיא בחי' החסד ממשיכין שפע חדש. וזהו שמאלו תחת לראשי וימינו תחבקינו. וזהו ג"כ בחי' אלול אני לדודי ודודי לי. פי' כשנתבטל החיות בשורשו אזי דודי לי שמשפיע שפע חדש. וזה ענין קרבן עולה ויורד שמקודם עולה החיות למעלה בשורשו בביטול המציאות מפני היראה. ואח"כ יורד השפע וגם בכל יום יש ענין זה היינו שאחר תפלת שמ"ע מתחיל ירידת השפע. ולכך צריך להיות קודם נפילת אפים בבחי' מס"נ להכלל חיותו בשורשו. ואחר כך יוכל להיות ירידת השפע. ורק שבכל יום הוא בפרט ובימים האלו הוא שממשיכין שפע חדש ונשמות חדשות בכלל: 
<b>נהיה</b> לראש ולא לזנב. פי' כי יש עולמות ומהסוף של עולם העליון נעשה ראש לעולם התחתון. נמצא שבכל העולם יש בחי' ראש שמשפיע לעולם התחתון. ובחי' זנב לגבי עולם העליון שמקבל ממנו וכן עד רום המעלות. ובר"ה רצין ישראל לקבל שפעם מאור אין סוף ב"ה בעצמו שהוא המשפיע לכולם ואינו מקבל כלום רק משפיע לכולם. וע"כ אנו מבקשים נהיה לראש האמיתי ולא לזנב שהוא מקבל מעולם העליון ממנו. רק נקבל מאור א"ס ב"ה שהוא בעצמו רק בחי' ראש לכל העולמות. השי"ת יזכינו לקבל ההשפעה מבחי' ראש העליון שפע ברכה והצלחה אכי"ר: 
<b>כעת</b> אין לנו לשאול רק מתנת חינם. כי בימים הקדמונים היו אנשים שפרשו מן העולם הזה והיו מקורבין להשי"ת היה להם לשאול איזה שכר על עבודתם. אבל עכשיו שהעולם נתגשם מאד אין לנו לשאול רק מתנת חנם. אך מקודם שישאל מתנת חנם צריך להתיישב בהאיך אנפין יקום בהיכלא למלכא לבקש מחנת חנם. ע"כ צריך להתיישב מקודם. ג' חלקי תשובה יש. יש שצריכים לשוב בפשיטות מעבירות שבידם. ויש שהתשובה שלהם שכל המצות ומע"ט ותפלה שלהם אינם בשלימות עדיין בלי שום פנויה כלל. ויש שהתשובה על זה האופן שידעו שכל מה שעשו עדיין אינו התחלה נגד השי"ת, וזהו החילוק בין אמונת הצדיק לשאר אנשים: 
<small>מהרב הצדיק הקדוש מו"ה <b>אברהם</b> זצוקלה"ה מפאהרעבושט אחי רבינו הקדוש המחבר זי"ע ר"ח שנת תקע"א:</small>
<b>הנה</b> ידוע למי שיודע וכן הוא האמת ששני ימים של ר"ה הם מורים על עולם התענוג והטוב ועל כן נקראים טובים וארוכים כמאמר חכמז"ל בימים טובים של ר"ה כיומא אריכתא דמיא. מהם נקראים טוב וארוך. מהיכן מצאו חז"ל בשם הנקרא טוב וארוך. טוב הוא כמו שאמרו ימים טובים. וארוך הוא כי ידוע למי שיודע שבכל עת וזמן שמגיע רגל שמחמתו אנחנו עושים הרגל. נתעורר בעת ההוא כל אורותיו כבימים הקדמונים שהיה בעת ההוא שנתגלו אז האורות כפי הזמן באורותיו הזכים והבהירים בעולמות. ואזי נשפע מחמת עוצם בהירתם בעולם התחתון ג"כ דוגמתם. ואזי כל אחד ואחד מבני ישראל מרגיש כל אחד לפי זיכוך חומרי וגופו ההארה בעת ההוא מזמן ועת של המועד שמגיע. והנה ידוע למי שיודע כי בר"ה נברא העולם וכמו שהיה אז כמו כן גם עכשיו נתעורר ככל משפטיו ותורותיו ואורחותיו בעולמות העליונים עד עולם התחתון הזה. והנה ידוע למי שיודע להמעיין בספרי המקובלים שמקודם היה השי"ת בונה עולמות ומחריבן מחמת ריבוי האור שלא יכלו הכלים לקבלו עד שהצריך לבראות בסוד פרצופין. ואז נתקן כל עולם התיקון הזה בסוד אדם ישר. והנה מחמת שבתשרי נברא העולם והאותיות תשרי הם למפרע בא"ב והם בסוד הדין הוצרך להיות סוד הנסירה להיות פנים בפנים כידוע למי שיודע להיות בסוד בת ישר בסוד הרחמים. והנה. בעת ההוא בעת בריאה של אדם ישר הוצרך להתלבש שני ראשין רישא דלא אתיידע ודעתיק בפרצוף דארוך. שמחמת ריבוי האור של הכתר נעשה שני ראשין הנ"ל להיות בסוד הצימצומים שיכלו הכלים. לקבלו. ורישא דלא אתיידע היא ברזא דאי"ן המכונה בשם רישא דאי"ן והפרצוף דארוך מלבוש התרי ראשין הכל כדי להתעטף ולהתעבות אורם כדי שיכלו הכלים לקבלו כנ"ל אך לא כולם רק מקצתם כידוע למי שיודע. ומחמת זה נבנו כל העולמות העליונים להיות נקרא בריאת העולמות עד עולם התחתון הזה. מה שלא היה יכול מקודם להיות כך קודם התלבשות שני ראשין הנ"ל בפרצוף דארוך המלבושים מקצתם. נמצא מחמת התלבשות בפרצוף דארוך שמחמת זה היו הכלים יכולים לקבל אורם אחר כן להיות קיום העולמות נקראים ע"ש ארוך וטוב. כי כך הוא טוב בסוד בריאת העולמות להיות טוב וישר. וזהו שני ימים טובים של ר"ה כיומא חדא אריכתא דמיא שהם שני ראשין ונתלבשו בארוך כנ"ל ע"כ נקרא בשם ארוך כיומא אריכתא. כימים טובים שכך הוא טוב להיות קיום העולמות. ומחמת זה נקרא יומא קמא דר"ה דינא קשיא מחמת ריבוי האור של רישא דעתיק שנתפשט להתלבש בפרצוף דארוך ונתרבה האור בפישוט הבהירות עד שנצרך הלבשה ונעתק האור ממקומו ונדחקו למטה בסוד הדין מחמת ריבוי האור. ומה שלמעלה נקרא עתיק נקרא למטה תקע מלשון (בראשית לב) ותקע כף ירך יעקב והיא קפיצה והדלגה ממקומה מחמת ריבוי האור של עתיק ונעשה תקע למטה בסוד הדין שלא יכלו העולם לקבל הבהירות ובא לכלל המצר צר לי המקום: 
<b>וזהו</b> (תהלים קיח) מן המצר קראתי יה ענני במרחב יה דהיינו מחמת התלבשות הרישא דעתיק בפרצוף דארוך ונתפשט הבהירות בעת התלבשות למטה ונעשה תקע תקיעת אורה החזק בסוד המיצר ואז קראתי יה להכניס אותיות ו"ה באותיות תקע שנעשה תיבת תקיעה בהיפך אתוון שהוא למעלה בעולם העליון. ואז ענני במרחב יה שמחמת שאותיות י"ה ירחבו ויעשו תיבת עתיקא שהוא בסוד תקיעה אותיות דדין כאותיות דדין. ואז נמתק הדין ולכן תקיעה נגד אברהם שהוא מדת החסד בסוד המאור הגדול לממשלת היום. כי אצלו כתוב (בראש' כד) ואברהם זקן בא בימים זקן הוא לשון ישן ותרגום של ישן הוא עתיקא אותיות תקיעה כי אותיות אחה"ע הם מתחלפין. נמצא התקיעה כנגד אברהם שמחמתו נמתק הדין והגבורה כי אצלו כתוב בא בימים. ויום הוא חסד כמו שכתוב (תהלים מב) יומם יצוה ה' חסדו ועוד חסד אל כל היום. ולכן כתוב (דניאל ז) כרסון רמיו ועתיק יומין יתב לבושה וגו'. כי רמיו הוא מלשון ורמינהו אינם שוה בשוה הכרסון כי השי"ת עומד מכסא דין ויושב על כסא רחמים. כי מחמת תקיעותינו נהפך הדין לרחמים כמו שנתבאר לעיל שכל הדינים נמשכו מחמת שלמעלה הוא עתיק ולמטה תקע. ומחמת תקיעותינו מכניסים אותנו אותיות י"ה אל תקע עתיקא בסוד ואברהם זקן שהוא עתיקא כנ"ל. ואז עתיק יומין יתב כורסון רמיו שעומד מכסא דין ויושב על כסא רחמים. וזה שאנו אומרים קודם התקיעות הכתוב מן המיצר קראתי יה להכניס אותיות י"ה אל אותיות תקע שהוא סוד המיצר כמו שנזכר כבר בסוד תקיעה. וביאר יותר מה שכתב שעומד מכסא דין ויושב על כסא רחמים כי הכסא היא כס א' שאלופו של עולם מתכסה עצמו באותיות דין ונעשה השם אדנ"י. ומחמת תקיעותינו אזי עומד מכסא דין שנפרד האלף מאדני שנתכסה עמו ויושב על כסא רחמים שמתכסה עצמו באותיות הוי"ה שהם סוד הרחמים ונעשה אהו"ה שהיא גושפנקא דמלכא שהיא חותם המלך. שר"ת של "את "השמים "ואת "הארץ היא השם הנ"ל שבו נבראו השמים והארץ: 
<b>וזהו</b> כסא הרחמים כסא שמתכסה אלופו של עולם באותיות הרחמים הוי"ה. ושברים הוא נגד יצחק שמרמז אילו בסוד פחד יצחק שהוא הדין והגבורה שנשבר לב האדם מחמת פחד. ושברים הוא לשון שבר תשבר שהיא סוד הגבורות והדינים. ותרועה הוא נגד יעקב שהם אותיות תורה ע' בסוד התורה שניתנה לבני יעקב סוד שבעים נפש יוצאי ירך יעקב שלהם ניתנה התורה בסוד ע' פנים לתורה. שכל ענף מע' נפש לבית יעקב יש לו פנים בהתורה. וזה שאמר הכתוב אצלו (בראשית כט) ויגל את האבן מעל פי הבאר כי הבאר היא התורה כמו שנאמר (ישעיה נה) הוי כל צמא, לכו למים. והוא גילה הבאר שכתוב אצל אברהם (בראשית כו) ויסתמום פלשתים שחפרו עבדי אברהם ואצל יצחק כתיב (שם) וישב ויחפור את הבארות אשר חפרו עבדי אברהם ויסתמום פלשתים. אבל לא גלה סוד הבאר שהיא התורה לעולם השפל הזה. אך אצל יעקב נאמר ויגל שגלה האבן מעל פי הבאר. שע"י זרעו נתגלה התורה ונמסרה לזרעו בזה העולם. ולכן יש בהתורה חסדים וגבורות יחד סוד איסור והיתר טמא וטהור פסול וכשר. סוד יעקב קו הממוצע בן חו"ג שהיא בחיר האבות כי אברהם חסד יצחק גבורה ויעקב סוד התפארת הממוצע בין שני הדברים מזה ומזה יש בו והוא סוד הרחמים, ולכן עם עסק התורה יכולין לבטל כל הדינים והגבורות הנפילים למטה כי יש בה שני השרשים סוד התורה תורה ע' כנ"ל עיין נפש לבית יעקב. ועם התרועה הנ"ל יכולים לשבור ולעקור כל הדינים כי אין הדינים נמתקין אלא בשורשם והוא השורש לכל כנ"ל. ותרועה הוא מלשון (תהלים ב) תרועם בשבט ברזל וז"ש (בראשית א) ואת המאור הקטן לממשלת הלילה. כי אברהם נקרא המאור הגדול לממשלת היום כנ"ל ויעקב הוא הקטן כנגד אברהם. כמו שנאמר (עמוס ז) חדל נא מי יקום יעקב כי קטן הוא. ועם המאור שבתורה שעל ידה נתגלה לממשלת הלילה יכולים למשול ולשלוט על כל הדינים והגבורות המכונים בשם לילה. והנה המאור הגדול שהוא סוד אברהם והחסד נמשך מן החכמה שמחכמה נבנה פרצוף אבא סוד אב המון גוים שנאמר אצל אברהם. ושם בחכמה מאיר השם אכדט"ס שהם אותיות שקודם אלקים כידוע למ"ש כי קדם א' אין אות ולפני מם סתימה היא מם פתיחה. ומחכמה נפקית כל הברכות והחסדים כי החכמה מאין תמצא. כי חכמה נמשך מרישא דאין שהוא רישא דלא אתיידע הנכללת בפרצוף דארוך שמתפשטת אורה ושפעה על חכמה שהוא אבא ומחמת שמקבלת שפעה ואורה מרישא דאין כתוב אצלה (קהלת ז) החכמה תחיה בעליה. כי זה ידוע למ"ש שכל דבר שבא לכלל י"ש והוי"ה מוכרח להיות מקודם אין ואפס כמו הגרעין שזורעין להצמיח מוכרח מקודם להיות נרקב ונתבטל. ועי"ז יכול להגיע לכלל הוי"ה וי"ש להיות. וכמו שכתבו המקובלים פושט צורה ולובש צורה. כי על כל דבר אין ואפס. אי אפשר לדינים להיות נאחזים שם כי אין להם במה לאחוז. ולכן מדת החכמה היא רחמים גמורים ופשוטים מחמת שמקבלת שפעה מאין. ולכן מרומזת על היו"ד שהיא נקודה דקה מן הדקה. כי אפילו ניקוד דק ביותר היא ג"כ יו"ד שהיא קרוב לאין ששרשה ומקורה מרישא דאין. ואפילו הנביא קודם ביאת הנבואה אליו מוכרח לצאת מגשמיות של עולם להתפשטות הגשמיות מכל וכל. וכמשוגע ממש יחשב בעת ביאת הנבואה אליו וכאין וכאפס יחשב בעת ההוא שאינו מרגיש את עצמו לכלום בעת דברו הנבואה שלו ולפיכך חכם מדיף מנביא. כי החכם נמשך מן חכמה רזא דאין. והנבואה היא בבינה שממנה שפעת אורו. ובינה היא פרצוף אימא. ונביא הוא לשון מבין וצריך למדריגת חכמה שהוא מדריגת אין כדי שיוכל לקבל הנבואה הנ"ל. ולפיכך בחכמה שהוא פרצוף אבא נכלל בו ה' חסדים. כי נמשך מרזא דאין ואפס. ומדבר אין ואפס יוכל לבא לידי הוי"ה וי"ש. ובבינה שהיא פרצוף אימא נכלל בה ה' גבורות כי מבינה דינין מתערין. כי בינה הוא לשון מבין שהוא דבר ישות נגד החכמה. כי חכמה כ"ח מ"ה כוחו דאין שמרומז על יו"ד נקודה דקה מן הדקה ביותר. ובינה מרומזת על ה"א עילאה דבר המתפשט וממשות נגד היו"ד שהוא חכמה. ויכולין הדינין לאחוז ולתפוס בדבר הממשי: 
<b>והנה</b> כי כמו שהשם אכדט"ם מאיר בחכמה ששם הוא רחמים פשוטים, כמו כן מאיר בבינה שם אלקים שהוא הדין והגבורה שמבינה דינין מתערין. וזה חכם עוקר הנדר מעיקרו כי נדר הוא נון ד"ר נון שערי בינה. ומי שהוא חכם שנמשך מחכמה עוקר הנדר שהוא נ"ד"ר חמש"ב שמבינה דינין מתערין ועוקר הדינין והגבורות מעיקרו מחמת שהוא מעקרו שהוא קודם השם אלקים שבבינה. כי החכם בחכמה ושם השם אכדט"ם שהיא הרחמים שקודם השם אלהים. וזהו שאחז"ל מעקרא דדינא פירכא והוא דהיינו השם אכדט"ם שהוא אותיות מקודם אלקים ועם אותו השם יכולים לפרוך ולפרר הדין. שהשם הנ"ל הוא בחכמה ועמו יכול להמתיק ולבטל הדינים, ולשון פירכא כמו שאמרו אצל חמץ מפררו מפרר וזורה לרוח. נמצא העולה לנו מזה שמפרצוף ארוך שנכלל יתלבשו התרין ראשין דאין ודעתיק להתעבות אורם כדי שיוכל להיות קיום העולמות. נעשה הפרצוף הנ"ל אח"כ שני פרצופין או"א. כי אבא נמשך מרישא דאין כי אבא היא חכמה והחכמה מאין תמצא מרזא דאין. ואימא שהוא הבינה נמשך מרישא דאין דעתיק כמ"ש למעלה שלשון עתיק היא אותיות תקע שנתקע הדינין בעת התכללות בארוך למטה בסוד תקע כנ"ל: ולכן יום א' של ר"ה דינא קשיא שמרמז על עתיק ויום ב' דינא רפיא שמרמז על רישא דלא אתיידע רזא דאין הנכללת ונתלבשה בארוך, ולכן הם ב' ימים ר"ה על שני ראשון הנ"ל כנ"ל. וזהו דו פרצופין נבראו אלא שנסרו וד"ל כנ"ל. וזהו (בראשית א) בצלם אלקים עשה את האדם. ישר. כדי שיוכל להיות קיום העולמות. כי מקודם שלא היה בחי' פרצופין היה בסוד בונה עולמות ומחריבן. ואח"כ כשנמתקים בסוד פרצופין בסוד אדם ישר כנ"ל בסוד קיום העולם. ולכן אנו מתפללין בר"ה יו"ד מלכיות יו"ד זכרונות יו"ד שופרות שהוא מספר למ"ד כנגד למ"ד דצלם שעשה את האדם. והלמ"ד הוא מגדל הפורח באויר שהוא למעלה מכל האותיות כנגד פרצוף דארוך שנכלל ונתלבש בו השני ראשין הנ"ל כנ"ל. ובכל אחד ואחד יש עשר ספירות ועם הארוך בעצמו הוא שלשים כמנין למ"ד פרצוף ארוך הנ"ל: 
<small>סליק</small>

וזאת הברכה

<b>מתחת זרועות עולם.</b> זרועות עולם הם האבות שנקראים זרועות. כי כמו שהאדם מפרנס עצמו על ידי מעשה ידיו כך כל העולמות מתפרנסין בזכות האבות ע"כ נקראים זרועות. אך יש נשמה שעושה בעצמה צינור שפע לעולם ואינה צריכה לזכות אבות אדרבא הוא משפעת ונעשית ג"כ זרוע לעולם. וזהו גדול הנהנה מיגיע כפיו ואינו צריך לזכות אבות. למה יותר מירא שמים, מפני שזה הצדיק עובד מאהבה: 

שמיני עצרת

<b>מפני</b> מה אומרים בכל ז' ימי סוכות בהאושפיזין אברהם וכו' יוסף דוד. ובשמ"ע אומרים במי שבירך. מי שבירך אבותינו אברהם וכו' דוד ושלמה ואין מזכירין את יוסף. הענין כי יוסף הוא בחי' משפיע ומדת משפיע הוא משפיע לכל אפילו למצרים כדכתיב ויוסף הוא המשביר וגו' לכל עם הארץ. והנה בכל ימי הסוכות מקריבין ע' פרים נגד ע' אומות בכדי שיהיה גם להם קיום לצורך העולם שמאמר אילו היו יודעים וכו'. ע"כ מהצורך להזכיר את יוסף כי מדתו להשפיע לכל כנ"ל. אמנם בשמ"ע אמר הקב"ה עצרו לפני יום אחד וכו' אני ואתם כפירוש הכתוב ביום השמיני עצרת תהיה לכם היינו שההשפעה יהיה לעצור לבל יוליך לשום מקום ושלא ישלטו בה המה ותהיה רק לכם. ע"כ מהצורך להזכיר את שלמה שהוא נגד גפן שאינו מקבל שום הרכבה וכמאמר ה' בדד ב' דלתי"ן בכדי שילך השפע רק לכנס"י אמן: 
<small>סליק</small>

ליקוטים מהמחבר



Chapter 1

<b>חשבתי</b> דרכי ואשיבה רגלי אל עדותיך (תהלים קיט). בדורות הללו קשה להיות תיקון לנשמות על ידי תו"ת כי מחמת שהנשמות שבדורות הללו הם בחי' רגלים שרוצים לקרב עצמם על ידי תו"ת אינו בטוח בעצמו ונופל עליו פנויות ח"ו. וגם להצדיק קשה להעלותם על ידי תו"ת כ"א ע"י גשמיות ועניני עוה"ז, וזהו חשבתי דרכי עניני עוה"ז אכילה ושתיה ושאר דברים גשמיים. ועי"ז אשיב הנשמות מבחי' רגלי אל עדותיך. כי צריך הצדיק לעסוק בעניני עוה"ז ובתאוותיו כדי להעלות הנשמות שבדורות הללו שהם קטנים מאד ורחוקים מבחי' לב שהיא בחי' בינה. וצריך כל אדם לראות שיהיה בכל תאוותיו והבלי עולם בבחי' חשבתי דרכי וגו' ועי"ז גם להצדיק בניקל להעלותו. השי"ת יקרב לב בית ישראל אמן: 
<b>אמר</b> כל אחד מישראל צריך להאמין שעם דיבורי תו"ת שלו בונה עולמות. אע"פ שהוא אינו בהדרגה זאת צריך להאמין שהאמת הוא כך. וכשיאמין באמת שהאמת היא כך אז ידע ויבין כמה הוא רחוק מזה אזי יהיה לבו נשבר בקרבו. וכשיהי' לבו נשבר בקרבו על זה יוכל לבא למדריגה זאת: 
<b>אליהו</b> בעיר כלבים משחקים, איתא במדרש כי אם היו יודעים האומות מהשפע שמשפיע להם הבהמ"ק שלנו לא היו מחריבים אותו. כי האמת היא כשמדת הרחמים גוברת בעולם יש שפע וחיות בעולם לכל הנבראים ואפילו הקליפות יש להם חיות. ולכך כשהיה בהמ"ק שנאמר עליו (שמות כ) בכל מקום אשר אזכיר את שמי אבוא אליך וברכתיך שהוא מקור הברכה והרחמים. לכך גם הקליפות היו יונקים ומשפיעים ג"כ להישמעאלים וד"ל. וזהו אליהו בעיר הוא בחי' הרחמים שהוא שם ב"ן המקטין בעולם העשיה ולכך כשאליהו בעיר גם הקליפות מקבלים חיות. ואח"כ סיפר מחסיד אחד שביקש מאביו ז"ל שרוצה לראות אליהו וכו' ובסוף אמר שכשמאמינים שמלכותו בכל משלה ולית אתר פנוי מיניה זה ענין גלוי אליהו: 

Chapter 2

<b>וזאת אמר אדמו"ר בזאת חנוכה על ברית מילה בעיר באריסעב):</b>
<b>איזהו</b> שוטה המאבד מה שנותנים לו. אמר בשם המגיד הגדול איזה שוטה המאבד כח מ"ה שיש לו. כי יש אצל כל אחד ואחד מישראל בחי' מ"ה וכשאדם אינו הולך בדרכי השם אזי ח"ו מאבד כח מ"ה שנותנים לו ונעשה אצל עצמו בחי' יש ח"ו עכד"ק: 
<b>ואני אומר</b> הפירוש כי הצדיק האמיתי הוא בחי' מ"ה כי אדם בגימ' מ"ה. כי הצדיק האמיתי הוא מרכבה לבחי' לשם מ"ה והוא המשפיע הן גשמיות בני חיי ומזוני והן רוחניות היינו חיים רוחניות לכל ישראל. ובפרט להמקושרים אליו ואפילו בעלמא דאתי על ידו נשפע להם כל טוב. וצריך כל אחד ואחד להאמין כל זה באמונה שלימה. ואיזהו שוטה המאבד מה שנותנים לו שמאבד האמונה שעל ידי הצדיק נשפע לו הכל. והוא סובר שהוא מקבל מעצמו בלתי הצדיק חס ושלום. וזה נקרא שומה כי אפי' בעלמא דאתי, נקרא הצדיק הנשר הגדול שנושא כל המתקשרים אליו בכחו בחי' ואשא אתכם על כנפי נשרים, ע"כ מי שמאבד כח זה ואינו מאמין ח"ו בכח הצדיק כנ"ל נקרא שוטה. כי עיקר חיות האדם היא אמונה זו והבן: 
<b>אופן</b> אחר איזהו שוטה המאבד מה שנותנים לו. להבין למה צריך הגמרא לאשמועינן איזה שוטה ובלא הגמרא לא הוה ידעינן ומהסתם הכרת פניו ענתה בו. ותו איזה יראת שמים נצמח מזה אם ידע מי הוא שוטה או לא ידע כי מהסתם דברי חז"ל מורים לנו בכל דבריהם לידע דרך ה'. ואיתא בגמרא ע"פ אדם אתם אתם קרואים אדם וכו' ויש להבין. אלא שיש יד ימין ויד שמאל ושתי הידים המה מכונים בשם יד אעפ"כ יד שמאל נקרא יל כהה ויד ימין הוא יד אמת יד החזקה. ואע"ג שאין לו גוף ואין לו דמות הגוף אך מדותיו נקראים כן כדי לשבר את האוזן. כך כל שמות הקב"ה שאינם נמחקים המה שמותיו הקדושים. אך שם הוי"ה ב"ה הוא שם האמת ובמילוי אלפין הוא בגימ' מ"ה. וישראל נבראו ביד ימין של הקב"ה שהוא יד החזקה יד האמת ומפני זה המה נקראו אדם שהוא בגמ' מה. וכל איש שמקדש ומטהר א"ע ומשרה תמיד שם הוי"ה ב"ה על עצמו שהיא שם האמת. א"א לו שיחטא שהוא בחי' אדם שם מ"ה שורה עליו. וכל מי שהוא שוטה וגם רוח עליו נאמר אין אני והוא יכולין לדור ומסיר מעליו שם מ"ה שם הוי"ה ב"ה ומפני כך בא לידו חטא, וזה כוונת הגמרא איזהו שוטה רשע וגם רוח המאבד מה שנותנים לו. פי' שמאבד שם מ"ה מעליו הוא שוטה רשע וגם רוח: 
<b>אין</b> בן דוד בא עד שיכלו כל הנשמות שבגוף. אמר שבתיבות שיכלו הוא מלשין כלתה נפשי. כדאיתא בס' אוה"ח ע"פ ויכולו השמים שאמר מפני מה הארץ כדורות כדי שתהיה תלויה ועומדת בחוזק. שכל חלק יש לה השתוקקות בשוה עיי"ש. וזהו שיכלו כל הנשמות שבגוף שיהיה להם השתוקקות להשי"ת עד כלות הנפש: 
<b>יחוס</b> אבות בלי יחוס עצמו אינו שום כלום. כי איתא בגמרא ומתחת זרועות עולם אלו האבות ומפני מה המשילו חז"ל את האבות לזרועות מחמת שכל השפעות של ב"ו הוא בזכות אבות. ולמשל כשאחד נותן ומשפיע לחבירו הוא נותן לו בידו כך האבות שבזכותם הם כל השפעות נקרא זרועות. ונראה כשאחד נותן ומשפיע לחבירו בידו והשני הוא נמשך לאחוריו מהנותן בודאי לא יועיל לו כלום מה שחבירו מושיט לו ידו. כך מי שיש לו זכות אבות ואין לו יחוס עצמו אין מועיל כלום מה שהאבות משפיעים כי הוא אינו יכול לקבל: 
<b>אמר</b> יש צדיקים שנראה צדקתם ותורתם ועבודתם בהתגלות לעין כל. ויש צדיקים שאין נראה הנגלה שלהם ותורתם רק שפתיהם נעות כדוגמא מ"ש הרמב"ם ז"ל שכל הגלגלים מתנענעים וגלגל היומי מנענע כל הגלגלים בלא תנועה. כי מחמת גודלו של גלגל היומי הנה בתנועתו הקטנה שבקטנות שכמעט לא נראה כלל הוא מנענע כל הגלגלים. וזהו (קהלת א) כל הנחלים הולכים אל הים כל הנחלים היינו הצדיקים הולכים אל הים היינו הצדיק שהוא מחמשים שערי בינה בגי' ים אל מקום שהנחלים וגו' שבים ללכת. כי הצדיק הגדול נותן שפע וחיות לעבודת כל הצדיקים וכל ישראל: 
<b>אמר</b> שבדורות הראשונים כאשר בא הבעל דבר אל אדם ואמר לו עשה עבירה זו היה מנצח אותו ועשה סיגוף לגוף. ואם אמר לו עשה עבירה זו עשה סיגוף אחר לגוף. אבל עכשיו שהגופים חלשים אינו כך. וזה שאמר ירמיה הנביא (איכה ה) למה לנצח תשכחינו תעזבינו לאורך ימים השיבנו ה' אליך ונשובה חדש ימינו כקדם. פי' למה לנצח מה לי לנצחון והא תשכחינו פי' תש כוחינו מאד ואין בידינו לנצח הבע"ד ולעשות סיגופים. ובעד זה תעזבינו פ' לאורך ימים בתמיה. אלא בדורותינו השיבנו ה' אליך ונשובה וחדש ימינו כקדם פי' שיהי' שוה כימי קדם סיגופים: 
<b>עוד</b> אמר שבעת שאדם נולד נולד הסט"א שלו צד שני. היינו אם נולד זכר נולד הסט"א נקבה ואם נולד נקבה נולד הסט"א זכר. וזה הסט"א מצפה תמיד לחבר עם האדם ולטעות אותו. וזהו שאמר דוד המע"ה (תהלים לז) צופה רשע לצדיק ומבקש להמיתו וגו' וביום החופה מבטל האדם הסטרא אחרא ממנו: 
<b>איתא</b> בגמרא חש בראשו יעסוק בתורה. הנה דברי תורה אפילו בלא עיון המה רפואה דהנה כתוב (שיר ג) מי זאת עולה מן המדבר היינו שעל ידי דיבורי תורה יש עלייה לעולמות. מי זאת שמשיב שורש הנשמה עולם המחשבה. ולזה מי שחש בראשו היינו במחשבתו יעסוק בתורה ועל ידי הדיבורים יש עליה להעולמות הנ"ל, וממילא יתוקן הנשמה: 
<b>איתא</b> בגמרא כל האומר שלמה חטא אינו אלא טועה. חס ושלום לדמות שהיה שום חטא רק כל עניני עבודה של שלמה היה להחזיר כל עניני עוה"ז לשורשן ושיתוקן ג"כ חטא אדה"ר ויהיה דירתו בתחתונים. ועשה מכל עניני עוה"ז עבודה להשי"ת ועשה מכל עניני עוה"ז כלים לעבודת השי"ת רק באמת שלא הגיע עדיין הזמן שיתוקן העולם. ועבודת שהמע"ה לא היה ביכולת שתגמור עדיין ונשאר הכלים שעשה בגודל קדושי עניני עוה"ז בלא גמר. וזה ענין טעות שלמה המע"ה שהקדים לעשות כלים קודם הזמן ונשארו בלא גמר. לכן בעת בריאת העולם כמאמר ברא ה' לעשות שנשארו בלא גמר ביום ששי. והתיקון יהיה אי"ה בעת שיעבור רוח הטומאה מן הארץ ואז יהיה התיקון לכל הקליפות. וכענין אשר נעשה בעת בריאת העולם שנשארו וכו' בזה היה גם כן מקרה הצדק יסוד עולם שהמע"ה: 
<b>מי</b> יודע עוז אפיך (תהלים צ). על ידי מדה הנקרא מי יכול הצדיק לשבור הדינים. יודע מלשון ויודע בם אנשי סוכות. וזה מי על ידי מי יודע עוז וכו' היינו החרון אף. וכיראתך עברתך היינו כמו שצדיק מושל במדת יראה כמאמר צדיק מושל ביראת אלקים. כן מושל בעברתך היינו בהדינים לבטלן ולמתקן:
<b>או יאמר</b> וכיראתך עברתך ע"ד הכל בידי שמים חוץ מיראת שמים כך עברתך הקב"ה גוזר והצדיק מבטל: 
<b>הוא</b> (אבות פ"ג) היה אומר כל שמעשיו מרובין מחכמתו חכמתו מתקיימת. להבין המשנה שהרי הדיוקים סותרים זה את זה שברישא אמר כל שמעשיו מרובים מחכמתו חכמתו מתקיימת דמשמע שאם מעשיו שוים לחכמתו אין חכמתו מתקיימת. ובסיפא אמר כל שחכמתו מרובה ממעשיו אין חכמתו מתקיימת משמע שאם חכמתו שוה למעשיו חכמתו מתקיימת. ואמר שיש חכמה פנימית וכנגדה יש חכמה חיצונית ר"ל. ועבור זה צריך כלי להחזיק החכמה הפנימית שלא תצא ח"ו החכמה לחיצונים. והכלי המחזקת החכמה היא מצות ומעש"ט שאדם עושה המעש"ט מחזיקים את החכמה שלא תצא לחוץ לחיצונים ר"ל. וזה ידוע כי הכלי המחזיק איזה דבר הניתן בה. צריך שתהיה הכלי יותר גדול מהדבר הניתן בה. וזהו כוונת המשנה כל שמעשיו מרובין מחכמתו פי' שהכלי גדול כ"כ שיכול להחזיק החכמה שלא תצא חס ושלום לחוץ חכמתו מתקיימת. אבל אם הכלי מעשיו אינם גדולים ואפילו שוים לחכמתו אין הכלי יכול להחזיק החכמה. והשתא ניחא שאין הדיוקים מרישא לסיפא סותרים זה את זה. וזהו כוונת בעל מסדר הגדה (יחזקאל טז) ותרבי ותגדלי ותבאי בעדי עדיים שדים נכונו ושעריך צמח ואת ערם ועריה ואעבור עליך ואראך מתבוססת בדמיך ואומר לך בדמיך חיי ואומר לך בדמיך חיי. כי במצרים קודם הגאולה היו ישראל משוקעים במ"ט שערי טומאה ותיכף הופיע להם השי"ת אור החכמה ובאו והשיגו מ"ט שערי קדושה עד שער הנו"ן. ובאם שלא היה להם שום מצוה היה באפשרי שתצא החכמה חס ושלום לחיצונים ר"ל. לפיכך נתן הקב"ה לישראל שתי מצות היינו דם מילה ודם פסח שיהיו אלו השני מצות כלים המחזיקים את החכמה שלא תצא לחיצונים חס ושלום. וזהו ותרבי ותגדלי היינו שהרבה השכל החכמה שלהם, ותבואי עד שבאו לשער היובל הוא שער הנו"ן הנקרא עד. שדים נכונו היינו שיש לך בינה גדולה ע"ד שאמר דהמע"ה שעשה שדים במקום בינה. ושערך צמח והיו חס ושלום השערים צמוחים לחיצונים שלא היה להם שום כלי המחזיק את החכמה כי לא היה להם עדיין שום מצוה. ואעבור עליך ואראך מתבוססת בדמיך היינו שיש לך מצות שני הדמים עבור זה. ואומר בדמיך חיי היינו שנעשה כלי להחכמה שלא תצא חס ושלום לחיצונים ר"ל והבין היטב: 
<b>חכם</b> עדיף מנביא. ואמר למה חכם עדיף מנביא כי איתא מנצפ"ך צופים אמרום ואותיות מנצפ"ך בגמט' פ"ר הוא פ"ר דינים. פי' אם נביא רואה דין הוא אומר דברים כהווייתן כמו שנאמר לו הנבואה. וזהו מנצפ"ך צופים אמרום פי' שהנביא אם אומר דינים אומר כך נביאתו. אבל חכם אפי' רואה דינים הוא יכול להמתיקן בשורשן ולהפך מדת הדין למדת הרחמים ולפיכך חכם עדיף מנביא: 
<b>(עוד מזה עיין לעיל שבת חזון).</b>

Chapter 3

<b>בימים</b> ההם חלה חזקיהו למות ויבוא אליו ישעיהו בו אמוץ הנביא ויאמר כה אמר ה' צבאות צו לביתך כי מת אתה וגו' (ישעיה לח) ואיתא בגמרא אמר ליה, בן אמוץ כלה נביאתך וצא כך מקובלני מבית אבי אבא אפילו חרב חדה מונחת על צווארו של אדם אל ימנע את עצמו מן הרחמים. פי' רש"י אבי אבא דוד והקשה למה קרא לדוד אבי אבא הלא מדוד עד חזקיהו היו כמה דורות. ואיתא בגמרא חכם עדיף מנביא והקשה הלא איתא בגמרא אין הקב"ה משרה שכינתו אלא על חכם גבור ועשיר נמצא שכל נביא חכם הוא. ואיך אפשר לומר שחכם עדיף מנביא הלא הנביא הוא חכם ג"כ. ואמר שכל נביא אמר נבואתו לפי מראות נבואתו ולא אמר נבואתו רק מה שראה במראות הנבואה ולא יותר. אבל חכם בחכמה עילאה יכול להמתיק הדינים בשורשן ולהפך ממדה"ד למדה"ר כמו שכתב לעיל. וזה שאמר חזקיהו כלה נביאתך וצא כך מקובלני מבית אבי אבא כי אבא היא חכמה ואבי אבא היא חכמה עילאה. ואוכל בהחכמה להמתיק הדינים בשורשן. ואפי' חרב חדה מונחת על צווארו וכו': 
<b>טוב</b> עין הוא יבורך כי מלחמו נתן לדל (משלי כב) משל למלך שצוה לעבדיו לעשות לו כתר מלכות מפואר מאד. מי שאוהב למלך כלתה נפשו ותשקתו להכין הכתר ולהביא לפני המלך הכתר בתכלית מפואר חיש מהר לעשות נחת רוח למלך שאמר ונעשה רצונו. ואין חילוק אצלו אם הוא עושה הכתר או אחרים משתדלים לעשות הכתר רק כוונתו שיהיה נחת רוח למלך שאמר ונעשה רצונו אבל מי שאינו אוהב המלך רק אוהב את עצמו רצונו שיעשה רק הוא הכתר ולא יחוש לכבוד המלך אע"פ שיתמהמה בעשותו. וזה ידוע כי ' באכילה שאדם אוכל צריך להעלות כל ניה"ק מכל מאכל ולעשות כתר מלכות ומי שהוא טוב עין שרוצה לעשות נחת רוח להמלך ולהעלות ניה"ק חיש מהר אין חילוק אצלו אם הוא אוכל או אחרים אוכלים. ולפיכך הוא יבורך כי מלחמו נתן לדל. פירוש שמעלה ניה"ק המשוקעים אפי' במקום דל. פי' הניצוצות אשר המה משוקעים בעמקא דתהו"ר והבן: 
<b>אורח</b> צדיקים כאור נוגה הולך ואור עד נכון היום ודרך רשעים באפילה לא ידעו במה יכשלו. (משלי ד) כי דרך מכוון דרך כבושה היינו שנתן לנו הקב"ה התורה ומצות והיא דרך כבושה שיכולים בני אדם לעבוד השי"ת בתורה ומצות אבל הצדיקים שיש להם תשוקה לעבוד להשי"ת בכל לבבם ובכל נפשם. המה עובדים להשי"ת אפי' בדברים גשמיים היינו אפילו באכילה ושתיה ודיבורים וזה היא בחי' אור"ח. וזהו כוונת הכתוב אורח צדיקים פי' אפילו אורח הצדיקים היינו דברים שהצדיקים עובדים להשי"ת בבחי' אורח היינו בדברים גשמיים כאור נוגה. ודרך רשעים היינו אפי' התורה שלומדים רשעים הוא באפילה לא ידעו וגו': 
<b>כשיצא</b> רשב"י מן המערה ראה את יהודה בן גרים אמר עדיין יש לזה בעולם נתן בו עיניו ונעשה גל של עצמות. והקשה מה זה שתמה רשב"י שעדיין יש לזה בעולם והיכן יהיה. ותירץ שכיון שראה רשב"י שיהודה מסר אותו למלכות ראה רשב"י החסרון בעצמו שבוודאי הוא חטא והלביש אותו החטא ברשע ע"ד (ירמיה ב) תיסרך רעתך. עבור זה ישב רשב"י במערה ועשה תשובה וכיון שיצא רשב"י מן המערה וראה את יהודה שעדיין קיים תמה רשב"י בעצמו שראה שלא עשה תשובה כהוגן כי אם היה עושה תשובה שלימה לא היה רשע בעולם. וע"ז קמתמה נתן עיניו בו פי' נתן עיניו בעצמו שיעשה עוד תשובה עבור זה. וכיון שהוסר החטא מעצמו בשלימות נעשה גל של עצמות וכו': 
<b>פ"א</b> היה מדבר מן החומרא של פסח אמר שמלאך יכול להחמיר אבל אדם האיך אפשר להחמיר. וזקיני ר' אברהם היה מחמיר ביותר ועל מצות מצוה לקח המגיד אצלו כי הוא היה יודע שמחמיר ביותר. וגם סיפר המעשה מרבי זוסיא שכסה עצמו בגלגל בחורף ובא עליו יראת המלאכים ולא היה יכול לסבול אותה ובקש מהקב"ה שיסור מעליו היראה, וזה היה ברבי זוסא אבל זקיני שהיה מלאך בעצמו לא הוצרך לזה כי אכילה שלו היה מע"ל מעור של בר יונה ואדם אי אפשר לחיות מאכילה כזה. כתיב (יחזקאל א) והנה אופן אחד בארץ, שיש אופן אחד בארץ שאופן היותר יפה והיותר מובחר שיהי' מלאך ואעפ"כ יהי' בעוה"ז שאופן הוא מלאך ואעפ"כ יהיה בארץ. וזה שכסה רבי זוסיא א"ע בגלגל כי אופן הוא מלאך כי כמו הגלגל כשמגיע לסוף תחזור לתחלתו כך המשיך בשעה שכיסה עצמו מראשית המחשבה לסוף המעשה, ואיך אפשר להיות זה כי כשאדם מקבל ע"ע עומ"ש באמת ויודע שמלכותו בכל משלה ומושיבי עקרת הבית דהיינו שיחזור כל. מה שבעולם לעיקרו ושורשו דכל עלמין אזי אם הבנים שמחה: 

Chapter 4

<b>סיפר</b> אשר בין תלמידי המגיד הגדול ז"ל היה וויכח על תורה שאמר המגיד ז"ל, זה אומר כך אמר המגיד וזה אומר כך אמר המגיד. והשיב להם המגיד ז"ל אלו ואלו דברי אלקים חיים. כי הדיבורים שאמרתי כולל דברי כולם ע"כ דברי המגיד ז"ל. ואמר הוא ז"ל כי יש שבעין אנפין לאורייתא. ובאמת נמשכת התורה ממקום האחדות האמיתי. אמנם התורה במקור שרשה היא אחדות רק כשנמשכת לאלו העולמות נעשה שבעין אנפין לאורייתא ע"כ איתא בתורתו של רבי מאיר כתוב כתנות אור באלף כי רבי מאיר לקח את התורה ממקור שרשה. ע"כ נכתב אור באלף ואצלינו כתוב עור בעיין עוטה אור כשלמה עוטה אור כש"ל מ"ה כי בכל אחד מבני ישראל נמצא אבן טוב היינו ניצוץ הקדוש אשר לא נמצא כמוהו אפי' בהצדיק. רק שאור שלו איננו בהתגלות בשוה אצל כל אחד ואחד. למשל כאשר יש אבן טוב' טוח בכותל אין נראה זיווה ואורה וכאשר מנקים אותו מהחומר מתחיל' האבן מעט להאיר. וכשמנקים אותו היטב היא מאיר' ביותר. וכאשר לוקחים אותו מהכותל ומנקים אותו ביותר מאיר ביותר. וכש"כ כשמשיבין אותו במשבצות כסף וכש"כ במשבצות זהב יותר ויותר. וזה עוטה אור שלו כש"ל מ"ה כדרך שהאדם מתנהג עם חלק האור שיש בו. וזהו (שמות י) ולכל בני ישראל היה אור. רק שהחילוק הוא במושבותם היינו באיזה מקום שהוא מושיב אותם: 
<b>אמר</b> הקב"ה הוא נשמה של העולמות והתורה הוא רוח של העולמות. ועל ידי הממוצע היינו התורה שהיא בחינת רוח נעשה התיחדות והתקשרות בין ישראל לאבינו שבשמים. וזהו אורייתא וקוב"ה וישראל כולא חד. ומחמת זה קודם בריאת האדם לא היה מי לקבל עליו עומ"ש כדכתיב (בראשית א) ואדם אין לעבוד וגו' ונאמר (שם ב) ורוח אלקים מרחפת כי לא היה לה היכן להיות ממוצע וסירסור: 
<b>ואני</b> תפלתי לך ה' עת רצון.(תהלים סט) אמר שיש שני בחינות צדיקים. יש צדיק שאינו יכול להמתיק הדינים בשורשן ולצדיק כזה צריך להזמין לו עת להתפלל בזמן אשר הוא עת זמן רצון למעלה. וזה פירוש ואני תפלתי אימתי כשהוא לך ה' עת רצון. ועוד יש צדיק גדול מזה אשר יכול להמתיק הדינים בשורשן, ולצדיק זה מזדמנין מלמעלה להתפלל בזמן שאינו עת רצון מלמעלה בכדי שיעשה הוא בתפלתו עת רצון. וזה פירוש ואני תפלתי כשאני מתפלל נעשה לך ה' עת רצון וזה מלמעלה למטה ומלמטה למעלה. וכל הנ"ל הוא רק שהצדיק מתפלל בשביל עצמו. אבל כשמתפלל בשביל אחרים אזי גם להצדיק הגדול צריך שיזדמנו לו עת וזמן שהוא עת רצון מלמעלה. וזהו שאה"כ (דברים ג) ואתחנן אל ה' בעת ההו"א כי משה רבינו ע"ה התפלל בשביל ישראל שרצונו היה להכניס בעצמו את בני ישראל לארץ הקדושה ואז היה רק מעבירם דרך ארץ הקדושה והיה מכניסם לגן עדן התחתון. ע"כ היה צריך עת וזמן שיש עת רצון מלמעלה: 

Chapter 5

<b>סיפר</b> בשם המגיד ז"ל שאמר בזה"ל כיצד מרקדין לפני הכלה. כשהשפע באה משפילין הרגלים למטה וכשנסתלק השפע מגביהין הרגלים למעלה עכ"ל המגיד ז"ל. כתוב (בראשית לג) ויעקב נסע סוכותה ויבן לו בית ולמקנהו עשה סוכות כי כאשר הצדיק הוא בשלימות מדריגתו נכון שיעסוק בכל עניני עוה"ז בכדי לקשר אותם להשי"ת. אבל כשאין הצדיק בשלימות מדריגתו כדכתיב (משלי כד) כי שבע יפול וגו' וקם. אסור לו לעסוק בעניני גשמיות רק לעסוק בתורה ותפלה ומעש"ט. וזה ויבן לו בית היינו כשהיה במדריגתו השלימה המיוחדת לו ליעקב בית עשה לו קביעות בעניני עוה"ז כמו בית. ולמקנהו כשנפל ממדריגתו השלימה כדכתיב שבע וגו' עשה סוכות עשה מעניני עוה"ז דירת עראי ודבק א"ע רק בתו"ת ומעש"ט. וזה שאמר אדוני אבי זקיני ז"ל כשהשפע והחיות באה משפילין הרגלים היינו שעוסקים בעניני עוה"ז. וכשהשפע מסתלק מגביהין היינו שמדביקין את עצמן לתורה ולתפלה ולמעש"ט: 
<b>טובים</b> מאורות שברא אלהינו. היינו צדיקים שהם מאורות העולם טובים הם כמש"נ (שמות ב) ותרא אותו כי טוב וגו' שנתמלא הבית אורה, יצרם בדעת כו' כח וגבורה נתן בהם להיות מושלים בקרב תבל. היינו בתוך התל שהוא הב' ברצונם מקיימים הב' ולעשה תבל וברצונם לעקור הב' נעשה תל. וזה הב' בראשית בשביל ישראל שיש להם כח לעשות עם הב' כחפצם: 
<b>בסידור</b> ר' שבתי גם בסידור משנת חסידים בהפרש הנוסח במעריב השכיבינו אבינו לא כנוסח שאר הסידורים השכיבינו ה' אלקינו. כי באמת כאשר יתבונן האדם בגדלות הבורא ב"ה אשר מלא כל הארץ כבודו ולית אתר פנוי מיניה ומלכותו בכל משלה. שכל עליונים ותחתונים מקבלים כל חיותם רק מאתו יתב"ש בלתי הפסק רגע. הנה לא היה לו העזה לשכוב במטה מוצעת ולפשוט את כל אבריו מבושתו מהבורא ב"ה אשר מלא כה"כ וכו'. אמנם כאשר אומרים השכיבינו אבינו ונזכר שהבורא ב"ה הוא אבינו ואנו בנים למקום ב"ה, יכול לשכוב כבן המתחטא לפני אביו ומדרך האב לחופף על בנו ולשומרו בעת שישן וזה בקשותינו שישמרינו ויפרוס עלינו וכו': 
<b>עכשיו</b> בדורות האחרונים העיקר הוא שיתחזקו בני ישראל באמונה ביותר. כי באמת נשמות בני ישראל מתחילין להיות נמשכין מא"ק ונשמות ישראל המה קומה שלימה. וכמו שבקומם יש ראש לגוף ורגלים כן הנשמות של הדור האחרון הזה עקבא דמשיחא הנשמות הם מבחי' עקביים. והנה בהראש יש בחינת ראייה חושיות ושכליות ובהגוף יש בחי' ראייה שכליות כדאיתא הלב מבין. ודבר הנראה לעין אין בזה ענין אמונה כי הלא רואה בעיניו. אך בהרגלים שאין בהם שום בחי' ראייה שייך שפיר אמונה. ומחמת זה בנשמות אלו שהם בחי' רגלים אשר אליהם איתא דמטי רגלין ברגלין. עיקר חיזוק שלהם היא באמונה היינו להאמין שמכה"כ ומלכותו בכל משלה וכל מה דעביד רחמנא לטב עביד. וגם יאמין ואל יפול לב אדם הנה הנשמות שבדורות האלו הם ממקום נמוך ומוחות ולבית נמוכין למה שוללין הדיבורים שלי. רק יאמין שאפילו דיבור קטן של יהודי עושה רושם למעלה, כי באמת כמו שהרגלים צריכים להראש כן הראש צריך להרגלים. כי הם מעמידין כל הגוף שכל הגוף נשען עליהם: 

Chapter 6

<b>סיפר</b> מכמה צדיקים שסבלו עניות בעולם. קשה לי תמיד ואינו מבין למה הצדיקים צריכים להיות מקבלין. אדרבה כיון שהם משפיעים לעונם צריכים הם לקבל מן המקור ואח"כ ישפיעו לעולם ולא יצרכו לקבל מן העולם. אך הטעם לזה הוא ענין אחד עם גלות השכינה. כי זאת המדה נקראת כנ"י היא הנותנת חיות ושפע לכל העולמות ואפילו לקליפות ובפרט לאו"ה. בזמן שעושים רצונו של מקום אזי מקבלת לעצמה דיה והמותר מחלקת לכוחות אחרים. ובאם ח"ו אין עושין רצונו של מקום אזי אע"פ שכל החיות והשפע הולך על ידה אעפ"כ היא צריכה לקבל לצורך עצמה. וכמו ארץ ישראל שהוא מקור השפע לכל הארצות כמאמרם ז"ל. וכנודע שבזמן מעלתה היתה בהצלחה ובמעלה יותר מכל הארצות. ועתה אע"פ שהיא מקור השפע לכל הארצות אין לה לעצמה כלום כידוע. שהאנשים שבתוכה אם אין להם ממקום אחר אין להם כלום. וזה הטעם נמי בצדיקים אע"פ שהם משפיעים לעולם. בזמן שהעולם נכון לפניו י"ת אזי הם מקבלים מן המקור ומדריכים את העולם בדרך הישר ואינם צריכים להם. ואם ח"ו להיפך אע"פ שהם הם המשפיעים צריכים להיות מקבלים. כי כך היא המדה כיון שחס ושלום רעה יורדת לעולם פוגעת בכשרים כמ"ש (שמות כב) כי תצא אש ומצאה קוצים ונאכל גדיש: 
<b>כל</b> הרודף אחר הכבוד הכבוד בורח ממנו וכל הבורח מן הכבוד הכבוד רודפת אחריו. וקשה הנה כפי הנראה זהו עונש של הרודף אחר הכבוד שיהיה הכבוד בורחת ממנו, ולפ"ז למה מגיע להבורח מן הכבוד עונש כזה שירדוף אחריו הכבוד כי כאשר בורח מן הכבוד מסתמא אינו רוצה בזה. אך האמת הוא כי הצדיק האמיתי אשר הוא למעלה מכל השבע מדות והוא במדריגת השתוות האמיתי. צדיק כזה יכול לרדוף אחר הכבוד בכדי להעלותו. גם מפני כבוד התורה. כי להחזיק טוביתא לגרמיה אין במחשבתו ורצונו כלל. ומפני צדיק כזה הגבהות היינו היצה"ר אשר בטבעו להתגאות ולהתנשאות כמו שאור שבעיסה בורחת ממנו. כי אדרבה כאשר יבא לפניו יעלהו לקדושה. וזה הפי' כל הרודף אחר הכבוד היינו צדיק כזה שיכול לרדוף אחר הכבוד הכבוד בורחת ממנו מפני היראה שיעלהו לקדושה וישאר אפס ואין: אבל הצדיק אשר עדיין אינו בטוח בעצמו שלא יפול ברשת היצה"ר זהו שצריך לברוח מן הכבוד. בכדי שלא ילכד בעצת היצה"ר וזה הכבוד היינו היצה"ר כנ"ל רודפת אחריו אולי יפילהו ברשתו ח"ו וה' לא יעזבנו בידו: 
<b>איתא</b> בגמרא ישראל מפרנסין לאביהם שבשמים. ואיך שייך לומר כן הלא אין צריך אפילו לעולמות עליונים, כי ח"ו לומר שהוא צריך לשום דבר ובפרט לעולם התחתון השפל הזה. אך הענין הוא בזמן שישראל עושים רצונו של מקום אזי מתמלא רצון ורחמים להשפיע לעולם כי בזמן שח"ו אין עושין רצונו אזי נמנעת מדת טובו מן העולם. אבל בזמן שעושים רצונו ומדת טובו מתנהגת ומתפשטת בעולם זאת כביכול הוא פרנסתו. נמצא שהשפעתו היא הפרנסה. וכן הוא הצדיק האמיתי הוא מקבל כדי להשפיע וזה הוא תענוג שלו. כי אנו רואים בזמן שח"ו אין טוב בעולם אם היו נותנים לו כל הון דעלמא אין לו הנאה מזה. אך הנאתו הוא אם ישראל טובים וטוב להם, נמצא הצדיק במדתו הוא ממוצע בין האדם ובין הקב"ה כי קבלתו היא ג"כ כדי להשפיע וזהו התענוג שלו. אבל זה שאין זכותו גדול כ"כ שיכול להשפיע איך הוא מקבל. מדרך בעל משפיע אעפ"י שאינו יכול כ"כ כמו השני אעפ"כ הוא ג"כ נקרא בעל משפיע אבל מי שאינו יכול כלל האיך יכולים לומר עליו שהוא נקרא בעל משפיע. כמו כן בצדיקים יש גדולים וגדולים עד כמה מדריגות כי גבוה מעל גבוה שומר. וזה שיכול להשפיע יכול לקבל והממון רץ אחריו. אבל מי שלא התחיל איך יכול לקבל הלא הוא כדרך כל המקבלים. אעפ"י שאנו רואים שיש שהממון רודף אחריהם ואין אנו יודעים מפני מה זה הוא מחמת זכות אבותם שגדול מאוד: 
<b>יש</b> צינורות השפע צינור ימין וצינור שמאל. ישראל מקבלין מצינור הימין וישמעלים מקבלים מצינור השמאל. מזמן שחרב בהמ"ק כתיב השיב אחור ימינו, לא ח"ו שנפסק שפעם מהימין ומקבלין מצינור השמאל, כי זה כח הסט"א. אך שנשתרבב הצינור ימין והולך במקומות לא טובים דרך בחי' אחוריים. כי יש בחי' אחור וקדם זה לעומת זה. ושם אצל השמאל יש אותה הקרובים לקדושה ויש בהם חלק טוב גדול ויש מהם תערובות טוב ורע ויש מהם שכולו רע. ע"כ על ידי שנשתרבב הצינור ימין בין אותן המקומות ע"כ נתערב בשפע ההוא שקרנות גם שאר רעות הנמצא בעולם. ע"כ יש צדיקים שאינם רוצים בזה העולם מחמת שרואים שהשפעה היורד לעולם הולך בין מקומות לא טובים ונתערב בה כמה רעות, כמו שיש באדם צינור ימין שמשפיע בנים ונשמות בעולם. וצינור שמאל שדוחה הפסולות והמותרות. כן נמי בענין הנ"ל צינור הימין משפיע שפע הטוב והשמאל משפיע פסולות ומותרות לאו"ה. א"כ כשהצדיק רואה שהשפע הולך אצל דרך הפסולת ומתערב בהם אינו רוצה בזה העולם כי סכנת נפש הוא, איך אין יכולים לשאול כנ"ל כי מי שיודע בעניני גלגולים לא קשה כלל כי מה שאנו רואים שיש אנשים טובים וכשרים ומצטערים בעולם. זה הוא מפלי ענין הגלגולים כי אפשר לא היה טוב בגלגול ראשון ע"כ בא לעולם כד, לקבל גמולו בזה העולם וזהו מחסדי השי"ת. ומה שאנו רואים שטוב לרשעים מפני שבגלגול ראשון היה טוב אך שלא לשמה אע"פ שמתוך שלא לשמה בא לשמה הוא עשה כל ימיו שלא לשמה. ע"כ בא לזה העולם כדי לקבל תשלומין בעוה"ז. ואם מיישב עצמו ועושה טוב בזה העושר אזי מוכרח הוא לבוא עוד לעולם ויצטער ביסורים עד שבא לשלימתא ואם לאו אזי נאמר משנה פניו ותשלחהו ויורד למדריגות תחתונות ?דנ"ת. והולך ומתנודד כך עד שבא ליד צדיק ונהנה ממנו. אזי מעלה אותו למעלה עד מדריגת אדם. והשתא נמי אם מיישב עצמו כנ"ל אזי עולה למעלה ואם לאו חוזר ויורד כנ"ל. כן יכול להיות כמה פעמים שהצדיק מעלה אותו והוא יורד אח"כ ע"י מעשיו. ע"כ הצדיק הרואה זאת מר לו מאד כיון שרואה לפניו נשמות שמתנודדים למאות שנים ולאלפים שנים שעולים ויורדים כמה פעמים. ולזה הענין צריך להיות צדיק בעולם כי הלא קשה נשמה שהיא בתכלית השלימות למה תרד לעוה"ז לראות בצער העולם. אלא לטעם הנ"ל כדי להעלות הנשמות הנעלמות והנפרדות. כמו שמספרים <b>מרבי הירש ליב</b> מאליק שפעם אחת נסע בדרך ובא למקום רפש וטיט ושם בקשה ממנו נפש אחת שיעשה לה טובה. אמר מה לי ולך שאעשה לך טובה. כיון שרשע אתה ושוכן במקום כזה מסתמא שוה אתה זה הגמול. והשיבה זאת הנפש כשהייתי בזה העולם נתתי לכם ממון. אמר כיון שכן מוכרח אני לעשות לך טובה: 
<b>אני</b> עבדיך בן אמתיך פתחת למוסרי (תהלים קטז) דהנה יש שני בחי' צדיקים יש צדיק שהוא עובד את השי"ת בתורה ותפלה. אמנם רק בעת עוסקו בתורה או בתפלה הוא לומד ומתפלל בכוונה רצויה לשמו יתברך. אך בעת שאינו עוסק בתו"ת נפסק ממנו קשר וחבלי עבותות אהבה ויראה שהיה לו בעת עוסקו בתו"ת. ואין מעצור בכח מחשבותיו להיות דבוק בו יתברך כאשר בתחלה בעודנו עוסק בדברים שבקדושה בתו"ת ובמעשה המצות. ובחי' צדיק כזה צריך בכל עת להתאמץ ולהתחזק שלא ינתק ממנו חבל האהבה והיראה כענין שכתוב (משלי כד) כי שבע יפיל צדיק וקם היינו אפילו אחר נפילתו הוא חוזר ומתחזק וקם מנפילתו. והענין הוא דכתיב (דברים לב) כי חלק ה' עמו יעקב חבל נחלתו. והוא עפ"י משל כאדם הנופל מלמעלה למטה ואוחז בשתי ידיו בחבל ומתחזק עצמו שלא ליפול ולעלות למעלה למעלה, אמנם יש בחי' צדיק עובד השי"ת בכל תנועה ותנועה אפילו אינו עוסק בתו"ת רק בדברים פשוטים נוכח ה'. דרכו. ועל ידי שנזדכך ונטהר בכל בחינת קומתו ונתקדש בקדושה של מעלה. עד שהגיע למעלת ומדריגת להיות מרכבה אליו יתברך בכל איבריו. וצדיק כזה אין צריך עוד להתחזק עצמו לאחת   בחבל האהבה והיראה. כי כבר הגיע להיות בחינת מרכבה אליו יתברך. ועובד את ה' בכל פרטי עניניו אין דבר רק ממנו שלא להיות שם עבודת השי"ת. וזה הענין שהתפאר דוד המע"ה כפי הידיעה שהיה רגל רביעי מן המרכבה בגודל קדושתו וטהרתו וחסידותו. ולכן אמר אני עבדך בן אמתיך פתחת למוסרי. שהתפאר בעצמו כי הוא עבד נאמן לה' אפילו בעת פתחת למוסרי. שנפתח קשר החבל ונתקו מוסרות אהבה והיראה בעסקו בדברים פשוטים אעפ"כ הוא עבד נאמן לה'. כי כבר הגיע בקדושתו וטהרתו להיות מרכבה אליו יתברך אכי"ר: 
<b>יש</b> אנשים ששואלים עלי במה אני גוטער יוד. והאמת שאין אני גוטער יוד ואני בעצמי אין. כי יודע אני ערכי. רק האמת אני רוצה. ומי שמדבר עלי כאילו מדבר על הקב"ה ער וועט פאר שווארצט ווערין בעוה"ז ובעוה"ב. ואין אני אומר להתפאר עצמי ח"ו. תאמינו לי שאני חלק הנפש מישראל ואם כאב ח"ו לאחד מישראל בקצה העולם מרגיש אני תיכף: 
<b>כשנתחדשה</b> גזירה של הספרים אמר, יכול השטן לשלוט בהתורה. אך איתא בכתבי האר"י ז"ל שהעשיה ודיבור של התורה היא הגוף. וכוונת הלב של התורה היא הנשמה. ואיתא בגמרא תינוק בן יומו חי אין צריך לשומרו מן העכברים ועוג מלך הבשן מת צריך לשומרו מן העכברים. ע"כ מפני שבעוה"ר התחילו אחב"י ללמוד שלא בכוונת הלב והתורה היא כגוף בלא חיות ונשמה. ע"כ יכולה הסט"א לשלוט בהם ח"ו: 
<b>כל</b> הנביאים לא נתנבאו אלא בכה הוסיף עליהם משה שנתנבא בזה. כי בחי' זה עלמא דדכורא היא בחי' משפיע משם הוי"ה ב"ה. כי כמו שיש באדם נפש ונשמה הנפש הוא כלי לנשמה. הגם שגם הנפש הוא רוחני עכ"ז לגבי נשמה הוא כלי. כך כביכול יש הוי"ה וכינוין ה' אחד ושמו אחד ששניהם אחד מ"מ כביכול הוא כנפש לגבי נשמה. ונביאת משה רבינו ע"ה היה מבחי' זה ולצדיק כזה כל העולם לא נברא אלא לצוות לזה כי זה כל האדם. אבל שאר נביאים היו בבחי' כה עלמא דנוקבא בחי' כנסת ישראל והשפעתם היה ע"י כנס"י. ולצדיק כזה צריך סיוע מכנס"י אם הם ראוים. ובחינתם היה בבחי' דמיון ולכן כתוב (הושע יב) וביד הנביאים אדמה הגם אל מי תדמינו ואשוה. ומחמת בחינתם היו בבחי' כנס"י בחי' דמיון מהכינוים והיו צריכים לפעמים להתעוררות. כי משה רבינו ע"ה השפעת נביאתו היה מבחי' הוי"ה וכתוב בו (במדבר יב) פה אל פה אדבר בו וכתוב ואתם הדביקים בה' וגו' לא היה צריך להתעוררות. כי כמו כביכול כתוב בו (מלאכי ג) כי אני ה' לא שניתי שאין בו שום השתנות. כך הצדיק כזה אין בו שום השתנות ולכן כתיב בו שכינה מדברת מתוך גרונו של משה שהיה דבוק לקוב"ה כב"י. וזה הפי' וידבר ה' אל משה לאמר כל מה שאמר משה היה ממש דיבורו של הקב"ה כי השכינה מדברת וכו': 
<b>כי</b> שבע יפול צדיק וקם (משלי כד) יש ב' בחינות א' בחי' עומד וזהו בחי' מלאך.
<b>כי</b> בחי' הולך זהו בחי' צדיק. ובזה גדול האלם מן המלאך. ועוד יש בחי' נפילה ח"ו בחי' א' שנפל ממדריגה שלו עד למטה ח"ו. ובחי' ב' כי צריך תמיד להיות בבחי' הולך. אבל אם הוא נופל ממדריגת הולך ולא נשאר רק בבחי' עומד זה ג"כ נפילה אצלו ר"ל רק צדיק נקרא. וזה פירוש הכתוב כי שבע יפול צדיק וקם אפילו שבע פעמים יפול צדיק ממדריגתו אך עכ"פ נשאר בבחי' מלאך. 
<b>וזה</b> פי' הגמרא אם הרב דומה למלאך ה' צבאות וכו' רצה לומר כשאפילו נופל ממדריגתו ח"ו עכ"פ נשאר בבחי' עומד, ודומה למלאך. תורה יבקשו מפיהו כי נקרא ג"כ רבו צדיק. ואם לאו פי' שהנפילה שלו הוא עד מדריגה התחתונה ר"ל שלא ישאר אפילו בבחי' עומד אל יבקשו תורה מפיהו. ולכן הצדיקים הראשונים כשהיו צריכים להטיב לעולם היה ע"י תורה ותפלה כי העולס היה בבחי' גדלות. אבל עכשיו שהעולם הוא בבחי' קטנות לכן כשצריך הצדיק להיטב להעולם אינו רק בסיפורי מעשיות ודברים פשוטים. וזה פי' הפסוק (שיר ח) אחות לנו קטנה כי אחות נקרא כנס"י. כשישראל הם בבחי' קטנות ושדיים אין לה היינו חכמה ובינה. מה נעשה לאחותינו במה יכול הצדיק לעשות טובה לכנסת ישראל. רק ביום שידובר בה הצדיק סיפורי מעשיות בזה עושה טובה לה. ופעם אחת בא אל <b>אדוני אבי</b> זצוקלה"ה רענדאר אחד וסיפר לו שאדון שלו רוצה לדחותו מארענדע קודם פסח. והיה אבי ז"ל יושב ודיבר סיפורי מעשיות כל עת התנצלותו. וקודם צאתו אמר לו רבי מה תשובתי על זה, אמר לו כבר עשית לך טובה כו' לך לשלום: 
<b>העיקר</b> לחזק עצמו באמונה ולבקש רחמי השם יתברך על חיזוק אמונה. והגם שהוא בחירה ואיך שייך לבקש על דבר שהוא בחירה. עכ"ז יבקש עזר מהשי"ת על חיזוק האמונה. כי אנו אנו יודעים שיש עולמות שהם למעלה מבחירה כי הכל הוא קומה שלימה. היינו הצדיק הוא קומה שלימה. והצדיק עם ישראל המה. קומה שלימה. וכל אחד ואחד הוא קומה שלימה. וגם העולמות הם קומה שלימה. וכמו שיש בגוף האדם ימין ושמאל כמאמר הכתוב (קהלת י) לב חכם לימינו וגו'. כן בהידים והרגלים יש ימין ושמאל. ובראש אין ימין ושמאל הגם כי אית תלת ראשין. אמנם ימין ושמאל לית תמן. כי בהעולמות שהם בבחי' ראש הם למעלה מהבחירה. וזהו מאמר הכתוב (קהלת ב) החכם עיניו בראשו פי' להשפיע תמיד מהעולמות הנ"ל שהם בבחי' ראש שהם למעלה מהבחירה. ואיזה חכם יכול להשפיע מהעולמות הנ"ל חכם כזה אשר כחו חזק ותקיף להתנהג עצמו בהבלי עוה"ז ומחזיר את העולם למוטב. כי כן אמר אדוני אבי ז"ל וכן הוא האמת שצדיק כזה שהוא מנהיג א"ע בעוה"ז במרכבות הוא נעשה למעלה מרכבה. ומי שאינו משיג עבודה גדולה כזה ומתנהג עצמו להיות מיושבי בית המדרש נמצא למעלה בהמ"ד גם כן. והצדיק הגדול הנ"ל שמתנהג עצמו במרכבה הוא יכול להשפיע מהעולמות שהם בבחי' ראש שהם למעלה מהבחירה כנ"ל וד"ל: 
<b>קשין</b> מזונותיו של אדם כקריעת ים סוף קשה לזווגם כקרי"ס. ולכאורה קשה איך שייך אצל הקב"ה קשה אך באמת הוא מצד ישראל לכן איתא בגמרא על הים נדמה להם כבחור ובשעת מתן תורה נדמה להם כזקן. ואיך אפשר שיהיה השתנות בבורא ב"ה כי אני ה' לא שניתי. רק האמת דזה היה מצד המקבל כאשר יצאו בני ישראל ממצרים היו אז מלוכלכים בזוהמת מצרים. לכן נדמה להם כבחור פי' בחור מלחמה שהיו לוחמים מלחמת היצר כשזה קם זה נופל. אבל בשעת מתן תורה כבר פסקה זוהמתן נדמה להם כזקן כי כשיזקין אדם נתבטלו ממנו כל התאוות. ופי' נדמה לה"ם לעצמם כי הכל היה מצדם דהם היו המקבלים. אבל אצל הבורא ב"ה אין שום חידוש ודבר קשה כי הוא סיבת כל הסיבות: 
<b>ואפשר</b> עוד כי הבורא ב"ה ברא עולם שיתכלל מדה אחת בחברתה פי' חסד בגבורה וגבורה בחסד ומהם תצא רחמים. והנה במצרים היה חסד לישראל וגבורה למצרים והיה השתנות בסדר הבריאה. לישראל היו חסדים גדולים בלי שום ערבוב גבורה. לכן היה הענין קשה ומהיכן זכה לזה בתשובה. וזהו שאמרו בגמרא תשובה מאהבה זדונות נעשו כזכיות. ולכאורה אינו מובן כי לא די שמוחלין לו עונות אלא אף נעשו לו כזכיות. אך הענין הוא כי כשאדם חוטא נותן חיות בקליפות ואח"כ כשעושה תשובה הוא מקבל החיות מאצלם שנתן בהם. ולא עוד אלא שמקבל מהן החיות שנתן להם הבורא ב"ה בבחי' ואתה מחיה את כולם והמה נעשים כפגרים מתים. ולכן היה לישראל חסדים שלימים בלי שום ערבוב גבורה ולהם היה גבורה שלימה בלי שום ערבוב צד חסדים כי קבלו מאתם החיות לגמרי: 

Chapter 7

<b>אף שנדפס זאת במקומו אך מצאנו הנוסחא היותר מפורשת לא נמנע הטוב מבעליו:</b>
<b>וירא</b> משה כי קרן עור פניו ויתן על פניו מסוה כי אין נקרא אדם השלם אך כאשר מתקן מקודם כל רמ"ח איבריו. ולזה אברהם אבינו ע"ה מקודם היה נקרא שמו אברם בגימטריא רמ"ג אך כאשר תיקן כל רמ"ח איבריו ניתוסף לו אות ה' והיה נקרא שמו אברהם בגימטריא רמ"ח. ויצחק אע"ה לא היה נקרא אדם השלם אך בלקחו את ב"ז כמ"ש ויהי יצחק בן ארבעים שנה בקחתו את רבקה כי יצחק בגימטריא ר"ח. אך בקחתו את רבקה בהיותו בן ארבעים שנה היה נשלם כל רמ"ח איבריו והיה נקרא אדם השלם, ויעקב אע"ה היה לו בירידתו למצרים ס"ו נפש ויוסף היה במצרים כי יעקב בגימטריא קפ"ב אך בירידתו למצרים בהיותו לו ס"ו נפש אז היה נשלם כל רמ"ח איבריו והיה נקרא אדם השלם. ומשה רע"ה היה כללא דאבהן והיה עניו מאד מכל אדם והיה נותן כל הפגמים בעצמו. וזהו ויתן על פניו מסו"ה פי' שנתן כל הפגמים בעצמו אותיות מסו"ה היינו מ' מיצחק ס"ו מיעקב ה' מאברהם אבינו ע"ה: 
<small>תמו הלקוטים</small>

Chapter 8

<b>לקוטים יקרים.</b>
<small>אמרות טהורות. שבעתים מזוקקות. מפנינים יקרות. דברים אחדים מאמרי נועם. של אדומו"ר הרב הקדוש והטהור המפורסם בכל קצוי ארץ. ואיים רחוקים. בוצינא עילאה רבא ויקירא. אור העולם מופת הדור והדרו: ראש גולת אריאל. חוטר מגזע אבני שיש טהור. כקש"ת מרנא <b>אברהם יעקב</b> זצוקלה"ה בן <b>רבינו המחבר</b> אשר האיר לישראל בקדושתו בק"ק סאדיגארי מיום אשר נקרא מרן אביו הקדוש זי"ע לשמים שנת תר"י לפ"ק עד שנת תרמ"ג לפ"ק היא השנה אשר נלקח ארה"ק לשמים:</small>
<b>בראשית ברא אלהים את השמים ואת הארץ.</b> פירש"י אמר ר"י לא היה צריך להתחיל התורה אלא מהחודש הזה לכם כו'. משום כח מעשיו הגיד לעמו לתת להם נחלת גוים. אני אומר כתוב בראשית ברא וגו' וכתוב (תהלים קיא) ראשית חכמה יראת ה'. ואיתא בתחלה עלה במחשבה לברוא במדת הדין ראה שאין העולם מתקיים והקדים מדת הרחמים ושתפה למדת הדין והיינו דכתיב (בראשית ב) ביום עשות ה' אלקים וגו' כי יש אור ישר ואור חוזר. אור ישר הוא חיות השי"ת המחיה כל העולמות בבחי' ואתה מחיה את כולם. ואור חוזר הוא שצריך האדם לראות שבכל דבר יש בו חיות השי"ת המקיים. ולהאמין כי ואתה מחיה את כולם וכל פעל ה' למענהו ולעבוד להשי"ת בכל הדברים. וזה שפירש"י לא היה צריך וכו' אלא מהחודש הזה לכם מצוה ראשונה. כי באמת האבות היו עובדים להשי"ת גם קודם מתן תורה בכל דברי עוה"ז בבחי' בכל דרכך דעהו. היינו שהיו מקושרים בכל מדותיהם להשי"ת. כי יש ז' מדות כדכתיב שם הגדולה והגבורה ושאר מדות. והם היו עובדים את השי"ת בכל המדות ואחר כך כשנתן השי"ת את התורה כתיב (שמות יט) כה תאמר לבית יעקב ותגד לבני ישראל אמירה רכה לנשים, היינו כי יש אדם שעובד להשי"ת בתורה ותפלה ומע"ט ואחר כך הוא אוכל כבהמה ועושה עוד דברים כבהמה ועי"ז נופל ממנו החיות. וכשעוסק אח"כ בתורה ותפלה אי אפשר לו להתקשר בהקב"ה. וזה שפירש"י לא היה צריך להתחיל התורה וכו' כח מעשיו הגיד לעמו לתת להם נחלת גוים. כי האדם צריך לראות בכל הדברים גשמיים חיות השי"ת שיש בו ולעבוד בכל הדברים את השי"ת, ולראות גם בארציות חיות השי"ת המוסתר בו. כדכתיב (קהלת ב) החכם עיניו בראשו היינו שרואה בכל דבר מאין נקח שורשו מלמעלה. וזה כח מעשיו הג"יד לעמו כי העיקר הוא לראות בכל דבר חיות השי"ת שיש בו ולעבוד גם בכל דברי עוה"ז להשי"ת: 
<b>וזה</b> שפירש"י שלא יאמרו לסטים אתם שכבשתם ארץ ז' עממין כי כשהיו שבירות הכלים לקחו מזה או"ה אהבה זרה ויראה זרה ושאר מדות. ויכולים לסבור שאין שייכות לישראל בדברי עוה"ז כלל ואין שייך לישראל אהבה ויראה כלל. ע"כ פתח בבראשית וגו' משום כח מעשיו וגו' נחלת גוים. כי צריך כל אחד מישראל לעבוד את השי"ת בכל עניני עוה"ז באהבה ויראה ושאר מדות. וזה שפירש"י מה טעם פתח בבראשית. כי איתא בתקונים בראשית בא תשרי אותיותיו תשר"ק היינו אור חוזר. כי העיקר לעבוד את השי"ת בבחי' אור חוזר היינו בכל דברי העוה"ז. כי כל האתערותא דלתתא שהיה בשעת בריאת העולם שישראל יעבדו להשי"ת וזה אור חוזר. ע"כ פתח בבראשית כי צריך לעבוד להשם יתברך באור חוזר: 
<b>ועוד</b> יש לפרש מה טעם פתח בבראשי' היינו בא תשרי לא היה צריך להתחיל אלא מהחודש הזה, היינו מפני מה מתחילין התורה מתשרי ולא מניסן:
<small>סליק</small>

מבן המחבר

לך לך

<b>ויאמר</b> ה' אל אברם לך לך מארצך וממולדתך ומבית אביך אל הארץ אשר אראך. כתוב (בראשית טו) והאמין בה' ויחשביה לו צדקה אני אומר כי אמונה הוא למעלה מהשגה כי מה שאדם משיג בשכלו זהו רואה בעיניו. ואמונה הוא דבר שא"א לאדם להשיג בהשכל יכול על ידי אמונה לדבק בהדבר. וזה והאמין בה' ויחשביה לו צדקה. כדאיתא צדיקים אעפ"י שיש להם לתלות במעשיהם הטובים אינם מבקשים אלא מתנות חינם. כי הצדיק אף על פי שעובד בכל הדברים להשי"ת אף עפ"כ רואה שעדיין לא התחיל כלל לעבוד את השי"ת ואינו מבקש אלא מתנת חינם וזה ויחשבה לו צדקה, ופי' הקב"ה חשבה לו לצדקה היינו מחמת שהיה מאמין שלא התחיל עדיין לעבוד את השם יתברך השפיע לו השי"ת ג"כ מלמעלה ממקום מתנת חינם: 
<b>גם</b> יכולים לפרש שלאברהם חשבה לו לצדקה כי כל מה שהיה מקבל מהשי"ת נחשב בעיניו מתנת חינם שאינו מגיע לו כלל מחמת שלא התחיל עדיין לעבוד את השי"ת. וזהו פי' (תהלים קטו) אתהלך לפני ה' כדכתיב (שם קיד) השמים שמים לה' והארץ נתן לבני אדם. כי ארץ נקרא אמונה כדכתיב והארץ לעולם עומדת. ואיתא בא חבקוק והעמידן על אחת וצדיק באמונתו יחיה ואמונה הוא השער כדכתיב (שם קיח) זה השער לה' וגו' כי צריך האדם להאמין שלא התחיל עדיין לעבוד את השי"ת כי כשאדם עוסק בתו"ת ובא לאיזה גאות זה נקרא נפילה ח"ו. וכשאדם רואה בכל עבודתו להשי"ת גודל שפלותו ושעדיין לא עשה כלל ומתחיל בכל פעם לעבוד מחדש להשי"ת זה נקרא הולך. וזה ויאמר וגו' אברהם כי אברהם היה ראש המאמינים. וכשבא להשגה אמר לו השי"ת לך לך מארצך ומבית אביך היינו שיאמין שעדיין לא עשה כלל. כי האבות נקרא מוחין כדכתיב את אברהם ואת יצחק ואת יעקב. אל הארץ אשר אראך היינו שאמונה שיאמין שעדיין לא עשה כלל. וזה לצדיקים ולאנשים פשוטים אני אומר לך לך וגו'. אראך פירש"י להנאתך ולטובתך היינו שצריך להשלים כל הנאות וטובות עוה"ז. כי שלשה שותפים יש באדם חלק הקב"ה וחלק אב ואם, ואצל הקב"ה נאמר לא יגורך רע. אבל בחלק אב ואם יש תערובת טוב ורע כי הכל מעורב מטוב ורע, גם יש לו בחירה גם יש לו חומר. וזה לך לך וגו' מבית אביך להשלים החומריות אל הארץ וגו' היינו עי"ז יכול לבוא להארץ לבחינת יראה: 
<b>באופן</b> אחר ויאמר ה' אל אברם לך לך מארצך וממולדתיך ומבית אביך אל הארץ אשר אראך ואעשך לגוי גדול ואברכך ואגדלה שמך והיה ברכה. פי' רש"י ואעשך זה שאומרים אלקי אברהם. ואברכך זה שאומרים אלקי יצחק. ואגדלה שמך זה שאומרים אלקי יעקב. יכול יהיו חותמין בכולין ת"ל והיה ברכה בך חותמין ולא בהם. אומר אני ג' קווין ימין שמאל אמצעי. חסד דין רחמים. וזה נקראו האבות אברהם יצחק יעקב. וכל התנהגות העולם הוא ע"י ג' קווין, וגם בהאדם בפרט ג"כ יש אלו הג' מדות חסד דין רחמים. וצריך האדם להיות סור מרע ועשה טוב היינו כשהאדם משליך הרע מכל דברים. אזי יכול להיות עשה טוב היינו לעבוד ה' בכל המדות. ועיקר הוא הג' מדות ממדות חסד נמשך אהבה וצריך להשליך כל אהבת עוה"ז חוץ ממצות ל"ת שבתורה. רק להיות קדוש במותר לך ולדבק בהשי"ת לידע שהוא מלא כל הארץ כבודו ואז יוכל לעבוד את השי"ת באהבה, וכן במדת יראה צריך שלא יהיה אכזר ולא יהיה בכעס. וצריך לקיים איזה גבור הכובש את יצרו שיגבור על הרע ולירא מהשי"ת, וכן במדת ת"ת להיות תמיד שפל אצל עצמו ולהשגיח בגדלות השי"ת. וידע כי לך ה' הגדולה והגבורה והתפארת, ובאלו הג' מדות נכלל שאר מדות. וכאשר האדם סר מרע ורואה בכל הדברים רק חיות השי"ת כדכתיב (נחמיה ט) ואתה מחיה את כולם כדכתיב (קהלת ב) החכם עיניו בראשו והכסיל בחושך הולך. שהחכם רואה בכל הדברים של עוה"ז שהכל מהשי"ת ועובד את השי"ת בכל הדברים. וזה לך לך מארצך היא מדת הת"ת שיהיה תמיד שפל בעיניו כמו ארץ. וממולדתך ומבית אביך הם מדת חו"ג כמו שאמרו חז"ל האב מזריע הלובן והאם האודם וזה מארצך. וממולדתך ומבית אביך שיעבוד להשי"ת בג' מדות חסד דין ורחמים. אל הארץ אשר אראך עי"ז לבא לענוה עקב ענוה יראת ה' לבחינת קבלת עומ"ש כי אי אפשר לעבוד את השי"ת רק כשמקבל בתחלה עומ"ש. וכשמקבל עליו עומ"ש וירא מה' ועובד אותו בכל המדות אז בא אל הארץ אשר אראך, הינו ארץ עליונה יראה עילאה. וזה שפירש"י ואעשה אותך וגו' זה שאומרים אלקי אברהם. כי כשאדם ממאס כל תאוות עוה"ז ומדבק עצמו באהבת השי"ת ממשיך עליו אלקי אברהם בחי' חסד. ואברכך זה שאומרים אלקי יצחק כשמשליך היראות רעות וירא רק מהשי"ת ממשיך על עצמו אלקי יצחק. ואגדלה שמך זה שאומרים אלקי יעקב להיות שפל אצל עצמו ולראות רק תפארת וגדולת השי"ת ממשיך על עצמו אלקי יעקב. יכול יהיו חותמין בכולם וכו' בך חותמין כי העיקר הוא מדת אהבה למאוס כל תאוות עוה"ז. ולהתאוות תמיד לאהבת השי"ת. אך קודם שבא לאהבה צריך לירא מהשי"ת ולידע שמלוא כל הארץ כבודו ועל ידי זה בא לאהבת השי"ת. וזה יכול יהיו חותמין וכו' בך חותמין כי כתוב (בראשית טו) והאמין בה' ויחשיבה לו צדקה וכתיב (תהלים פד) שמש ומגן ה' אלקים כמו שאי אפשר להסתכל בהשמש בלא נרתקה כך א"א לקבל חסדי השי"ת רק ע"י שם אלקים בחי' צימצום. ואברהם אחר שעבד את השי"ת בכל המדות והיה לו השגה גדולה. אעפ"כ היה מאמין בה' למעלה מהשגה. ויחשביה לו צדקה. צדיק ה' מה שהיה בחי' מקבל ואחר כך משפיע בבחי' הוי"ה שם הרחמים. וזה יכול יהיו חותמין בכולם ת"ל והיה ברכה בך חותמין ולא בהם. כי להיות משפיע העיקר הוא אמונה שהשי"ת מלוא כל הארץ כבודו ועתיד ליתן דין וחשבון ובלאו הכי א"א לעבוד את השי"ת. וכן לעשות בבחי' משפיע צריך ג"כ אמונה כי משפיע הוא חסד בחי' מים ומים טבעם לירד למקום נמוך. ויכול לירד ח"ו למקומות השפלים מאוד על כן צריך לזה מדת אמונה. ועל ידי זה שמאמין שהכל הוא נמשך מלמעלה על ידי זה מקשר הכל למעלה ויכול לעשות משפיע צדיק ה': 
<small>סליק</small>

וירא

<b>וירא</b> אליו ה' באלוני ממרא והוא יושב פתח האוהל כחום היום וירא והנה שלשה אנשים נצבים עליו וירא וירץ לקראתם. כתיב (תהלים לז) בטח בה' ועשה טוב שכון ארץ וראה אמונה. אני אומר האדם צריך להיות סור מרע אומר אני לסור מכל המדות רעות ומכל רע. אך מקודם צריך להיות שכון ארץ וראה אמונה כדאיתא בא חבקוק והעמידן על אחת. היינו להאמין כי מלוא כל הארץ כבודו ומלכותו בכל משלה שהכל הוא מהשם יתברך. כדכתיב (נחמיה ט) ואתה מחיה את כולם. גם להאמין בתורה ובמצות שכך צוה הקב"ה ולהאמין בשכר ועונש. ועל ידי אמונה זו יכול להיות סור מרע להשלים כל המדות רעות כי יש ז' מדות וז' לז'. ויש ג"כ ז' מדות להיפך אהבה ויראה זרה וגיאות ובאמת העושה עבירה היא מחמת שכחה בעת ההוא שכל כחו וחיותו הוא הכל מהשם יתברך או שאינו מאמין חס ושלום. כי באם היה מאמין או שלא שכח לא היה עושה עבירה כלל. ע"כ אומר אני שהעיקר שיראה האדם מקודם שיהיה לו אמונה שהכל הוא מכחו וחיותו ולהסיר על ידי זה מהרע ולידע שאין יראה מבלעדו יתברך. וכשבא לו יראה זרה צריך לידע שאין לירא רק מהשם יתברך גם מאהבה זרה לאהוב אותו וכן בגיאות שיהיה לו ענוה ולהסתכל בגדלות השם ואחר כך יכול להיות עשה טוב לעבוד את השם יתברך בכל המדות. כי יש ג' קווים שכולל כל הז' מדות כדאיתא על ג' דברים העולם עומד על התורה ועל העבודה ועל גמילות חסדים. כדכתיב (תהלים נ) אל אלהים ה' דיבר ויקרא ארץ והם קיום העולם. כי אברהם נקרא תורה ויצחק נקרא עבודה כדכתיב ועבד הלוי הוא ויעקב נקרא ג"ח. וצריך להדבק בכל הג' קווים להשם יתברך היינו להאמין כי מלא כל הארץ כבודו ואתה מחיה וכו'. וליקח כל המדות לעבוד את ה' כדכתיב (דה"י א' כט) לך ה' הגדולה והגבורה והת"ת. וזהו (תהלים טז) שויתי ה' לנגדי תמיד כדאיתא בספרי הצדיקים שצריך האדם לבוא מהנגד להדבק בהשם יתברך כדאיתא בכל יום ויום יצרו של אדם מתגבר עליו ואלמלא הקב"ה עוזרו. וכשבא לאדם אהבת עוה"ז צריך לידע כי כל החיות ואהבות שיש בעוה"ז הוא מחיות השם יתברך ואלמלא הקב"ה עוזרו כו'. וכשבא אדם לאהבת עוה"ז צריך לידע כי כל החיות ואהבות שיש בעוה"ז הוא מהחיות השם יתברך המוסתר בכל דבר ולבא מזה לאהבת השם יתברך. וכן ביראה כשבא למסירת נפש צריך לידע שאין לירא כלל משום דברים נגד השי"ת וכן בגיאות לידע גבהות השם יתברך ותפארתו ולהיות עניו בעצמו. וזה שויתי ה' לנגדי תמיד בכל עניני עולם הזה ומדות רעות לבוא לעבודת השם יתברך: 
<small>(כראה שחסר תשלים המאמר)</small>
<b>צחוק</b> עשה לי אלקים. מיראה עילאה נמשך שמחה. דמיראת עונש נופל למרה שחורה חס ושלום. יש ז' ספירות נמשכים מז' הוויות וכנגדם כ"ח עתים, י"ד עתים לטובה נמשך מז' מדות הקדושים וזה לעומת זה ברא י"ד להיפך חס ושלום. ולכן כל ימיו של יצחק היו בטובה שהוא היה למעלה מהמדות כי יצחק בגמיטריא ח' הוויות. ורוב ימיו של יעקב היו בצער שהוא היה בתוך המדות כי יעקב בגימטריא ז' הוויות רק בעת שהיה בשמחה כתיב באוה"ח שאז היה שמו ישראל. והטעם כיון שהיה אז בשמחה שהוא למעלה מז' המדות לכן היה שמו ישראל ל"י רא"ש להורות שהוא למעלה מהמדות. והוא ג' ראשונות. והעיקר הוא כשאדם גומר סוף המצוה יהיה במחשבתו להתחיל. וזה ענין הדרן עלך שאומרים בסיום מסכתא. וזהו סוף מעשה במחשבה תחלה סוף מעשה צריך להיות במחשבה תחילה: 
<small>סליק</small>

חיי שרה

<b>הילל</b> אומר אם אני כאן הכל כאן. אני נקרא ג"כ יראה כשאדם יש לו יראה יש לו הכל. ואם איני כאן מי כאן מי נקרא תשובה שצריך אדם על כל פנים להחזיר את עצמו לשורשו למקור עליון. העיקר הוא האדם יהי' כלי לקבל ומוחין באין ממילא. וזהו (שמות כ) בכל מקום אשר אזכיר את שמי אבוא אליך וברכתיך וזהו בא בימים יומין עלאין על ידי מה וה' בירך את אברהם בכל. בכל נקרא הכלי שמקבל על ידה שמקבל עי"ז ממילא כל יומין עילאין. וכן הספירות ממילא משפיעים. רק מה היא הכלי לב נשבר ונדכה אלקים לא תבזה, כי כשאדם מרגיש שהוא ריקן יכול לקבל אבל כשהוא מלא איך יכול לקבל: 
<small>סליק</small>
<b>ואלה</b> תולדות יצחק בן אברהם. כתוב (איוב כה) המשל ופחד עמו עושה שלום במרומיו המשל נקרא חסד ופחד נקרא גבורה על ידי עושה שלום במרומיו הולדת רחמים. ובזה העולם ג"כ כל הולדה היא מאש ומים כי באין גשם אין יכול לגדל וכשאין שמש ג"כ אין יכול לגדל. וזהו ואלה תולדות יצחק בן אברהם גבורה בחסד: 
<small>סליק</small>

וישלח

<b>וישלח</b> יעקב מלאכים לפניו אל עשו אחיו ארצה שעיר. כתוב (תהלים טז) שויתי ה' לנגדי תמיד כי צריך האדם להכניס שם הרחמים בהנגד. וצריך האדם לקבל יסורים באהבה, והנה כשאדם עומד במדת החסד צריך לכוללן במדת הדין ויקיים אשרי אדם מפחד תמיד. וזהו ה' כשעומד במדת ה' צריך לכללו בהנגד. וכשעומד במדת הדין צריך לכוללו במדת הרחמים. וזהו שויתי ה' לנגדי תמיד כי הקדושה היא בהתכללות. כדכתיב (איוכ כה) המשל ופחד עמו עושה שלום במרומיו כי מיכאל הוא מים וגבריאל הוא אש והקב"ה עושה שלום בניהם כי מחמת גודל ההתבטלות מפחד ה' ותשוקת אהבתו אי אפשר להם להיות מנגד אחד לחבירו. כי מתבטלים ממציאותם ממש ובאים למדת שלום. וזהו וישלח וגו' מלאכים לפרו שכלל מדת שני המלאכים כנ"ל לעשות שלום. וזהו ויבא יעקב שלם. אל עשו וגו' שדה אדום ויצו וגו' עם לבן גרתי. כי הוא הכל בבחי' לובן עליון. וזהו לפניו כי צריך אדם לעבוד את ה' בכל המדות. ואם האדם אינו כראוי אזי הוא נרגן מפריד אלוף. וצריך להביא עליו יסורים חס ושלום כדי להזכירו בהקב"ה. ויעקב אבינו עליו השלום עבד את הקב"ה בכל המדות כנ"ל ע"כ ושבתי בשלום בלא יסורים. כי כשעמד במדת הטוב מפחד תמיד. וזהו אל בית אבי פחד יצחק. וכשעמד במדת הדין כוללו במדת שלום, וזהו ושבתי בשלום כנ"ל אבי כי הוא הבריח התיכון מבריח מן הקצה אל הקצה, וזהו (ישעיה כז) או יחזיק במעוז"י שלום יעשה לי: 
<b>וישב</b> יעקב בארץ מגורי אביו בארץ כנען אלה תולדות יעקב יוסף. כתוב (תהלים לד) סור מרע ועשה טוב בקש שלום ורדפהו, דהנה צריך האדם להיות סור מרע בתחילה דהיינו להכניע כל המדות והתאוות ואחר כך יכול להיות עשה טוב ואם אינו סור מרע אינו יכול לבוא לעשה טוב, ובצדיק כתוב בקש שלום ורדפהו דהיינו שיעשה שלום בין הרע שיסכים עם מדת הטוב, והנה יש אחד שהרע בע"כ יענה אמן ויש בחי' גדול מזה שמהפך הרע ונכלל בהטוב והרע נעשה סיוע לעבודת השם, וזהו וישב יעקב בארץ מגורי מלשון ויגר מואב, וזהו מגורי אביו בחי' פחד יצחק. וזה שאמר ושבתי בשלום בחינת שלום הנ"ל. וזהו שפירוש רש"י בקש יעקב לישב בשלוה קפץ עליו רוגזו של יוסף. שיעקב הכניע כל המדות והיה למעלה מן המדות. וזהו בקש לישב בשלוה בחי' שלום הנ"ל היינו שהתדבק ביראה עילאה למעלה מן המדות. קפץ עליו רוגזו של יוסף שהצטרך להיות בחי' משפיע צדק יסוד עולם כדכתיב ויוסף הוא המשביר. מחמת זה הוכרח להיות בתוך המדות. כי עיקר תולדותיהם של צדיקים מעשים טובים היינו להשפיע לעולם, ובתוך המדות הוא כשזה קם וכו'. וזהו (משלי כד) כי שבע יפול צדיק בחי' בתוך המדות וקם. וזהו קפץ עליו רוגזו של יוסף אלה תולדות יעקב יוסף. כי כל אחד לפי בחינתו צריך להיות תולדותיו בחי' יוסף. כי האדם הפשוט צריך לידע שלא התחיל עדיין לעבוד השם יתברך ולהשתדל להוסיף בעבודת ה'. והצדיק צריך בכל מה שעומד לילך ממדריגה למדריגה ולהוסיף בכל פעם בעבודת השם: 
<small>סליק</small>

זאת חנוכה

<b>מי</b> זאת עולה. זאת במי עולה. כי עכשיו כתיב (ישעיה נ) ובפשעכם שולחה אמכם ועל ידי מי היינו עולם התשובה כשישראל עושים תשובה באמת ומוסרים את כל מדותיהם וכליהם להקב"ה. כדכתיב (דבה"י א כט) לך ה' הגדולה וגי' לכל לראש. ומכניעים את עצמה ומסתכלים בשפלות עצמה ובגדלות הבורא ב"ה. כדכתיב (ישעיה מ) שאו מרום עיניכם וראו מי ברא אלה אז מתברך ומתעלה בחי' אז היינו בחינות מ"י. וכשמדות מ"י מתברך נמשך שפע וברכה אל ישראל ג"כ כדכתיב (במדבר ו) כה תברכו את בני ישראל היינו עם בני ישראל: 
<small>סליק</small>

פנחס

<b>פנחס</b> בן אלעזר בן אהרן הכהן השיב את חמתי מעל בני ישראל לכן אמור הנני נותן לו את בריתי שלום, כתוב (משלי טז) חמת מלך מלאכי מות ואיש חכם יכפרנה. הנה יש ביטול דינים והמתקת דינים. ביטול דינים הוא כשבא על אדם ח"ו יסורים וצועק להשי"ת על יסורים שלו שכואב לו מאוד. והשם יתברך הוא מקור הרחמים ומרחם עליו ומבטל מעליו הדינים והיסורים. אך זה לא טוב שיכול לפעמים לחזור עוד היסורים על אדם כיון שלא נמתקו לגמרי הדינים בשורשן. אבל המתקות הדינים כשבא על אדם יסורין והוא אינו חושש כלל להיסורים שלו, רק שמחשב את עצמו איך שעל ידי החטאים שלו בא לו היסורים ומקנא קנאת ה' צבאות על חילול שמו הגדול אשר על ידי חטאיו גרם שמושלת הקליפה שהם היסורים על חלק אלקי ממעל אשר בתוכו. כי יעקב חבל נחלתו ואתה מחיה את כולם ומושלת הקליפה על חלק הקדושה שבו בבחינת שפחה כי תירש גבירתה. והאדם כשמחשב זאת ועל זה מקנא קנאת ה' צבאות וכואב בלבו על אשר גרם זאת בחטאיו. ועי"ז חוזר בתשובה שלימה מאהבת הבורא ואז נמתקים הדינים בשורשן ואין חוזרים לעולם. וזהו פנחס בן אלעזר וגומר השיב את חמתי בקנאו את קנאתי בתוכם פירוש שקינא קנאת ה' צבאות אשר חלק הקדושה אשר בתוך בני ישראל נכנעת תחת הקליפה. ועי"ז השיב את חמתי מעל בני ישראל. לכן אמור הנני נותן לו את בריתי שלום. כי כשמחשב כן כמו שאמרנו ועושה תשובה מאהבה אז זדונות נעשו לו כזכיות. ואז לא די שנמתקים הדינים אלא שיכול עוד להמשיך שפע חיים וברכה. וזהו הנני נותן לו את בריתי שלום: 
<small>סליק</small>

כי תבוא

<b>והיה</b> כי תבוא אל הארץ וגו' ולקחת מראשית כל פרי האדמה. פירוש רש"י מראשית ולא כל ראשית. הנה כתוב (משלי ט) חצבה עמודיה שבעה, זהו השבע מדות כמו שאמר דוד המלך ע"ה (דבה"י א' כט) לך ה' הגדולה וגו' וזהו ז' ימי הבנין כי כל הז' מדות צריכים להעלותן למקורם. היינו המדות הנכללים בחסד היינו מדת אהבה שלא יהיה רק להשי"ת וכן מדת גבורה היא היראה שאם יבוא לאדם ח"ו יראה חיצונית צריך לדחות זה היראה מפני יראת ה' כי הוא השליט בעולמו ולית אתר פנוי מיניה. וכן מדת התפארת שהיא התפארות שאם יפול לאדם איזה גדלות ח"ו יחשוב שהגבורות אינו שייך רק להקב"ה. וכן מדת הנצחון ושאר מדות וזה ענין הביכורים שהיו מז' המינין נגד שבעת ימי הבנין, אשר תביא מארצך שצריך להביא כל הדברים הגשמיים משבע המדות לפני ה' אלהים וזהו ראשית בכורי אדמתך וגו'. הנה כתוב (בראשית א) בראשית ברא אלהים ותרגומו בחכמתה ברא כי ראשית נקרא חכמה שצריך להקדים יראה לחכמה כדכתיב (תהלים קיא) ראשית חכמה וגו' ובאם לאו נקרא חכמתו מרובה ממעשיו, ויראה הוא השער לחכמה כדכתיב (שם קטו) זה השער לה' צדיקים יבואו בו. וזה וזאת מתחברין כחדא כדאיתא בזוה"ק בזאת יבא אהרן וגו' הוא מדת יראה. ע"כ אני אומר שאם האדם אין לו אמונה ויראת שמים אף שהיא לומד ומתפלל וחושב בדעתו שהוא עושה רצון הבורא ב"ה אינו רק ההיפך ובזה הלשון אמר עס איז איין אפ גיפירטי זאך. ולזה פי' רש"י מראשית ולא כל ראשית כי ראשית נקרא חכמה כנ"ל רק שצריך להקדים היראה לבל יהיה ח"ו חכמתו מרובה ממעשיו. וזהו ג"כ ענין תשובה שצריך להשיב כל המדות להקב"ה. וזהו הענין מה שאמרו בגמרא במקום שבעלי תשובה עומדין אין צדיקים גמורים יכולים לעמוד ולכאורה היא לפלא צדיק שלא טעם טעם חטא יהיה במדרגה קטנה מבעל תשובה שעשה עבירות מקודם. רק הענין שיש ביטול דינים והמתקות דינים כי ביטול דינים במה שהחוטא משליך הרע שלו ומבטל אותן ומתחיל להטיב דרכו זה נקרא ביטול דינים וזה נקרא צדיק גמור. והראיה מהגמ' המקדש את אשה ע"מ שאני צדיק גמור ונמצא רשע הרי זו מקודשת שמא עשה תשובה וממילא מובן שהעושה תשובה ועוזב דרכיו הרעים זהו נקרא צדיק גמור אך המתקת הדינים נקרא בעל תשובה היינו תשוב ה', כי המתקות הדינים היא שמעלה הכל להבורא ב"ה כי בכל הדברים מעורב טוב ברע והאדם העושה להעלות כל הניצוצות לה' ממילא יפול הרע. וזהו המתקה אם זה הוא רק בדברים המותרים כמאמר חכמז"ל קדש עצמך במותר לך הגם שיש בדברים האסורים ג"כ חיות הבורא כדכתיב (נחמיה ט) ואתם מחיה את כולם, אך שהבורא ב"ה הבין ויודע שמדברים האסורים הרע גובר למאוד וא"א להעלות הטוב הנמצא ד שמה ויכול ח"ו להשאר שם לכן אשר הדברים הללו, ולזה אני אומר היום קודם ר"ה צריך לעשות תשובה היינו תשוב ה' בכל דבר שעושה במאכל ובמשתה ובשאר דברים שלא יהיה רק בשביל הבורא ב"ה וזה בכל דרכיך דעהו. אך זה היה בצדיקים הקודמים אך עכשיו לא די שבדברים הגשמיים אינם מכוונים למלאות רצון הבורא ב"ה, אלא אף בתורה ותפלה ג"כ אין כוונתם להבורא ב"ה: 
<small>סליק</small>

אחרי סליחות של יום ראשון

<b>מה</b> זה שאיתא בגמרא שבימי חזקיה תמה זכות אבות הלא כתיב (שמות לד) נוצר חסד לאלפים אלפי שנין לא יהיה אפילו אלף דורות, או קודם שקבלו ישראל את התורה קודם הנסים הגדולים המפורסמים אז היו בני ישראל נצרכים לזכות אבות. אבל אחר קבלת התורה והנסים שנתפרסם בעולם שבני ישראל המה של הקב"ה והקב"ה הוא של ישראל על ידי יציאת מצרים וקריעת ים סוף וקבלת התורה ושאר נסים. אין צריכים עוד לזכות אבות כי נוגע לכבוד הקב"ה כשלא יעזור לטובה ח"ו. ע"כ אמרו חכז"ל תמה זכות אבות היינו שאין צריכים להשתמש בזכות אבות. וביכולת עוד לפרש תמה זכות אבות שהזכות אבות בשלימות כי אין צריכים להשתמש עמהם: 
<small>סליק</small>

אחר זכור ברית

אחר זכור ברית
<b>אמר</b> על איזה ענין המשכת טובה בזה"ל נראה איך יכתוב הקב"ה בראש השנה הבע"ל. ושאל אותו אחד איך עוזבים הכל עליו הלא כל פעולת מרדכי ואסתר היה שהפכו גזירתו יתברך רק ברצון הצדיקים, והשיב במקום פקוח והצלות נפשות ההכרח להפוך גזירתו, אמנם באמת הקב"ה כותב לטובה אך הדבר צריך שמירה לבל יתקלקל לא בב"ד זה ולא בב"ד אחר. וזה פירוש רצון יריאיו יעשה היינו היריאים פועלים שיהיה נעשה כמו רצונו הקדוש ולא יתקלקל בהבתי דינין ח"ו: 
<small>סליק</small>

ליל א דראש השנה

<b>בשעת</b> תפילת ערבית נאבד המפתח מהארגז הקוויטלך ואמר בר"ה יותר טוב שיהיה סגור כדכתיב (תהלים פא) בכסא ליום חגינו, כי לפני השי"ת אין דבר נסתר ולא איכפת שהכל גלוי לפניו כי לפניו הכל טוב, רק ע"י ההסתר צריך להיות מפני המקטרגים ומפניהם ביכולת להסתיר ע"כ יותר טוב כשאין מפתח, וסיפר לו אחד פי' המגיד ז"ל נושא עון היינו כמו השטות של התינוק כשבא למוח האב נעשה אצלו שחוק כמו כן כשבא העון למקום גבוה נעשה המתקה לטובה. והשיב האמת הוא כי כל הרע נלקח מהמדות אהבה ויראה זרה ושאר דברים. אבל למעלה מן המידות שם מקום הקדושה וכולו טוב, וע"כ הבעל תשובה זדונות נעשה לו כזכיות כי כשבא למעלה נעשה הכל טוב: <b>הרב רבי ברוך</b> ז"ל אמר במקום שבעלי תשובה עומדים אין צדיקים גמורים יכולים לעמוד מחמת שיש ריח לא טוב כך אמר, ובאמת אין המקרא יוצא מידי פשוטו כי הצדיק גמור עובד את השי"ת בדברים המותרים ובתורה ותפילה. אבל בלא תעשה צוה השם יתברך לבל ירד שמה כי שם תגבורת הרע והקליפות. וזה במקום שבע"ת עומדים אין צדיקים גמורים יכולים לעמוד מחמת הריח לא טוב היינו תגבורת הרע והקליפה. אבל מי שכבר חטא ועשה תשובה הוא מעלה גם הדברים האסורים והל"ת ומגביה גם דברים האסורים להשם יתברך. וזהו נושא עון היינו כשהרשע עושה תשובה מגביה הרע למעלה למקום הקדושה ושם נעשה כולו טוב. והצדיק אחוז בידים דחייביה: 

שבת תשובה

<b>שובה</b> ישראל עד ה' אלהיך כי כשלת בעונך. ואיתא גדולה תשובה שמגעת עד כסא הכבוד. והענין הוא כי איתא בגמרא ובו תדבק והאיך אפשר לידבק בהקב"ה והלא אש אוכלה הוא אלא הדבק במדותיו מה הוא רחום כו'. ובאמת איך שייך מדות לגבי השם יתברך הלא הוא יתברך הוא גבוה למעלה מכל המדות. אך אני אומר כמו שהשם יתברך מתלבש ומצמצם עצמו כביכול בהמדות בשביל ישראל. היינו בחסד להטיב להשפיע לעולם הטוב. ובגבורה להרע חס ושלום לעושה רע. וכן במדת הרחמים. כמו כן צריך אדם לעבוד לה' וכל המידות בחסד לראות שיהיה לו אהבת ה'. וכן במדת היראה לירא מהשם יתברך. ומה שהקשה והלא אש אוכלה הוא היינו כי כתוב (בראשית א) בראשית ברא אלהים וגו' בבחי' דין דינא דמלכותא דינא. אך השם יתברך רוצה שיכירו מלכותו שיתוף מדת הרחמים כדכתיב (שם ב) ביום ברוא וגו' כי רצון השי"ת היה לברוא העולם במדת הדין וראה שאין העולם מתקיים שיתף מדת הרחמים כדכתיב ביום ברוא ה' אלהים ארץ ושמים ומלכותו בכל משלה, וזהו (תהלים פט) כי אמרתי עולם חסד יבנה כי שיתף מדת הרחמים. ע"כ באם האדם ח"ו פוגם בהמדות ועושה רק הבלי עוה"ז והגשמיות אז הוא בבחינה אחוריים כי כשהאדם עובד לה' בהמדות ורואה איך שבכל הדברים יש בו חיות השם יתברך וכל עשייתו הוא הכל לה', אז הוא בבחינת ישא ה' פניו אליך בבחי' פנים בפנים כמו שהיה בימי משה רבינו עליו השלום כדכתיב (דברים ה) פנים בפנים דיבר ה' עמכם, אבל כשאדם עושה רק הגשמיות אז נעשה בבחי' (שם לא) אנכי הסתר אסתיר. היינו כי כתוב ומלכותו בכל משלה ואתה מחיה את כולם כי בכל דבר מוסתר חיות ה' שבזה מתקיים העולם, וע"י שהוא עושה הגשמי לבד ואינו מסתכל בחיות ה' שיש בכל דבר ומסתיר החיות כמו כן נעשה בבחי' ואנכי אסתיר, וזה ענין צדיקים רשעים בינונים כי צדיק נקרא שעובד בכל המדות לה' ורשע נקרא שאין מאמין בה' כלל ואין מאמין בהשגחה כלל, ובינוני אע"פ שעושה הרע אעפ"כ הוא מאמין בה' שבכל דבר יש בו חיות ה'. וע"כ צדיקים נכתבים לאלתר לחיים כי המה נאחזים בעץ החיים. ורשעים המה להיפך לאלתר כי מחמת שאין מאמין בה' כלל ע"כ א"א להיות להם תיקון. אבל הבינוני אף על פי שעשה פגם ועם המדות אי אפשר לו לעבוד לה' כי פגם בהמדות. אך מחמת שלבו נשבר ועל ידי אמונה שיש לו ע"י זה תלוי ועומד עד עשי"ת וע"י התשובה אז לב נשבר ונדכה אלהים לא תבזה כי זבחי אלהים רוח נשברה ועי"ז נתקן. כי ע"י אמונה שיש לו אפשר לו לתקן ע"י התשובה ונתכפר: 
<b>וזהו</b> שובה ישראל כי כשלת בעונך. אף על פי שעשה עון ופגם אך מחמת שלבו נשבר ועושה תשובה עי"ז יכול להתכפר, וזה גדולה תשובה שמגעת עד כסא הכבוד כי נשמות ישראל נחצבות מתחת כסא כבודו יתברך. וגם השי"ת חותר חתירה מתחת כסא כבודו יתברך לעשות תשובה וע"כ על ידי התשובה הוא בא להשורש שנחצב משם. וזה שמגעת עד כסא הכבוד, וזה ענין שאיתא במקום שבעלי תשובה עומדים אין צדיקים גמורים יכולים לעמוד כי יש בחי' קרבן לה' בחי' זבחי אלהים. היינו הצדיקים שנתקרבו בכל מדה ומדה לה' זה נקרא בחינת קרבן לה'. אבל הבעל תשובה ע"י תשובתו בא להשורש לבחינת כסא כבוד למעלה מהמדות, וזה במקום שבע"ת וכו' וע"כ הבינוני ע"י אמונתו לבו נשבר ויכול לעשות תשובה לבוא למעלה מהמדות, כי יש תשובה תתאה ותשובה עילאה ויוה"כ נקרא תשובה עילאה שהשי"ת מקרב נשמות וע"י שעושה תשובה בעשי"ת על ידי כן כשבא יוה"כ הוא בא לתשובה עילאה זהו ענין ראש השנה יוה"כ ועשרת ימי תשובה. ואחר יום כפור על ידי התשובה נעשה לו התחדשות המוחין לעבוד לה' בכל מדה ומדה: 
<b>אני</b> אומר שכתיב ואנכי הסתר אסתיר הוא בר"ה לטובה, כי ע"י שאדם עושה תשובה עי"ז השי"ת מסתיר העונות, ואח"כ כשבא יוה"כ אז הוא בבחי' ישא ה' פניו אליך: 
<small>סליק</small>

בערב יום כיפור

<b>אמר</b> בשם הרב ר"ד על מאמר חז"ל כל הנביאים לא נתנבאו אלא לימות המשיח אבל לעוה"ב עין לא ראתה אלהים זולתך. ואמר החילוק שבין ימות המשיח לעוה"ב הוא שבת עם יוה"כ. בשבת מחויב להתענג בתענוגים גשמיים בקדושה ובטהרה כמו שיהיה לימות המשיח תענוג עוה"ז. וביוה"כ אין שום תענוג גשמי רק רוחני כמו בעולם הבא: 
<small>סליק</small>
<b>אני</b> אומר שמחת בית השואבה במדת יצחק, כי שמחה שלימה הוא כשהרע נעשה טוב ע"כ ביום א' מדת אברהם מדת חסד כולו שמחה, אבל ביום ב' מדת גבורה ונמתקה זה היא שמחה שלימה: 
<b>אני</b> אומר איתא לא בסבא טעמא ולא בדרדקי עצה אלא ביצחק כשיבא משיח ב"ב. 
<b>אני</b> אומר כי העוה"ז וכל הברואים מהעולם אינם יכולים לקבל רק ע"י צימצום אך בזמן הגאולות ומזמן שהעולם עומד לא היה עדיין תיקון אמיתי ויש צימצום הרבה ביותר עד שאין השפע מגיע כלל או שאין השפע מגיע למקום הצריך, וכשיבא משיח ב"ב יהיה תיקון אמיתי ויומתקו הצימצום אזי יקבלו ישראל השפע ע"י צימצום הנמתק הנצרך לקבל השפע. וזה לא בסבא טעמא, כי אברהם אבינו עליו השלום יאמר ימחו על קדושת השם היינו לא על ישראל אמר ח"ו אך על העבירות שימחו החטאים והצימצום, וגם יעקב יאמר כך, אבל יצחק עושה פשרה היינו שיומתק הצימצום, ע"כ על ידו יתקבל הטובה כי בלא הצימצום אי אפשר לקבל, וזה איתא על שמחת בית השואבה היו שואבים רוח הקודש ביום ב' ולא ביום א', כי ביום א' אין צימצום כלל ואי אפשר לקבל ובמדת יצחק ע"י צימצום הנמתק יכולים לקבל רוה"ק, כי בלא צימצום א"א לקבל: 

ליל שמחת תורה

<b>מה</b> שנוהגים לעשות מנהגים וגבאים חדשים בש"ת, הטעם כי מנהגי ישראל תורה והלומדי תורה עושים בש"ת סיום והתחלת התורה, ואותם שאינם יכולים ללמוד עושים מנהגים חדשים ומנהג ישראל תורה, ועל זה ג"כ אני אומר מנהג ישראל כי כמו כן שיעשו ביום זה סיום הנהגת שנה שעברה והתחלת מנהגי השנה החדשה וכמו כן ישראל ביום זה עושים מנהגים חדשים על שנה החדשה: 
<b>איתא</b> במדרש שקודם שמ"ע היה צריך ג"כ ז' שבועות כמו קודם שבועות. <b>אני</b> אומר שהשי"ת מרחם על ישראל ועושין בז' ימים מה שעושין קודם שבועות בז' שבועות. כי אז קודם קבלת התורה ע"כ אין ביכולתם רק בז' שבועות ואחר קבלת התורה די במעשה בז' ימים. <b>אני</b> אומר אם היו ישראל ראוים היה שמ"ע תיכף בר"ה. והפעולה היה כי עכשיו צריך להיות ימי דין קודם שמ"ע כדי לבוא התיקון ואם היו ראוים היה תיכף להתיקון ולא היו נצלכים לימי הדין, וגם ימי ספירה הם ימי דין. <b>אני</b> אומר כל הימים טובים ר"ה יוה"כ סוכות הם הכנה לשמ"ע, וזהו צדיקים נכתבים ונחתמים לאלתר לחיים כי הצדיקים הם תיכף אצל התיקון האמיתי ע"כ אין הכנות ימי הדין קודם שמ"ע. כתיב ואתם הדבקים בה' אלקיכם חיים כולכם היום. 
<b>אני</b> אומר השי"ת צוה להדבק בו יתברך על כן צריך להיות הכנה ר"ה יוה"כ סוכות בכדי לבוא לדביקות בו יתברך ובאים לחיים האמת, אבל הצדיקים המה אצל תיקון האמיתי ודבקים תמיד בהשי"ת ע"כ נכתבים ונחתמים לאלתר לחיים: 
<b>אני</b> אומר בפסח היה קודם קבלת התורה ע"כ היו צריכים שבעה שבועות וסוכות הוא אחר קבלת התורה ע"כ די ז' ימים: 

ליל הלולא ג' חשוון

ליל הלולא ג חשוון
<b>צריך</b> ליתן תקון שיהיה תיקון לנשמות ישראל ולאותם שהם בעוה"ז. כי כשנשמת הצדיק יש לה עלייה. אז יש עלייה לנשמות כלל ישראל גם נמשך שפע לעוה"ז. היום הוא יא"צ של אבי זצ"ל והוא הנשר הגדול בעל כנפים והיום נגבה נשמתו ועל ידי זה נגבה נשמות ישראל ונמשך טוב גם לעוה"ז. יתן ה' שאבי לא ישכח אותנו בוודאי יהיה לנו טוב. הצדיק מגין על דורו גם על כמה דורות שאחריו כדכתיב בנח איש צדיק תמים היה בדורותיו. היינו הצדיק ממשיך טוב לדורו ולדורות של אחר כך. הזכות אבי מגין לדורו ולמקושרים אליו גם לכמה דורות שאחריו. גם לאותם שהמה גם היום: 
<b>אני</b> אומר זכות אבות שלנו המה בפרטיות כמו זכות כלל ישראל בכללות. כי שמעתי פעם אחד <b>מאבי</b> זצלל"ה וזכרתי את בריתי אברהם ואת בריתי יצחק ואת בריתי יעקב זה היה <b>המגיד והמלאך</b> ואא"ז <b>הרר"ש</b> . ועל עצמו אמר שהוא והארץ אזכור, אומר אני ארץ נקרא כנסת ישראל כי שם נכלל כלל ישראל כי ארץ היא למטה מכולם. וע"כ כשיש עלייה לארץ ממילא יתעלה כלל ישראל, וע"כ היום שהוא הלולא של אבי זצלה"ה וכשהוא נתעלה בוודאי יש עלייה ג"כ לכלל ישראל כי הוא בחינות הארץ. וכן יעזור לנו השי"ת שזכותו יעמוד לנו ולכל ישראל. ויה"ר להשפיע טוב עלינו ועל כל ישראל. כי מצות ומעשים טובים שלו המה בזה העולם כי איתא עיקר תולדותיהם של צדיקים מעשים טובים. אומר אני החילוק ממעשים טובים של אדם פשוט ממעשים טובים של צדיק הוא. כי מצות ומעשים טובים של צדיק המה עושים פרי וזה עיקר תולדותיהם של צדיקים מעשים טובים. כמו תולדות המה עושה פרי כן המעשים טובים של הצדיק. מטעם כי ענין הצדיק שמכניס אמונה בלב כל ישראל. ומה עושים בזה האמונה שהמה מאמינים בהשי"ת ועובדים לה' ע"כ עושה פרי. אך העיקר היא שישראל יתקשרו בזה האמונה מהצדיק ויעבדו בזה לה' אז עושה פרי: 
<b>איתא</b> בגמרא חד אמר תמה זכות אבות. אומר אני פי' תמה היינו שזכות אבות המה שלימים עדיין זאנין גאהר ניט אפ גיניצט. כשישראל ראויין הזכות אבות המה שלימים ועושה פרי:

יום הולדת מרן הקדוש

יום הולדת מרן הקדוש זי"ע כ' חשוון
<b>ב"ה</b> וב"ש נחלקו אלו אומרים נח לו לאדם שנברא משלא נברא ואלו אומרים נח לו שלא נברא משנברא: הפלוגתא שאלו אומרים שטוב יותר נשמה חדשה שלא היתה עדיין בעולם ואלו אומרים שיותר טוב נשמה ישנה שכבר היתה בעולם. ועתה הוא בגילגול, חהו פי' חכז"ל משנברא היינו שכבר נברא פעם אחד. ובאמת יש דברים שיותר טוב לנשמה חדשה ויש דברים שיותר טוב לנשמה ישנה. וזהו לשון חז"ל ועכשיו משנברא יפשפש במעשיו ואיכא דאמרי ימשמש במעשיו כי לפעמים בא האדם בכדי לתקן איזה פגם ממל"ת וזה לשון יפשפש. ולפעמים בא להשלים מצות עשה שלא השלים וזה לשון ימשמש: 
<b>אמר</b> שאין לעיין בספרי חקירה כלל. ושאל אותו אחד הלא כתיב (דבה"י א כח) דע את אלקי אביך. והשיב ענין חקירה הוא שאדם מסופק בשכלו או כך או כך איך להכריע. ולהכריע אי אפשר רק כשהכלי אינו נוגע בדבר. היינו כל זמן שאדם אינו שלם במדותיו אזי יש לו נטיית הדעת לצד אחד. ואיך אפשר לסמוך על שכלו ולהכריע. כמו כשבאין ב' בני אדם לדיין והוא נוגע בדבר אי אפשר לו להכריע כדכתיב (דברים טז) כי השוחד יעור וגו'. אך האדם צריך בתחלה להאמין בהשי"ת ולעבדו בכל המדות. אז עוזר לו השי"ת שרואה בעיניו שיש בורא שברא כל העולם. ואחר כך רואה בעיניו שעדיין אינו יודע כלל וזה מתחיל באמונה וסיים באמונה: 
<small>סליק</small>

ליקוטים

מהרב הקדוש מו"ה אהרן זצ"ל מקארלין
<b>ויחלום</b> לשון חולם דכשהנקודה היא על התיבה אזי הוא חולם וכשהנקודה היא תחת התיבה אזי היא חיריק. וזהו מוצב ארצה וראשו מגיע השמימה פי' כשאיש הישראלי מחזיק את עצמו שהוא מוצב ארצה אזי מגיע השמימה וד"ל: 
מהרב הקדוש מו"ה אשר זצ"ל מסטאלין
<b>מה</b> דאמרי אנשי הסכל נותן והפקח לוקח פירוש מי שהוא שוטה כשנותן מעט צדקה חושב שהוא הוא הנותן ומשלו הוא נותן לכן מקמץ בנתינת הצדקה. ומי שהוא חכם יודע ומבין שנתינתו ללקיחה תחשב כי יותר מה שבעה"ב עושה עם העני העני עושה עם בעה"ב. לכן כל מה שמוסיף ליתן את הצדקה הוא מקבל יותר מן העני ברכה. ולכן מרבה בנתינת הצדקה: 
<b>מכף</b> כל אויביו ומיד שאול. הקושיא ידוע. ופי' שאול לשון שאלה היינו דברים שאינן משכלו רק הם שאולים אצלו מאביו או מרבו. על זה בקש דוד המלך עליו השלום שיציל אותו השי"ת מהדברים שאולים רק שיהיה מיגיע כפו וד"ל: 
<b>גם</b> אויל מחריש חכם יחשב פירוש כי החכם רוצה לדבר דיבורים קדושים והאויל מחריש אותו. וזה פי' גם אויל מחריש חכם אעפ"י שהוא מחריש את החכם מלדבר דברים קדושים. אעפ"כ חכם יחשב מחשבות לדבר דיבורים לפני העולם: 
מהרב הקדוש מו"ה ישעי' זצ"ל מדינאוויץ
<b>מי</b> יעלה בהר ה' ומי יקום במקום קדשו. היינו שצריך איש הישראלי כשמגיע לאיזה מדריגה שיקשר א"ע למדריגה הזאת שלא יפול חס ושלום. והעצה לזאת שלא לאחוז במדריגה יותר גדולה כי אפשר שחס ושלום יפול. אלא צריך שיאחז במדריגה הראוי לו ולקשר את עצמו בהמדריגה שבוודאי לא יפול. וזהו מי יעלה בהר ה' דהיינו למדריגה גדולה ומי יקום במקום קדשו שיקום באותו המדריגה וזה צריך שיהיה נקי כפים ובר לבב: 
מהרב הקדוש מו"ח וואלף קיצעס זצ"ל
<b>ענין</b> החלום שייך ג"כ להמטיבין שיש להם ג"כ צד נגיעה בהחלום ולכן אומרים סימן טוב ומזל טוב יהיה לנו. התורה נקראת יעקב וזהו שאמרו חכז"ל יעקב אבינו לא מת שהתורה היא נצחיות ולא תתבטל לעולם: 