Seder Olam Zutta
סדר עולם זוטא
Seder Olam Zutta -- Wikisource
https://he.wikisource.org/wiki/%D7%A1%D7%93%D7%A8_%D7%A2%D7%95%D7%9C%D7%9D_%D7%96%D7%95%D7%98%D7%90

סדר עולם זוטא



Chapter 1

מאדם עד המבול אלף ושש מאות וחמשים ושש שנים: ומן המבול עד הפלגה שלש מאות וארבעים שנה. (היא שנת אלף תתקצ"ו ליצירה): ומן הפלגה עד שנולד יצחק חמשים ושתים שנה. [היא שנת ב' אלפים מ"ח ליצירה]: משנולד יצחק עד שיצאו ישראל ממצרים ארבע מאות שנה. (היא שנת ב' אלפים תמ"ח ליצירה): וארבעים שנה שהיו ישראל במדבר. (היא שנת ב' אלפים תפ"ח ליצירה): ושמונה מאות וחמשים [שנים]. משבאו לארץ ועד שגלו הימנה. (היא שנת ג' אלפים של"ח ליצירה): ושבעים שנה [גלות בבל] בין בית ראשון לבית שני. (היא שנת ג' אלפים ת"ח ליצירה): ובניין בית שני [עמד] ארבע מאות ועשרים [שנה ונחרב]. (היא שנת ג' אלפים תתכ"ח ליצירה): ומשחרב הבית ועד עכשיו אלף וחמשים ושלש שנה. והם בכלל ארבעת אלפים ושמונה מאות (ושמונים) ואחת [שנה ליצירה]:

Chapter 2

אדם חיה [עד] שנולד שת מאה ושלשים שנה (בראשית ה ג). [היא שנת ק"ל ליצירה]. ושני חייו תשע מאות ושלשים שנה (בראשית ה ה): שת חיה עד שנולד אנוש מאה וחמש שנים (בראשית ה ו) (היא שנת רל"ה ליצירה). ושני חייו תשע מאות ושתים עשרה שנה (בראשית ה ח): אנוש חיה עד שנולד קינן תשעים שנה (בראשית ה ט) (היא שנת שכ"ה ליצירה): ושני חייו תשע מאות וחמש שנים (בראשית ה יא): קינן חיה עד שנולד מהללאל שבעים שנה (בראשית ה יב) (היא שנת שצ"ה ליצירה): ושני חייו תשע מאות ועשר שנים (בראשית ה יד). מהללאל חיה עד שנולד ירד ששים וחמש שנה (בראשית ה טו) (היא שנת ת"ס ליצירה): ושני חייו שמנה מאות ותשעים וחמש שנים (בראשית ה יז): ירד חיה עד שנולד חנוך מאה וששים ושתים שנה (בראשית ה יח) (היא שנת תרכ"ב ליצירה). ושני חייו תשע מאות וששים ושתים שנה (בראשית ה כ): חנוך חיה עד שנולד מתושלח ששים וחמש שנים (בראשית ה כא): (היא שנת תרפ"ז ליצירה): ויתהלך חנוך את האלהים שלש מאות וששים וחמש שנה (בראשית ה כג): ואיננו כי לקח אותו אלהים (בראשית ה כד). (היא שנת תתקפ"ז ליצירה): מתושלח חיה עד שנולד למך מאה ושמונים ושבע שנים (היא שנת תתע"ד ליצירה). ושני חייו תשע מאות וששים ותשע שנים: למך חיה עד שנולד נח מאה ושמונים ושתים [שנה] (היא שנת אלף נ"ו ליצירה). ושני חייו [שבע] מאות [ושבעים ושבע שנה] (בראשית ה לא). [נח חי עד שנולדו לו בנים ת"ק שנים ושני חייו תתק"ן] כיון שבא מבול היה נח בן ש(ל)ש מאות שנה. (היא שנת אלף תרנ"ו ליצירה). ושלש מאות וחמשים [שנה חיה נח] לאחר המבול. (נמצא מת נח דור עשירי שנת ב' אלפים ושש ליצירה. עשר שנים אחר הפלגה). הרי עשרה דורות:

Chapter 3

שם חיה עד שנולד ארפכשד מאה שנה (שנתיים אחר המבול (בראשית יא י). היא שנת אלף תרנ"ח ליצירה). ושני חייו [של שם שש] מאות שנה (בראשית יא יא): ארפכשד חיה עד שנולד שלח שלשים וחמש שנה (בראשית יא יב) (היא שנת אלף תרצ"ג ליצירה). ושני חייו [שמונה ושלשים ו]ארבע מאות שנים (בראשית יא יג). [שלח חי עד שנולד עבר שלשים שנה (בראשית יא יד) [היא שנת אלף תשכ"ג ליצירה]. ושני חייו שלש [ושלשים] וארבע מאות שנה (בראשית יא טו)]: עבר חיה עד שנולד פלג שלשים וארבע שנה (בראשית יא טז). (היא שנת אלף תשנ"ז ליצירה). [ותפש בית המדרש וישיבה והוא אבי כל בני עבר]. ושני חייו [ארבע וששים ו]ארבע מאות [שנה] (בראשית יא יז): פלג חיה עד שנולד רעו שלשים שנה (בראשית יא יח) (היא שנת אלף תשפ"ז ליצירה). ושני חייו מאתים [ושלשים] ותשע שנים (בראשית יא יט): רעו חיה עד שנולד שרוג שלשים ושתים שנה (בראשית יא כ) (היא שנת אלף תתי"ט ליצירה). ושני חייו [תשע ושלשים ו]מאתים שנים (בראשית יא כא): שרוג חיה עד שנולד נחור שלשים שנה (בראשית יא כב) [היא שנת אלף תתמ"ט ליצירה]. ושני חייו [שלשים שנה ו]מאתים שנה (בראשית יא כג): נחור חיה עד שנולד תרח עשרים ותשע שנה (בראשית יא כד) (היא שנת אלף תתע"ח ליצירה). ושני חייו שמונה ו[ארבעים] ומאה שנה (בראשית יא כה): תרח חיה עד שנולד אברהם אבינו שבעים שנה (בראשית יא כו) (היא שנת אלף תתקמ"ח ליצירה): ושני חייו מאתים וחמש שנים (בראשית יא לב). (היא שנת ב' אלפים פ"ג ליצירה): הרי עשרה דורות.

Chapter 4

מן המבול ועד הפלגה [שלש מאות וארבעים] שנה: משנולד אברהם עד הפלגה ארבעים ושמונה שנה. (היא שנת אלף תתקצ"ו ליצירה). מן הפלגה עד שנולד יצחק חמשים [ושתים] שנים (היא שנת ב' אלפים מ"ח ליצירה). משנולד אברהם עד שנולד יצחק מאה שנה: ושני חייו [של אברהם אבינו] מאה ושבעים וחמש שנים: יצחק חיה עד שנולד יעקב ששים שנה (היא שנת ב' אלפים ק"ח ליצירה). ושני חייו מאה ושמונים [שנה]. יעקב חיה עד שנולד יהודה שמונים [ושבע] שנים (היא שנת ב' אלפים וקצ"ה ליצירה). ושני חייו מאה וארבעים ושבע שנים: יהודה חיה עד שנולד פרץ שלשים [ושלש] שנים (היא שנת ב' אלפים רכ"ח ליצירה). ושני חייו מאה ותשע עשרה שנה: פרץ חיה עד שנולד חצרון [ח'] שנים. [וחמול שנת תשע. וכלו הכ"ב שנים משנמכר יוסף עד שירדו למצרים]. וחצרון וחמול ירדו למצרים. הרי אלפים ומאתים ושלשים ושמונה לבריאת עולם. (היא שנת ב' אלפים רל"ח ליצירה שירדו למצרים): יעקב חיה עד שנולד ראובן שמונים ושלש שנים. ושני חייו של ראובן מאה ועשרים וארבע שנים. ומת לאחר שמת יוסף במצרים שתי שנים. שמעון חיה מאה ועשרים [שנה]: ומת לאחר שמת יוסף [במצרים] שנה אחת: לוי חיה מאה ושלשים ושבע שנים. יהודה חיה מאה ותשע עשרה שנה [ומת לפני לוי י"ח שנים]: יששכר חיה מאה ועשרים ושתים שנה [ומת לפני לוי ט"ו שנה]. זבולון חיה קכ"ד שנה. ומת לאחר שמת יוסף י"א שנים: דן חיה מאה ועשרים ושבע שנה: [נפתלי חיה קל"ג שנה. גד חיה קכ"ה שנה]. אשר חיה מאה ועשרים ושש שנה: יוסף חיה מאה ועשר שנה: בנימין חיה מאה ואחת עשרה שנה. ומת לפני לוי כ"ו שנה: וחצרון הוליד את רם: ורם הוליד את עמינדב: ועמינדב הוליד את נחשון: ונחשון היה מיוצאי מצרים בשנת אלפים [ו]ארבע מאות וארבעים ושמונה לבריאת עולם. עד שיצאו ממצרים: ובאותה השנה בחודש השני [נתנו] לישראל [במרה מקצת פרשיות של תורה שיתעסקו בהם. שבת ופרה אדומה ודינים]: ובאותה שנה בחדש השלישי נתנו לישראל עשרת הדברות: ובשנה השנית נתנה להם התורה ביום הכיפורים: ובאותה שנה מת נחשון. ונחשון הוליד את שלמה: ושלמה מבאי הארץ. ושלמון הוליד את בועז: ובשנת ארבעים ואחת לצאת ישראל ממצרים. הרי שנת אלפים וארבע מאות [ושמונים] ותשע לבריאת עולם. נכנסו ישראל לארץ. ומת יהושע בן נון [בן מאה ועשר]. (היא שנת ב' אלפים תקי"ו ליצירה). [הרי] עשרה דורות: