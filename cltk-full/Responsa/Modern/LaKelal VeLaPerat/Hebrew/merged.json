{
    "text": {
        "0_Preface": {
            "0": "לאחר שיצאו שלושה כרכים של הספר \"לדור ולדורות\", שכללו נאומים, מאמרים ודברי הגות, קריאות ומנשרים, איגרות ותפילות ודברים אל תפוצות ישראל – שבהם השמיע הראשון לציון את עמדתו ואמר את דברו בכל השאלות החשובות העומדות על הפרק, הן בנושאים המעסיקים את העם היהודי בארץ ובתפוצות והן בנושאים הנוגעים לקהיליה הבינלאומית ולאנושות כולה – יוצא עתה לאור הכרך השני בסדרה של תשובות ופסקי הלכה קצובים, קצרים וקולעים, שהשיב הראשון לציון למאות שואליו מקצווי תבל, רבנים וראשי קהילות, ראשי המדינה, אירגונים ו\"עמך\", שציפו למענהו ולהכרעתו.",
            "1": "את משפט הבכורה נתן הרב לתשובותיו המפורטות והמנומקות, שבהן ניתח את כל צדדיו של הנושא ומקורותיו ההלכתיים. תשובות אלה ריכז הרב בשני חלקי שו\"ת \"יין הטוב\", שאותם הוציא לאור בחייו (חלק ראשון בשנת תש\"ז והחלק הראשון והשני יחדיו בשנת תשל\"ט). את דרכו של הרב נסים בתשובותיו מתאר בנו, מר אחי פרופ' מאיר בניהו ז\"ל: \"שיטתו היתה בהירה בתכלית: הוא עיין במקורות למן ספרות חז\"ל ועד אחרוני הפוסקים, נשא ונתן בדבריהם כשהוא יורד לעומקה של השאלה, מנתח את כל צדדיה ומסיק ממנה מסקנה אליבא דהלכתא. לא רק בקיאות גדולה משתקפת מתשובותיו, אלא גם הבנה מעמיקה בדברי המקורות. הוא ניחן בשכל ישר ואהבת הפלפול לא היתה ממידותיו. בנושאים שלא דיברו הפוסקים, הוא למד דבר מתוך דבר\" (\"מן ההר אל העם\" – חייו ופועלו של הראש\"ל הרב יצחק נסים ז\"ל, תל אביב תשנ\"ג, עמ' 274). את היגיעה העצומה שהשקיע הרב בניסוח תשובותיו, מתאר פרופ' בניהו (שם): \"דומה שלא נמצא כמותו רב מורה הוראה שכתב ומחק וחזר וכתב כמה וכמה פעמים ודקדק בכל אות ותג. בעזבונו נמצאו תשובות שערך והעתיק כעשר פעמים\".",
            "2": "משנבחר הרב כרבה הראשי של ישראל, והוטל עליו משא הנהגת הציבור בארץ ובתפוצות, זרמו אל הרב שאלות מכל קצווי הארץ והגולה, שחייבו תשובה דחופה, וכך מתאר הרב (בהקדמתו לשו\"ת \"יין הטוב\" מהדורת תשל\"ט): \"לאחר הקמת מדינת ישראל, שאלות משאלות שונות צצו ועלו חדשות לבקרים, וצריך הייתי ליתן דעתי עליהן. כבדה עלי עבודת הציבור עד שלא נתנה לי זמן מספיק לעיון ולכתיבה. שאלות דין והלכה שבאו לפני בבית הדין הגדול לערעורים וממקומות שונים במדינה ומחוצה לה, צריך הייתי להשיב עליהן בנחיצה רבה, ולא תמיד היה סֵפֶק בידי להעלות בכתב כיצד נתבררה ההלכה ומהם הטעמים והנימוקים, אלא אחרי העיון בדברי הפוסקים ושיקול הדעת השיבותי בקצרה, או שרשמתי ראשי פרקים בסוברי שלכשאפנה אשנה פרק זה\".",
            "3": "כך הצטברו בידי הרב תשובות קצרות רבות שהרגיש ש\"מהן שהיו יפות לשעתן ומהן שיש לעבור עליהן לעורכן ולהשלימן\". ולפיכך אומר הרב בהקדמתו לשו\"ת יין הטוב: \"לא עת כנוס לספר זה אלא מקצת מן השאלות והתשובות שהרבה נתייגעתי בהן לבוא עד מקורן ולחשוף את שורשיהן\". כשנתיים אחרי שהוציא הרב את המהדורה השניה של שו\"ת יין הטוב נתבקש הרב לבית עולמו (ביום תשעה באב תשמ\"א), ועלתה השאלה: האם להוציא לאור את התשובות הקצרות, שכותבן לא הספיק \"לעורכן ולהשלימן\"? דעתו של מר אחי פרופ' מאיר בניהו היתה שלא להוציא מלאכה שבעליה העיד שהיא טעונה עריכה והשלמה. לעומת זאת סבר הראשון לציון הרב מרדכי אליהו זצ\"ל ש\"פסקים אלה חשובים ביותר לפסיקת ההלכה\". ולפיכך \"משדל היה את בני ביתו של הרב שייאותו להדפיסם כמות שהם\" (מן ההר אל העם, עמ' 274).",
            "4": "ככל שהזמן חולף, גדלה הדרישה של אנשי הלכה ומחקר להוציא לאור עוד ועוד מדברי הרב בהלכה, וכמה מהתשובות יצאו לאור בניתוח מעמיק, כגון \"תשובת הרב נסים בדבר נשים ותלמוד תורה\", שפורסמה ע\"י ד\"ר יעל לוין (אקדמות יג [תשס\"ג], עמ' 33-56) ותשובת הרב נסים על \"הדלקת נר חנוכה בברכה ביום כשגורם לפרסומי ניסא\", בה מצא הרב פתרון יצירתי המאפשר לברך על הדלקת נר חנוכה בכינוס של ילדים הנערך בשעות הבוקר (פורסמה ע\"י הרב אברהם חמאמי, בספר הזכרון \"יאיר נרו\", קרית אונו תשע\"ג, עמ' 163-169). חליפת מכתבים, שאלות ותשובות של הרב יצחק נסים עם הרבנית המלומדת מרת פרחה ששון ועם נכדה הרב סלימאן דוד ששון, פורסמה בספר \"נחלת אבות – אסופת תעודות וכתבים מגנזי משפחת ששון: תשובות, מכתבים, תפילות ומנהגים\", (בהוצאת מכון \"אהבת שלום\", ירושלים תשס\"ז ). אף תשובות אלה שולבו במהדורתנו זאת, ברשותם האדיבה של משפחת ששון ומכון \"אהבת שלום\", ונוספו להן ציונים והערות מאת העורך, הרב יוסף שבח.",
            "5": "יותר ויותר חשים אנחנו ש\"הגיעה עת כנוס\" ופירסום הדברים נחוץ הוא לדורנו ולדורות הבאים. חשוב שהלומד והמעיין, פוסק ההלכה והחוקר, יכירו את דרכי התמודדותו של פוסק הלכה גדול עם אתגרי תקופתו, וילמדו לעומק כיצד הניח את היסודות לפתרון השאלות ההלכתיות המתחדשות, פתרונות שהצריכו לעתים קרובות יכולת ואומץ לחדש. המעיין בכרך זה ובבאים אחריו ימצא מענה הלכתי לרבות מהשאלות המעסיקות את דורנו: הלכות מדינה ומקדש ומצוות התלויות בארץ, מעמד האישה ומצוותיה והיחס לאומות העולם; שאלות הצלה ורפואה ושאלות חינוך תרבות, חקלאות וכלכלה; שאלות שהעליה הגדולה גרמתן, כבעיות גיור ובירור יוחסין, ושאלות של מיזוג גלויות תוך שמירה על הטוב והיפה שבמורשתה של כל עדה; והתוויית דרך לשמירת זכרון החורבן והשואה ולעיצוב הלכתי ראוי של ימי ההודייה על התקומה – וביחד עולה מתשובות אלה משנה סדורה, \"הלכות קצובות לכלל ולפרט\", בלשון בהירה ושווה לכל נפש.",
            "6": "מפסקי ההלכה הבאים בכרך זה ובבאים אחריו, עולה דמותו של הראשון לציון הרב הראשי לישראל הרב יצחק נסים זצ\"ל, כאיש המקיים בכל יישותו את המצווה של \"לא תגורו מפני איש כי המשפט לאלהים הוא\" שאין עליו מורא בשר ודם כי אם מורא שמים בלבד. ליבו קשוב ושומע לצרכי הציבור והיחיד, ובתבונת ליבו הוא מתווה לכלל ולפרט את הדרך הראוייה והישרה על פי ההלכה.",
            "7": "שלמי תודה לרבנים אברהם חמאמי ויוסף שבח, ישמרם צורם, חברי \"בית המדרש לרבנים ודיינים – יד הרב נסים\", שאספו את התשובות, ערכו את הספר ועיטרוהו בציונים ומקורות. לגזבר \"מרכז מורשת הרב נסים\" מר יהונתן נסים ולמנהל מר שפיק מרדכי, ששקדו שהספר ייצא לאור כלול בהדרו. למזכירות, גב' עתליה קריספין, גב' תמר יוסף וגב' מרים ברויאר, שהקלידו את הספר. לספרן מר ש\"צ לוינגר שהגיה את הספר והתקין לו מפתחות, ולמר אברהם רחמים שעימד ועיצב – כולם יבואו על הברכה.",
            "8": "משה נסים"
        },
        "1_Volume I": {
            "0_1 Yom HaAtzmaut and Yom Yerushalayim": {
                "0": {
                    "0": "<big><strong>נישואין ותספורת ביום העצמאות<sup class=\"footnote-marker\">1</sup><i class=\"footnote\">תשובה זו פורסמה בשנת תשי\"ח לקראת יום העצמאות העשירי, בכתב העת \"סיני\" ובשנתון \"נועם\", והובאה במלואה בשו\"ת \"יין הטוב\" חלק ב, או\"ח סי' יא. כאן היא מובאת בקיצור.</i></strong></big>",
                    "1": "תשובה שכתבתי לתלמיד חכם אחד שכתב לי בעניין זה, וזו תמצית דבריו:",
                    "2": "יש להתיר לכנוס ולהסתפר ביום ה' באייר שבו הוכרז על עצמאותנו לפי שהוקבע ליום חג לכל ישראל, שהרי עצם המנהג שלא לכנוס ולא להסתפר בימים שבין פסח לעצרת לא הוזכר בתלמודים. ואף שנזכר עניין מיתתם של תלמידי רבי עקיבא בימים הללו (יבמות סב,ב), שאלת האיבול עליהם לא נזכרה שם ולא במקום אחר. מנהג זה לזכרם של תלמידי רבי עקיבא, נתקבל כנראה בדורות מאוחרים יותר, ועיין תשבץ ח\"א סי' קע\"ח ובשו\"ת הלכות קטנות סוף סי' ל\"ג. הדעת נותנת, איפוא, שכחו של מאורע כביר זה שקרה בדורנו, יפה לדחות אבילות ישנה שיסודה במנהג בעלמא ולהפוך יום זה מאבל ליום טוב, לכנוס בו ולהסתפר בו\".",
                    "3": "דברים אלה על קביעת המנהג אינם נראים לעניות דעתי, כי אף אם נניח שהמנהג נתקבל בדורות שאחרי חתימת התלמוד, אין משום כך סיבה להקל בו, כיון שנהגו כן בדורות רבים. ולא זו בלבד, קשה להעלות על הדעת שבאותו פרק שמתו בו תלמידי רבי עקיבא לא נהגו לחומרות אלו ובדורות מאוחרים יותר נהגו בהן. ולענ\"ד נהגו כן מתקופתו של רבי עקיבא, שהרי הגאונים שכל דבריהם קבלה הם, הזכירו מנהג זה, ורבנו ירוחם (נתיב כ\"ב) הביאו בשם רב האיי גאון... הרי מנהג זה היה מקובל בידי הגאונים, ובוודאי מתקופתו של רבי עקיבא.",
                    "4": "וכאשר דימיתי כן מצאתי אח\"כ מפורש... בתשובת רב נטרונאי גאון: \"וששאלתם למה אין מקדשין ואין כונסין בין פסח לעצרת, אם מחמת איסור או לאו? הוו יודעין שלא מחמת איסור הוא אלא משום מנהג אבילות, שכך אמרו חכמים: י\"ב אלפים זוגים תלמידים היו לו לרבי עקיבא וכו', ומאותה שעה נהגו ראשונים בימים אלו שלא לכנוס...\" (שו\"ת הגאונים \"שערי תשובה\", סי' רע\"ח)",
                    "5": "גם מהרי\"ץ אבן גיאת כתב בהלכות ספירת העומר (מהדורת במברגר עמ' ק\"ט): \"ומנהג בכל ישראל שלא לישא בין פסח לעצרת, ומשום אבילות הוא ולא משום איסור, שכך אמרו חכמים: י\"ב אלף זוגות תלמידים היו לו לרבי עקיבא וכו', ומאותה שעה ואילך נהגו נהגו להתאבל עליהם שלא לישא בימים הללו. ודוקא נישואין, אבל לארס ולקדש לא. ונישואין נמי, מי שקפץ וכנס אין עונשין אותו, אבל אם בא לשאול לכתחילה מורין לו שלא לעשות ושלא לסתור מנהג ישראל, וכן הורו הגאונים\", והובאו דבריו אלה בקיצור בטור (או\"ח סי' תצ\"ג).",
                    "6": "ובוודאי שגם המנהג שלא להסתפר נהגו בו מאותה שעה, והגאונים הנ\"ל השיבו על מה שנשאלו. וכן מצאתי מפורש ב\"ארחות חיים\" (ח\"ב, הלכות קידושין, עמ' ס\"ב): ומאותה שעה ואילך נהגו שלא לכנוס ושלא להסתפר\"...",
                    "7": "אמנם החיד\"א ב\"ברכי יוסף\" (סי' תצ\"ג) הביא דברי שלושה גדולים<sup class=\"footnote-marker\">2</sup><i class=\"footnote\">דברי רבי שמואל משער אריה ורבי ישראל שלמה לינגי מכתב יד, הובאו בספרו של פרופ' מאיר בניהו, יוסף בחירי, ירושלים תשנ\"א, עמ' תקיח. דברי רבי חיים הכהן מארם צובה, בספרו \"טור ברקת\" על שו\"ע או\"ח, סי' תצג.</i> שכתבו שמנהג זה נתקבל בדורות מאוחרים... ובמחילת כ\"ת דבריהם תמוהים, וכבר כתב החיד\"א שיש להשיב על כל דבריהם, ולענ\"ד לא ידעתי איך התעלמו מדברי הגאונים והפוסקים הראשונים הנ\"ל שכתבו שמאותה שעה שמתו תלמידי רבי עקיבא נהגו שלא לכנוס ולא להסתפר לזכרם.",
                    "8": "והנה יש שכתבו גם טעמים אחרים למנהג... אולם רובם ככולם של הפוסקים – הכלבו (הלכות אישות סי' ע\"ח), אבודרהם (בסדר ימי העומר), הטור והשלחן ערוך ונושאי כליהם (או\"ח סי' תצ\"ג) – כתבו הטעם משום אבילות על תלמידי רבי עקיבא, כמו שכתבו הגאונים. ולכל הטעמים אין איסור בדבר אלא שלכתחילה מורין שלא לכנוס ושלא להסתפר...",
                    "9": "ונראה שמנהג זה לא הותקן והוקבע על פי בית דין, אלא אנשי אותו הדור שראו את הכליה אשר נגזרה על אותם כ\"ד אלף תלמידים של רבי עקיבא... נהגו לעצמם קצת אבילות עליהם בימים שמתו בהם, ונהגו שלא לכנוס ולא ולהסתפר. מנהג זה נתקבל גם על הדורות שלאחריהם דור אחר דור לזכרם. משום כך, מי שקפץ וכנס או נסתפר לא מענישים אותו, שלא עשה איסור, שהרי אין חומרה זו אלא לזכר בעלמא ולא היתה בזה תקנת חכמים...",
                    "10": "וכבר העיד הרדב\"ז בתשובה (ח\"ב סי' תרפ\"ז) שבכמה קהילות לא נהגו מנהג זה כלל ומסתפרים בכל שבוע כפי מנהגם לכבוד שבת... וכן מה שנהגו שלא לישא אשה עד ל\"ג בעומר – בזמן שיש סיבה וטעם, כגון מי שלא קיים מצוות פריה ורביה או שאין לו מי שישמשנו וכיוצא, לא חיישינן למנהג, שאין מנהג זה עדיף מאבילות של שלשים, ובלבד שלא ירבה בשמחה, שטעם המנהג הוא מפני השמחה, וברור.",
                    "11": "על יסוד דברי הרדב\"ז אלה כתב הפרי חדש (סי' תצ\"ג) שמי שלא קיים פריה ורביה הדבר ברור להתיר... וכן סברו וקיבלו כמה אחרונים. הרב יעב\"ץ בסידור \"עמודי שמים\" (דף נ\"ז) כתב: \"ודין נישואין ותספורת שווה בכולן, ושניהם מותרין במקום מצווה כל דהו\". וכן נהגו במצרים, וכמו שכתב מהרי\"ט ישראל במנהגי מצרים (סי' תצ\"ג): \"ופה מצרים בסיבה כל דהוא נושאין, כגון שלא קיים מצוות פריה ורביה או אין לו מי שישמשנו וכיוצא, בתנאי שלא ירבה בשמחה\"... ובעל \"עקרי הד\"ט\" (סי' כ\"א אות ז') כתב שבספר \"דגול מרבבה\" דן את הדין והתיר בשעת הדחק לעשות נישואין בין פסח לעצרת, וכן כתב פתחי עולם (סי' תצ\"ג) בשם \"ישועות יעקב\" שלמי שלא קיים מצוות פריה ורביה מתירין.",
                    "12": "אולם מצינו כמה פוסקים שכתבו שלא לישא כלל בימי הספירה, בין קיים מצוות פריה ורביה ובין לא קיים. ובכללם הרשב\"ש (סי' תרפ\"ב), הב\"ח והכנסת הגדולה (סי' תצ\"ג), זרע אמת (ח\"א סי' ס\"ח), שבות יעקב (ח\"ב סי' ל\"ה), וכתב שפעם היקל חכם בעניין הנישואין כנגד המנהג ולא עלה זיווגם יפה.",
                    "13": "ובעל \"פרי האדמה\" (בח\"א הל' תמידין ומוספין פ\"ז) הביא דברי מהר\"ם דילונזאנו הנ\"ל, וכתב \"והסכים עמו בעל פרי חדש\". ובח\"ג (דף מ\"ח) כתב: \"ועתה שמעתי כי מנהג פה עיה\"ק ירושלים ת\"ו למחות במי שרוצה לישא אשה בראש חודש אייר... וכעת נעשה מעשה להחמיר אפילו שהיה אלמון עם אלמנה שימתינו עד יום ל\"ד\"... ולא מובן למה חשש לשמועה אחר שראה את דברי בעל פרי חדש, ומי לנו גדול ונאמן על המנהג כמוהו, ובפרט שהיה מרא דאתרא פעיה\"ק וכתב שכן נוהגין....",
                    "14": "מזמנו של בעל \"פרי האדמה\" פשט כנראה המנהג בירושלם שלא לישא כלל עד יום ל\"ד, שכן כתב החיד\"א במחזיק ברכה (סי' תצ\"ג): \"והגם דמהר\"ם לונזאנו והפרי חדש שרו לישא למי שלא קיים מצוות פריה ורביה, וטעמן ונימוקן עמן, מ\"מ פשט המנהג שאין נושאין כלל עד ל\"ד\"",
                    "15": "הואיל וכל עיקר הטעם הוא משום אבילות ישנה שבמנהג בעלמא יסודה, והרדב\"ז מהר\"מ די לונזאנו, הפרי חדש ועוד כמה אחרונים התירו לישא למי שלא קיים פריה ורביה, וכן היה המנהג הקדום בירושלים ובכמה קהילות – נראה לעניות דעתי שמי שמורה לישא למי שלא קיים פריה ורביה, אין מזיחין אותו.",
                    "16": "ולעניין התספורת. הנה הרדב\"ז כתב בתשובתו הנ\"ל: \"אנא עבידנא עובדא בנפשאי ואני מסתפר כל חדש ניסן וראש חדש אייר, וכן נהגו ברב העולם. והטעם כיון שהן אסורין בהספד ותענית אין אבילות זאת שהיא תלויה במנהג נוהגת בהן... תו איכא טעמא דאיכא צער בגידול השיער למי שרגיל להסתפר...\"... והחיד\"א שם (יוסף אומץ, סי' מ') הביא גם מה שכתב מהר\"י קשטרו בתשובותיו (אהלי יעקב, סי' צ\"ח), וכתב: \"ושניהם המלכים אמור טעמא דיש צער בגידול השיער. והם ז\"ל דברו בקהילות טורקיא\"ה שהגלוח הוא שער הראש בלבד. והדברים קל וחומר בערים האל שנהגו לספר זקנם במספרים או בסם, דוודאי גדל צערם מאד\"...",
                    "17": "לדעת היעב\"ץ מותר להסתפר במקום מצווה כל דהו וכנ\"ל. וכן התירו לבעלי ברית להסתפר לכבוד המילה, שבכללם המוהל והסנדק, וכמו שכתב הפרי חדש בשם מרן הב\"י בסי' תקנ\"ט. וכתב עוד הפרי חדש דאם המילה בשבת מותרים להסזתפר יום ה', שבעניינים אלה הלכה כדברי המיקל מכולם... וראיתי להגאון מהר\"ח פאלאג'י בספרו \"מועד לכל חי\" (סי ו' דף ל\"ו) שכתב שבעירו יש משפחות שנעשה להם נס ביום ח' באייר ויש משפחות שנעשה להם נס ביום י\"א בו, וקבעו להם ימים אלה פורים ומסתפרים בהם.",
                    "18": "המורם מכל האמור: יום נס שאירע בימי הספירה, יש להתיר להינשא ולהסתפר בו. באשר ליום העצמאות: הנה אמנם היתה צפייתנו כי התקומה המדינית תתלווה בגאולה רוחנית, שהנהגת המדינה וארחות חיינו יהיו מושתתים על עיקרי היהדות וערכיה, ולא זכינו לכך. אולם עניין זה אין בו להעיב על שמחת התקומה כשלעצמה, משום שהליקויים עשויים הם לחלוף, ותפילתנו כי יזכנו השי\"ת לגאולה האמיתית והשלימה בקרוב."
                },
                "1": {
                    "0": "<big><strong>תספורת ביום העצמאות ובל\"ג בעומר</strong></big>",
                    "1": "<b>שאלה</b>",
                    "2": "ב\"ה יום יא למטמונים תשכ\"ב, עיה\"ק צפת, כ\"ו ניסן",
                    "3": "לכבוד ראשון לציון הרב הראשי לישראל<br>הרב יצחק נסים נ\"י לעד אמן, ירושלים",
                    "4": "רבנו,",
                    "5": "נאלצתי לכתוב למעכ\"ת נ\"י שאלות אלה מענינא דיומא העומדים על הפרק.",
                    "6": "בענין עולי ג'רבה ודרום תוניסיה שנהגו בארץ מצאם בענין תספורת בימי הספירה כחומרת האר\"י ז\"ל מערב פסח עד עצרת. ונהגו פה בארץ להסתפר ביום העצמאות שקבעו אותו חכמינו בארץ ובתפוצות לחג גדול ונפלא. האם מותר להם גם כן להסתפר ביום ל\"ג בעומר כסברת מרן ז\"ל?",
                    "7": "עוד שאלה להנוהגים כדעת מרן שמותר להסתפר בל\"ג בעומר. האם מותר להם להסתפר גם ביום העצמאות או לא? על הכל יבוא דברו בזמנו ובמועדו ותודה מראש.",
                    "8": "בכבוד התורה ובהערצה,",
                    "9": "מאיר כהן",
                    "10": "<b>תשובה</b>",
                    "11": "ב\"ה ירושלים, ב' באייר, תשכ\"ב",
                    "12": "לכבוד ר' מאיר כהן יצ\"ו, צפת.",
                    "13": "שלום רב,",
                    "14": "הורני כב' הראשון לציון הרב הראשי לישראל לאשר קבלת מכתבו מיום כ\"ו ניסן ש.ז. ולהשיבו כי לפי הוראות מרן בש\"ע הספרדים מסתפרים מיום ל\"ד לעומר ואילך. לפי האר\"י והמקובלים והנוהגים ע\"פ הקבלה אין מסתפרים עד ערב חג השבועות<sup class=\"footnote-marker\">3</sup><i class=\"footnote\">ראה שו\"ע או\"ח סי' תצג סע' ב, כף החיים (סופר) שם אות יג, שו\"ת ישכיל עבדי ח\"ו או\"ח סוף סי' ו, ובספר הלכות חגים לראש\"ל ה\"ר מרדכי אליהו פ\"כ עמ' 156, אור לציון תשובות ג עמ' קפה סע' ו.</i>.",
                    "15": "ואשר ליום העצמאות, כבר הותר להסתפר ביום זה<sup class=\"footnote-marker\">4</sup><i class=\"footnote\">ראה “יין הטוב\" ח\"ב תשובה סי' יא עמ' רמט-רנג, שו\"ת ישכיל עבדי ח\"ו או\"ח סי' י אות ז-ט.</i>.",
                    "16": "בכבוד רב,",
                    "17": "המזכירות."
                },
                "2": {
                    "0": "<big><strong>מועד חגיגות יום העצמאות \"מערב עד ערב\" ולא במוצאי היום</strong></big>",
                    "1": "<b>תשובה (השאלה חסרה)</b>",
                    "2": "ב\"ה. ירושלים, י\"ט בכסלו התשכ\"ב",
                    "3": "לכבוד מר ארנולד בלוך,<br>סגן נשיא הפדרציה הציונית באוסטרליה ובניו זילנד, מלבורן.",
                    "4": "מר בלוך הנכבד,",
                    "5": "בגלל תקלה טכנית נתעכבה תשובתנו למכתבך בענין מועד חגיגות יום העצמאות, ועמך הסליחה.",
                    "6": "בספר \"תיקון יום העצמאות\" שיצא לאור בשנת תשט\"ז ע\"י המחלקה לחינוך ולתרבות תורניים בגולה של ההסתדרות הציונית, על דעת הרבנים הראשיים לישראל, נאמר שנוהגים לעשות את יום העצמאות יום שמחה \"מערב עד ערב\".",
                    "7": "ברור, איפוא, שאת החגיגות אפשר לערוך מערב יום העצמאות ועד ערוב היום, ולא במוצאי היום.",
                    "8": "ברגשי כבוד,",
                    "9": "המזכירות"
                },
                "3": {
                    "0": "<big><strong>תענית בה\"ב כשיום העצמאות חל ביום שני; מחיקת שם ה' בסרט הקלטה</strong></big>",
                    "1": "<b>שאלה</b>",
                    "2": "ב\"ה, כ\"ה ניסן תשכ\"א",
                    "3": "לכבוד הראש לציון, הרב הראשי לישראל<br>הרב הגאון יצחק נסים שליט\"א, ירושלים",
                    "4": "כבוד הרב הראשי,",
                    "5": "הנדון: שיחתי האישית",
                    "6": "בקשר עם שיחתי עם מעכ\"ת, ברצוני להציע את הנושאים הבאים בשם הרבנות הראשית לנדרלאנד.",
                    "7": "בשנים בהן חל יום העצמאות (ה' אייר) ביום שני, מתחילות באותו יום תעניות בה\"ב. היות שבמספר בתי כנסיות בהולנד נהוג לומר סליחות בתעניות אילו ומאידך גיסא נתקבל יום זה כחג לאומי שיש להתפלל בו הלל וכן לומר כמה מזמורים לכבוד היום, מתעוררת הבעיה האם לדחות את תעניות בה\"ב בשבוע אחד, כלומר: התענית הראשונה תחול ביום י\"ב אייר והתענית האחרונה ביום י\"ט אייר, כלומר התענית האחרונה תחול רק אחרי ל\"ג בעומר.<br>בקשר להצעה זו ברצוני להעיר שתעניות בה\"ב החלות גם בחודש חשון גם ביחס אליהן יש שני מנהגים: ישנן קהילות המתחילות את התעניות בשבוע שלאחר השבת הראשונה של חודש מרחשון, וישנן קהילות המתחילות את התענית רק שבוע לאחר מכן: כלומר, בשבוע שלאחר השבת השניה של חודש מרחשון, אולי אפשר להסמיך מנהג זה במציאת פתרון לשאלה זו.",
                    "8": "האם יש חשש לאיסור כלשהו של מחיקת שם ה', אם שם ה' מוקלט על סרט של מכונת הקלטה שלאחר מכן בשעת הקלטת שיחה על ענין אחר נמחק מה שדובר בתחילה ומשום כך גם שם ה'.",
                    "9": "בכל הכבוד<br> ובתודה עוד פעם<br>בעד קבלת הפנים הנעימה",
                    "10": "אליעזר ברלינגר",
                    "11": "<b>תשובה</b>",
                    "12": "ב\"ה. ירושלים, כ\"ח באייר התשכ\"א",
                    "13": "לכבוד הרה\"ג כש\"ת ר' אליעזר ברלינגר שליט\"א,<br>הרב הראשי למחוז אוטריכט, הולנד",
                    "14": "הרב ברלינגר הנכבד,",
                    "15": "קיבלתי מכתבו מיום כ\"ה בניסן ש\"ז, והנני להשיבו על ראשון ראשון.",
                    "16": "כשחל יום העצמאות בשני קמא, אם יש לדחות תעניות בה\"ב לשבוע שאחריו. הנני מפנה את תשומת לבו לספר \"תיקון יום העצמאות\" שיצא לאור לפני כשש שנים על דעת הרבנות הראשית לישראל, שבו נאמר: \"אין מכריזין על תעניות בה\"ב עד שיעבור יום העצמאות\", כפי שצידד כת\"ר. הואיל והוקבע כן לא ראיתי צורך לחדש הדיון בנושא זה.",
                    "17": "האם יש חשש לאיסור כלשהו של מחיקת השם שהוקלט במכונת הקלטה? מן הדין, אין איסור מחיקה בזה הואיל ואין זה כתב, ואין רואים אותיות זולתי קול<sup class=\"footnote-marker\">5</sup><i class=\"footnote\">ראה שו\"ת הר צבי או\"ח דף רפ ע\"א, שו\"ת ישכיל עבדי ח\"ה בהשמטות דף קעט ע\"א, שו\"ת אגרות משה יו\"ד ח\"א סי' קעג, שו\"ת עמוד הימיני ח\"ב סי' מב, יחו\"ד ח\"ד סי' נ עמ' רנד, יבי\"א ח\"ח יו\"ד סי' כו.</i>.",
                    "18": "תשובה מנומקת עם מקורות בנדון אשלח בלי נדר לכת\"ר בהזדמנות קרובה.",
                    "19": "בכבוד רב,<br>יצחק נסים"
                },
                "4": {
                    "0": "<big><strong>תענית בה\"ב כשיום העצמאות חל ביום שני</strong></big>",
                    "1": "<b>שאלה</b>",
                    "2": "ב\"ה א' דר\"ח אייר תשכ\"ו",
                    "3": "אל מעלת כבוד הראשון לציון<br>הרב הגאון וכו'<br>רבי יצחק נסים שליט\"א<br>ירושלים",
                    "4": "שלום רב וכל טוב.",
                    "5": "אני פונה אל כבוד הרב בשאלה פרטית אצלי, ואולי גם אחרים נתקלו בשאלה זו:",
                    "6": "נוהג אני בכל שנה ושנה לחוג את חג העצמאות מתוך שמחה וחדוה, וכן לסעוד סעודת חג בהלל והודיה.",
                    "7": "אך שהשנה חל להיות החג ביום שני, שבו מתענים רבים את התענית ב' קמא, ואף אני בין אלו.",
                    "8": "על כן פונה אני בשאלה. איך אנהג השנה:",
                    "9": "האם אצום כבתמיד? או אדחה את הצום או אקדימו.",
                    "10": "את תשובת הרב אבקש מאתו לשלוח לפי הכתובת כדלקמן:",
                    "11": "אליעזר גפן<br>אצל שלמה ויגלר<br>רח' מזרחי 10<br>ירושלים",
                    "12": "נ.ב. את התשובה רצוי מאד לשלוח לפני החג, כדי שאדע איך לנהוג בחג.",
                    "13": "<b>תשובה</b>",
                    "14": "ב\"ה. ירושלים,<br>ו' באייר התשכ\"ו",
                    "15": "לכבוד<br>מר אליעזר גפן<br>ירושלים",
                    "16": "א.נ.,",
                    "17": "בתשובה למכתבך מיום ל בניסן ש.ז. הננו להודיעך כי את התענית יש לדחות ליום ג' בשבוע.",
                    "18": "בכבוד רב,",
                    "19": "המזכירות"
                },
                "5": {
                    "0": "<big><strong>מפני מה אין מברכים על ההלל ביום העצמאות? האם זקן צריך לקום מפני זקן אחר?</strong></big>",
                    "1": "<b>שאלה</b>",
                    "2": "ב\"ה. ד' אייר הרצליה",
                    "3": "אלקים יענה את שלום כבוד הרב הראשי,<br>ראשון לציון מהר\"י נסים נ\"ו!",
                    "4": "יראתי בפצותי שיח להתחיל, קומי לדבר לפני מעלת כבוד תורתו, אך אנסה לדבר לפי עניות דעתי. אני קורא בענין רק את הכרזות של כבודו, לראש השנה וגם לפסח ועכשיו לחגיגת בר מצוה של המדינה. חכיתי כי כבודו ישדר הכרזה גם בעתונות, מעין נאום לבר מצוה, ולדבר דברים כבושין להעם, שיחזרו מדרכיהם ויהיו לבני מצוות. ואם לא אפשר שיהיו כולם כמו ל\"ו צדיקים בכל, יחפשו דרכיהם וישנו מעשיהם, יחליפו השקפותיהם במובן חיובי לדת, אוריינטציה שתהיה למען הדת, ושילמדו מן העבר, מן היסטוריה שלנו. כי פעמים נחרבה הארץ מפני שהיו מודרנים ביותר, וזה היה האסון, עכשיו יחזיקו בתורה ובדת. איך אומר השם: \"במה הוגעתיך ישראל\" (על פי ישעיהו מג, כג) ומה השם שואל ממך כי אם ליראה אותו\" (דברים י, יב), למען נאריך ימים על האדמה. במובן זה כדאי לדבר אל בני ישראל, ואם אין עליך המלאכה לגמור, אין לך להבטל הימנה, ובכן למי נאה, ולמי יאה תפקיד זה, אם לא לשר התורה.",
                    "5": "ועכשיו אודות הלל בלי ברכה, ביום העצמאות, מה יתרון בזה, הלא כל יום אפשר לאמר הלל כזה בתהלים.",
                    "6": "החשמונאים בעד הנצחון שלהם, תקנו שמנה ימים עם הלל שלם, ועל השחרור שלנו למה נגרע, לכל הפחות יום אחד הלל שלם עם הברכה. ועוד מה: על הפסוק \"מה השם שואל ממך\" ואל תקרא \"מה\" אלא \"מאה\" (על פי מנחות מג, ב, ורש\"י שם), על חשבון המאה ברכות, אפשר להתפלל הלל עם הברכה. על פרי חדש או על בגד חדש מברכים בשם ומלכות, ושחרור ארץ ישראל פחות חשוב מפרי או מבגד, היתכן?",
                    "7": "ולבסוף ברצוני לשאול אודות הפסוק בקדושים: \"מפני שיבה תקום\", למי ניתן הצו, האם רק לצעירים, או גם זקנים צריכים לקום מפני שיבה? מי מהתנאים שקם גם בפני זקן ארמאי, באמרו, כמה הרפתקאי עבר עליו, בודאי היה בא בימים, וגם כן קם. (אינני זוכר אם היה זה רבי יהודה?) לפי זה גם זקנים צריכים לקום מפני זקנים?",
                    "8": "המתאבק בעפר רגליו,",
                    "9": "יוסף אורבך,<br>בית הרב הלפרין, הרצליה",
                    "10": "<b>תשובה</b>",
                    "11": "ב\"ה. ירושלים, כ\"ט בסיון התשכ\"א",
                    "12": "לכבוד ר' יוסף אורבך יצ\"ו, הרצליה",
                    "13": "א.מ. נ.,",
                    "14": "הורני כב' הראשון לציון הרב הראשי לישראל לאשר קבלת מכתבו מיום ד' אייר ש\"ז ולהשיבו כדלקמן:",
                    "15": "אין אומרים הלל בברכה אלא כאשר נעשה נס לכל ישראל. כן כתבו הפוסקים<sup class=\"footnote-marker\">6</sup><i class=\"footnote\">ראה תלמידי רבינו יונה ברכות יד ע\"א בשם ר\"ת (ח ע\"א בדפי הרי\"ף), שו\"ת ישכיל עבדי ח\"ו או\"ח סימן י, שו\"ת יבי\"א ח\"ו סי' מא, שו\"ת דברי חכמים סימן נז, שנה בשנה תשל\"ב עמ' 121, ושם תשנ\"א עמ' 142.</i>, וראה להגאון חיד\"א זצ\"ל בספרו \"חיים שאל\" ח\"ב סי' י\"א ותנוח דעתו.",
                    "16": "חייב אדם לקום מלא קומתו לפני זקן מופלג, דהיינו בן שבעים שנה. חכם לפני זקן וזקן לפני זקן אינו חייב לקום מלא קומתו אלא עושים הידור זה לזה, דהיינו לקום קצת זה בפני זה. עיין שלחן ערוך יורה דעה סי' רמ\"ד<sup class=\"footnote-marker\">7</sup><i class=\"footnote\">סעיף א, וסע' ח.</i>.",
                    "17": "ר' יוחנן היה קם<sup class=\"footnote-marker\">8</sup><i class=\"footnote\">על הגירסא בקידושין לג ע\"א ר' יוחנן או אביי, ראה להרי\"ף פערלא על ספר המצוות לרס\"ג עשה יא-יב, סוף ד\"ה והנראה לדעתי (קו ע\"א מהדו' קסת ירושלים תשל\"ג).</i> בפני סבי ארמאי, והיינו שהיה קם קצת<sup class=\"footnote-marker\">9</sup><i class=\"footnote\">הרמב\"ם פ\"ו מהלכות תלמוד תורה ה\"ט מהדו' הר\"י קאפח אות כ עמ' שכג, שו\"ע שם סע' ז. מנ\"ח מצוה רנז אות ט, חקרי לב חיו\"ד שיורי או\"ח סי' קלו (ה ע\"א), שו\"ת יבי\"א ח\"ג יו\"ד סי' ג עמ' קנא-ד.</i>.",
                    "18": "בכבוד רב,",
                    "19": "המזכירות"
                },
                "6": {
                    "0": "<big><strong>האם לברך על ההלל ביום העצמאות?</strong></big>",
                    "1": "<b>תשובה (השאלה חסרה)</b>",
                    "2": "ב\"ה. ירושלים,<br>ט' באייר התשכ\"ט",
                    "3": "לכבוד<br>מר ר.א. פרלמן<br>ירושלים.",
                    "4": "שלום וישע רב,",
                    "5": "בתשובה למכתבך מיום ה' בחודש זה אל כב' הרב הראשי הנני להשיבך כי אין אנו רשאים להוסיף ברכות על הברכות שתיקנו אנשי כנסת הגדולה, עזרא ובית־דינו, לא להוסיף ולא לגרוע בהן.",
                    "6": "אין בין כב' הרב הראשי ובין הרב גורן מחלוקת בענין אמירת ה\"הלל\". מועצת הרבנות הראשית החליטה בזמנו פה אחד לקרוא את ה\"הלל\" ביום העצמאות בלי ברכה. תשומת לבך מופנית לעובדה שאין הספרדים מברכים על ה\"הלל\" בראש־חודש, בחול המועד פסח ואפילו לא בשביעי של פסח.",
                    "7": "אם רואה אתה שיש מקום לעשות למען \"השכנת שלום\" בין הרב גורן לבין מועצת הרבנות הראשית – הואל לפנות אל הרב גורן ואל מועצת הרבנות הראשית ישירות.",
                    "8": "בכבוד רב,",
                    "9": "הרב ד\"ר ר. בונפיל<br>מנהל הלשכה"
                },
                "7": {
                    "0": "<big><strong>ספרדים הלומדים בישיבת \"מרכז הרב\" – איך ינהגו לגבי הברכה על ההלל ביום ירושלים?</strong></big>",
                    "1": "<b>שאלה</b>",
                    "2": "בס\"ד יום ראשון",
                    "3": "לכ' מורנו ורבנו הרב הראשי לישראל<br>הרב י. נסים שליט\"א השלום והברכה!",
                    "4": "ילמדנו רבנו איך ננהג אנו כספרדים הלומדים תורה בישיבת \"מרכז הרב\" ירושלים תות\"א [תבנה ותכונן אמן] ביום כ\"ח אייר הבעל\"ט?",
                    "5": "האם יש לאמר הלל עם ברכה?",
                    "6": "ויקויים בנו הפסוק בישעיה מ' \"הרימי בכח קולך מבשרת ירושלים וכו'\".",
                    "7": "בוטבול מרדכי",
                    "8": "<b>תשובה</b>",
                    "9": "ב\"ה. ירושלים,<br>כ\"ו באייר התשכ\"ט",
                    "10": "לכבוד<br>מר מרדכי בוטבול<br>ירושלים.",
                    "11": "שלום וישע רב,",
                    "12": "בתשובה למכתבך מיום כ\"ג בחודש זה הננו להשיבך:",
                    "13": "אם בישיבתכם הוסכם לומר הלל ביום העצמאות וביום שחרור ירושלים בברכה, בודאי לא הוסכם שכל יחיד יברך אלא הציבור ישמע את הברכה מפי הש\"ץ וממילא אין מקום להספק שהעלית.",
                    "14": "בכבוד רב,",
                    "15": "הרב ד\"ר ר. בונפיל<br>מנהל הלשכה"
                },
                "8": {
                    "0": "<big><strong>עדיין אין מקום לתקנה לכלל ישראל לגבי חגיגות יום העצמאות ויום ירושלים</strong></big>",
                    "1": "<b>תשובה (השאלה חסרה)</b>",
                    "2": "ב\"ה. ירושלים,<br>ט\"ז באייר התש\"ל",
                    "3": "לכבוד<br>החכם המליץ יהושע הכהן נאמן יצ\"ו<br>ברוקלין.",
                    "4": "שלום וישע רב,",
                    "5": "קיבלנו את מכתבך מיום ו' לחודש זה והבאנו את תוכנו לפני כב' הרב הראשי שליט\"א ודעתו ידועה שכל עוד שאין שקט בארץ ואויבינו מסביב עוד הם מתנכלים לנו ונעזרים על ידי מדינות גדולות שונאות ישראל, לא יתכן לתקן תוכן כללי לימי הניסים יום ה' וכ\"ח באייר וכל אחד נוהג כיום לפי הרגשותיו<sup class=\"footnote-marker\">10</sup><i class=\"footnote\">ראה תשובת הרב, לעיל סי' ו, ז. וראה מאמרו של הרא\"י אונטרמן בקובץ שנה בשנה תשכ\"ט עמ' 121 ובספרו “שבט מיהודה\" חלק השו\"ת או\"ח סי' נט עמ' קג (הוצאת אריאל ירושלם תשנ\"ג). שו\"ת דברי חכמים להר\"ש יצחק הלוי או\"ח סימן נז ובהערה שם. שו\"ת ישכיל עבדי ח\"ו או\"ח סימן י, שו\"ת יבי\"א ח\"ו או\"ח סי' מב. שו\"ת מנחת יצחק ח\"י סימן י.</i>.",
                    "6": "מקווים אנו בעז\"ה שבקרוב יפרוס השי\"ת סוכת שלומו עלינו ועל כל עמו ישראל ונקיים אסיפה גדולה מכל גדולי רבני ישראל לקבוע תוכן לימי הניסים הנ\"ל ותפילות והודאות לעושה נפלאות לבדו, ועיני כל ישראל תחזנה בבוא לציון גואל במהרה בימינו אמן.",
                    "7": "בכבוד רב,",
                    "8": "הרב שלמה דנן<br>מנהל הלשכה"
                },
                "9": {
                    "0": "<big><strong>על תקנת הרבנות הראשית לברך על ההלל ביום ירושלים</strong></big>",
                    "1": "ב\"ה. ירושלים,<br>ג' בתמוז התש\"ל",
                    "2": "לכבוד<br>הרה\"ג מאיר כ\"ץ שליט\"א<br>ברוקלין.",
                    "3": "שלום וישע רב,",
                    "4": "מכתב כב' מיום פסח שני ש\"ז הגיע ללשכתנו בזמנו.",
                    "5": "כב' הרב הראשי שליט\"א הורני להשיבו כי הוא לא השתתף במועצת הרבנות הראשית באותו זמן שדנו בענין שהזכרת במכתבך, ולכן רצוי שכב' יפנה בשאלתו לכב' הרב הראשי אונטרמן שליט\"א.",
                    "6": "בכבוד רב,",
                    "7": "הרב שלמה דנן<br>מנהל הלשכה"
                }
            },
            "1_2 Laws of the State": {
                "0": {
                    "0": "<big><strong>האם יש תוקף הלכתי לצו בית משפט המורה שהילד המאומץ יהיה יורשו של המאמץ?</strong></big>",
                    "1": "<b>שאלה</b>",
                    "2": "ירושלים, כ\"ב בתמוז, תשט\"ז, 1 ביולי, 1956",
                    "3": "לכבוד, הרב הראשי, ראשון לציון, ר' יצחק נסים, <br>הרבנות הראשית<br>ירושלים",
                    "4": "אדוני הרב,",
                    "5": "בהמשך לשיחתנו מיום אתמול בבית שר הדואר, הד\"ר בורג, אני מתכבד לחזור בזה על השאלות, נושא שיחתנו:",
                    "6": "האם מוסמך בית דין להעניק בצו־אימוץ זכות לילד המאומץ ליטול בירושת המאמץ, כאילו היה בנו שנולד לו?",
                    "7": "האם יכיר בית דין הדן לפי דיני ישראל בזכות הירושה של ילד מאומץ, לאחר שבית משפט מחוזי קבע בצו האימוץ שזכות זו תהיה לו, למאמץ?",
                    "8": "אחזיק טובה לכת\"ר יואיל בטובו להשיב לי על השאלות הנ\"ל.",
                    "9": "בכבוד רב ובהוקרה,<br>ש.ז. חשין<br>מ\"מ נשיא בית המשפט העליון",
                    "10": "<b>תשובה</b>",
                    "11": "כ\"ה תמוז תשט\"ז",
                    "12": "לכבוד<br>ד\"ר ש.ז. חשין<br>מ\"מ נשיא בית המשפט העליון<br>ירושלים",
                    "13": "ד\"ר חשין הנכבד,",
                    "14": "הנני מתכבד להשיב על שאלותיו בסוגית אמוץ ילדים, ועל ראשון ראשון.",
                    "15": "דין הוא שרשאי אדם לעשות בנכסיו כטוב בעיניו וליתנם במתנה לכל שירצה, כשהוא בריא ע\"י קנין וכשהוא שכיב־מרע אף שלא ע\"י קנין. אלא שרשאי הוא לעשות זאת בלשון מתנה ולא בלשון ירושה. שהלכה מפורשת ומוסכמת היא שאין אדם יכול להוריש מנכסיו כלשהו למי, שלפי חוקי התורה, אינו \"יורש\".",
                    "16": "הלכה זו נפסקה בש\"ס ובפוסקים<sup class=\"footnote-marker\">11</sup><i class=\"footnote\">בבלי ב\"ב קכו ע\"ב, הרי\"ף שם נה ע\"ב, טור ושו\"ע חושן משפט סי' רפא סע' א, וסע' ז.</i> והרמב\"ם<sup class=\"footnote-marker\">12</sup><i class=\"footnote\">פ\"ו הלכות נחלות ה\"א, וה\"ה.</i> מסכמה כך: \"אין אדם יכול להוריש למי שאינו ראוי ליורשו... לפי שנאמר בפרשת נחלות והיתה לבני ישראל לחוקת משפט. לומר שחוקה זו לא נשתנית ואין התנאי מועיל בה. בין שצוה והוא בריא בין שהיה שכיב־מרע, בין על פה ובין בכתב – אינו מועיל\".",
                    "17": "ברור, איפוא, שאין בית־דין מוסמך ליתן צו המנוגד להלכה. הפתרון לשאלה זו הוא שבצו האימוץ לא ישתמשו בלשון ירושה אלא בלשון מתנה, כגון דא: הילד המאומץ יקבל במתנה חלק מירושת המאמץ כאחד מבניו.",
                    "18": "מהאמור לעיל יש להסיק ברורות שאין בית־דין, הדן לפי דיני ישראל יכול להכיר בצו־אמוץ, שבו ניתנה זכות ירושה למאומץ ע\"י בית משפט מחוזי. העומד בסתירה לחוקי התורה.",
                    "19": "אמנם יש מן הפוסקים אשר דנו בשאלה זו מן הטעם של \"דינא דמלכותא דינא\"<sup class=\"footnote-marker\">13</sup><i class=\"footnote\">ראה ב\"ק קיג ע\"א, והרמב\"ם פ\"ה גזלה ואבדה הי\"א, והט\"ו. טור ושו\"ע חו\"מ סי' שסט סע' ו וסע' ח.</i>. אך מסקנתם היתה שאין להתחשב במקרה דנן בטעם זה. ראה שו\"ת \"גבעת־עולם\" סי' י\"ז<sup class=\"footnote-marker\">14</sup><i class=\"footnote\">ראה שו\"ת הרשב\"א ח\"ג סי' קט הובא בב\"י חו\"מ סוף סי' כו, ובש\"ך שם סי' עג ס\"ק לט.</i>.",
                    "20": "כמובן כל השקלא וטריא הזאת אין לה ענין במדינתנו כיום, שכן הכלל הזה אינו יכול להיות מחייב במדינה שיש בה שלטון יהודי רבוני וששופטיה אינם שופטים לפי דיני ישראל<sup class=\"footnote-marker\">15</sup><i class=\"footnote\">ראה שו\"ת הרשב\"א ח\"א סי' תרלז, וח\"ב סי' קלד, אנציקלופדיה תלמודית כרך ז עמ' שז.</i>.",
                    "21": "לפיכך, אין בית־דין הדן לפי דיני ישראל יכול להכיר בצו אמוץ כזה.",
                    "22": "בכבוד רב ובהוקרה,",
                    "23": "יצחק נסים"
                },
                "1": {
                    "0": "<big><strong>על מצב הדת והחינוך במדינת ישראל (מיהו יהודי?; קבורה; מעמד הרבנות הראשית; פרשיות גידול החזיר ו\"נייר חדרה\"; איחוד נוסחי התפילה)</strong></big>",
                    "1": "<b>שאלה</b>",
                    "2": "ב\"ה יום ט\"ו אלול תשי\"ח ירושלים",
                    "3": "לכבוד הרב הראשי הראשון לציון<br>הרה\"ג רבי יצחק נסים שליט\"א",
                    "4": "הנני מתכבד להציג לפני כתר\"ה שליט\"א איזה שאלות העומדות על הפרק, כדי שאוכל להביא את פתרונם לפני היהדות שבאורוגוואי.",
                    "5": "מה דעת כב' הרב הראשון לציון שליט\"א על מצב הדתי בישראל, וביחוד מצב החינוך?",
                    "6": "בזמן האחרון נתקבל החלטה בממשלה בעניין הקבורה, וגם בשאלה \"מי הוא יהודי?\" שהסעיר את היהדות העולמית. מה הגבתו של כתר\"ה שליט\"א בענין זה?",
                    "7": "האם בקור של כתר\"ה בקבוצים החפשיים יקרב אותם ליהדות? ומה היא ההטבה ביהדות עם הבקורים הקודמים?",
                    "8": "מה (תפקידו) [תפקידה] של הרבנות הראשית והמועצת הרבנות. האם זהו האינסטנציה הגבוהה שמחייב את יהדות העולמית?",
                    "9": "בחוץ לארץ העריכו מאד על פסגת המעלה את מרצו ועבודתו הקדושה שהשקיע כתר\"ה שליט\"א בקשר לסלוק הדירים עם החזירים שבקבוצים וגם בבית החרושת של נייר בחדרה שעובד בשבת. מה המצב כעת אצלם?",
                    "10": "אחת מהפעולות החשובות שמדינת ישראל השיג זהו בקיבוץ הגלויות, שבמשך העשור הראשון עלו ב\"ה כמיליון וחצי יהודים כן ירבו מעדות שונות. חלק הארי עלו ברובם מתימן ממרוקו וכדומה. האם במשך הזמן הבא יבוא לידי איחוד ביניהם, ומה תהא אז ההשפעה על האשכנזים?",
                    "11": "בכבוד רב,",
                    "12": "מאיר הלברטאל",
                    "13": "<b>תשובה</b>",
                    "14": "1. על המצב הדתי ועל מצב החינוך בישראל.",
                    "15": "אנו ראינו בתקומת ישראל על חלק מארצו ובקיבוץ הגלויות שבא בעקבותיה, כהתגשמותם של מאוויים דתיים של אישי ישראל ותפילתם שהיו מפכים בעוז לאור חזונם של נביאי ישראל. לכן היתה צפייתנו כי ארחות המדינה והנהגתה יהיו מושתתים על יסודות התורה ומסורת ישראל המקודשים, ולא זכינו לכך.",
                    "16": "איני רוצה לאמר שהאכזבה, שהיא נחלת כל יהודי שומר מסורת, מעוררת יאוש. אדרבה, כמה מיסודות המשפט העברי קובעים ומחייבים במדינה. אזכיר במיוחד את דיני האישות היהודיים שהם הגורם המשותף והמלכד את כל חלקי האומה. נראה לי כי בהתלכדותם ובהתארגנותם של כל הנאמנים לדבר ה', שלדעתי הם רוב מניינם של תושבי ישראל, ניתן להשיג עוד הרבה ולהשתית את צביון המדינה על מורשתנו הלאומית.",
                    "17": "באשר לחינוך, ניכרת הטבה ידועה בשטח זה. ניתן לאמר שכל נערי ישראל לומדים בספר הספרים. יש לנו השגות על צורת הלימוד הנהוגה בזרמים חינוכיים שונים, אך מורגש שהצמאון לדבר ה' הולך וגדל והרצון לידיעת היהדות מתגבר, לנוכח הריקנות והמשבר האידיאולוגי בו נתונים אלה שדגלו בתורות זרות בני חלוף. אך עוד רבה הדרך עד להשגת השאיפה של \"וכל בניך למודי ה'\"<sup class=\"footnote-marker\">16</sup><i class=\"footnote\">ישעיה, נד, יג.</i>.",
                    "18": "אולם יש בישראל קרן אור זורחת שעתידה להרים קרנה של תורה, והוא התרבות ספסלי בתי־מדרשות שלומדים בהם במסירות ובהתמדה.",
                    "19": "2. על השאלה \"מיהו יהודי\" ועל ענייני הקבורה.",
                    "20": "מוזר היה הניסיון מצד הממשלה להחליט לעקור את סמכות ההלכה לקבוע מיהו יהודי. זוהי שאלה הנוגעת לשרשה של היהדות, והיא עלולה חלילה לסכן את ייחודנו הלאומי ואת אחדות העם.",
                    "21": "לא פיללנו ששאלה זו תתעורר אי־פעם, כי ברור היה שבשאלה זו מכריעה ההלכה שהיא לעולם קיימת, לעומת החלטה ממשלתית העלולה להשתנות מישיבת ממשלה אחת לישיבה שניה. שהרי יכול להווצר מצב שבו ייחשב אדם יהודי לפי החלטה ממשלתית אחת ונוצרי לפי החלטה שנתקבלה במועד אחר, ואין צורך לאמר כמה מגוחך הדבר. יתר על־כן שאלה זו נוגעת ליהדות בכללה, ולא לחלקים מסוימים מן העם הסמכות להכריע בה. בעוד שההלכה משותפת לעם ישראל בארץ ובגולה, הרי שחוק המדינה מחייב את תושבי ישראל בלבד.",
                    "22": "באשר לענייני הקבורה. מסורת קדומה היא בישראל שעניינים אלה נקבעים לפי כללי הדין וההלכה המקפידים על כבוד המת לבל ייפגע, והם לבשו מעטה של קדושה. החלטת הממשלה להפוך את הקבורה לחילונית, יש בה משום זלזול במסורת זאת.",
                    "23": "3. על הביקורים בקיבוצים.",
                    "24": "ההתבדלות וההתרחקות שהיתה תקופה ממושכת בין חלקי האומה, יצרה אי־הבנות ותהום פעורה. ההידברות היתה על גבי העיתונות, שמטבע הדברים מתלווים אליה יצרי התנצחות מזיקים, אך לא פנים אל פנים.",
                    "25": "בביקורי בקיבוצים נסיתי לפרוץ דרך חדשה של הסברה של שיג ושיח בין חלקי האומה. ולכשנפגשים, נראה שהתהום הפעורה שנצטיירה במוחותינו היא מוגזמת. הוכח שיש נכונות ידועה להבין, לשמוע ולדעת. קיימת ריקנות המעיקה, הפושה כעת בצבור הרחב, והתהייה רבה. צריך לדעת לנצל תופעות אלה ולכוון את התוהים לאפיק הנכון. אם נדע להסביר את עקרונות היהדות ואת המאור שבהם<sup class=\"footnote-marker\">17</sup><i class=\"footnote\">ראה ירושלמי חגיגה פ\"א ה\"ז (1 ע\"ב) ובקרבן העדה ד\"ה המאור שבה.</i> לאלה שסטו מאורח חיים מסורתי.",
                    "26": "מורגשת פריחת ניצניה של התעוררות רוחנית מהבחינה הדתית, וביקורים תכופים במרכזי החילוניות עשויים להצמיח פירות מבורכים. בעקבות הביקורים בקיבוצים נוצר קשר ומגע עם מרכזים אלה, ומספר ניכר של משקים קיבלו על עצמם ליחד תפילות (לאחר שקיבלו מאתנו ספרי־תורה וספרי קודש אחרים), לקבוע מזוזות, לקבל שוחט, ולהגביר הידיעות ביהדות.",
                    "27": "4. על הרבנות הראשית ותפקידיה.",
                    "28": "הרבנות הראשית לישראל היא הרשות הדתית העליונה בישראל, וסמכותה נובעת על העולם היהודי כולו.",
                    "29": "תפקידה של הרבנות הראשית צריך להיות: פסיקה וקביעת הלכות איסור והיתר, הדרכה רוחנית והשפעה על ארחות והליכות החיים של העם. על הרבנות לעמוד על משמר התורה, לעודד הרבצתה ברבים.",
                    "30": "תפקיד חשוב נוסף: הדרכה רוחנית ודתית ליהדות הגולה, הדוק הקשרים עמה והוראת הלכה.",
                    "31": "5. על החזירים ונייר חדרה.",
                    "32": "חלק ניכר מהמשקים קיימו הבטחתם לחסל דירי החזירים שבמקומותיהם, וחלק עומד לחסל בקרוב. לגבי השאר, מתנהל משא ומתן ויש מקום להניח כי הוא יסתיים בכי־טוב.",
                    "33": "בנוגע לבית־החרושת לנייר בחדרה, הושג הסדר לפיו אין עובדים יהודיים בשבת.",
                    "34": "6. עלינו להפעיל את מיטב מאמצינו למיזוג הגלויות השונות שעלו ונתקבצו בארץ, אחרת עלול הדבר להתנקם בנו. צריך שכל העדות יפשטו מעליהן מנהגי הגלות וילבשו מחלצות<sup class=\"footnote-marker\">18</sup><i class=\"footnote\">ראה תשובותיו של הראי\"ה קוק בספרו “ארח משפט\" סי' טז, יז, יח. ובשו\"ת משפטי עוזיאל או\"ח סימן א, וראה עוד בקובץ הלכתי “תחומין\" ח\"ט עמ' 196-202, ושם הע' 2.</i>. יש לאחד את המנהגים ולקבל את היפה והטוב שבהם. ההשפעה צריכה להיות הדדית.",
                    "35": "לצערנו עד היום לא נעשה די בשטח זה. ופה ושם נראים סימנים של חוסר שיויון. אך עם זאת ניכרת התקדמות רצינית בכיוון של אחדות אמת, ויש תקוה שאנו צועדים לקראת הטוב. וזה יעמיק ויכה שורשים, אם תעשה פעולה חינוכית והסברתית על החשיבות שבאחדות האומה.",
                    "36": "בכבוד רב,",
                    "37": "המזכיר"
                },
                "2": {
                    "0": "<big><strong>נגד השבעת בוחרים להצביע למפלגות</strong></big>",
                    "1": "<b>שאלה</b>",
                    "2": "ב\"ה. תל אביב, כ\"ב אב תשכ\"א",
                    "3": "לכבוד הרב הראשי לישראל, הרב יצחק נסים,<br>רחוב בלפור 7 ירושלים.",
                    "4": "אדוני הרב הראשי,",
                    "5": "בעבודתי בוועדת הבחירות האזורית לאזור תל־אביב־יפו הגיעו לידיעתי מקרים בהם ניסו מפלגות שונות לרכוש קולות על ידי הבטחת טובות הנאה כספיות ועל ידי קבלת הבטחות להצבעה עבור מפלגות מסויימות וחיזוק ההבטחה על ידי נדר, שבועה ואף שבועה על ספר תורה או על ספר הזוהר.",
                    "6": "ברובם המכריע של המקרים אין ביד השלטונות לגלות מקרים אלה מאחר והמעורבים בדבר חוששים להעיד על כך, הן בגלל פחד כלכלי, הן בגלל חשש מעונש פלילי והן בגלל חשש מהפרת הנדר או השבועה.",
                    "7": "כב' יסכים עמי כי במעשים אלה יש משום גניבת דעת והונאה, משום סילוף דעת העם, אף יש בהם במדה גדושה ניצול התחושה הדתית של הבוחר למטרות הנוגדות את עיקרי הצדק והמוסר.",
                    "8": "משנה אי הגינות יש בפעולות אלה, מאחר ובהן קושרים בהתחייבות להצבעה אדם, חסר חוש ביקורת עצמית, הפוחד פחד מיסטי מהפרת שבועתו או התחייבותו.",
                    "9": "מאחר ומאמין אני כי יגדל כבודה של תורה בישראל אם כב' יעשה למניעת ניצול הדת והקשור בה למטרות הונאה ולסילוף רצון העם המשתקף על ידי בחירות חפשיות.",
                    "10": "אי לכך הנני פונה לכב' כי יעשה שימוש בכחו כמנהיגה הרוחני והדתי של היהדות בישראל, כי יפנה לצבור הבוחרים בישראל בקריאה להצביע איש לפי מצפונו ואיש לפי אמונתו, וכי יודיע כי כל הנדרים, השבועות וההבטחות שניתנו בדבר ההצבעה לבחירות לכנסת החמישית בטלין ומבוטלין לא שרירין ולא קיימים.",
                    "11": "בזאת יגדל כבודה של תורה ויגדלו חופש האזרח, חופש המחשבה וחופש ההצבעה במדינת ישראל.",
                    "12": "בכבוד רב,",
                    "13": "אברהם נאמן, עו\"ד",
                    "14": "<b>תשובה</b>",
                    "15": "ב\"ה. ירושלים, כ\"ה באב התשכ\"א",
                    "16": "לכבוד עוה\"ד מר אברהם נאמן יצ\"ו, תל־אביב",
                    "17": "א.מ.נ.,",
                    "18": "קיבלתי את מכתבו מיום כ\"ב לח.ז. שבו כותב כב' שהגיעו אליו שמועות על מקרים שאנשים ממפלגות שונות המעוניינים לרכוש קולות למפלגותיהם משפיעים על הבוחר בכל מיני דרכים, ואחר קבלת הבטחתו ולחיזוק ההבטחה משביעים אותו ואפילו בנקיטת חפץ בספר הזהר ובספר תורה<sup class=\"footnote-marker\">19</sup><i class=\"footnote\">ראה הרמב\"ם פי\"א מהלכות שבועות ה\"ח, והלכה יג..</i>; ושואל אם זה מותר לפי הדין.",
                    "19": "אני מצטער מאד לשמוע שהדברים הגיעו עד כדי כך. ידוע שחז\"ל ורבותינו הפוסקים החמירו מאד מאד שלא להשביע ולא להשבע אף על מנת לקיים. וזה לשון השלחן ערוך באורח חיים סי' קנ\"ו: \"ויזהר מלישבע אפילו באמת, שאלף עיירות היו לינאי המלך וכולן נחרבו בשביל שהיו נשבעים שבועות אף על פי שהיו מקיימים אותן\".",
                    "20": "ואפילו בתביעות שבין אדם לחברו בבתי הדין עושים הדיינים כל מה שאפשר שלא להשביע. ראה בשלחן ערוך חושן משפט סי' פ\"ז סע' כ\"א: \"צריכים הדיינים לפצור בבעלי דינים אולי יחזרו בהם עד שלא תהיה שם שבועה כלל\"<sup class=\"footnote-marker\">20</sup><i class=\"footnote\">ראה שם פתחי תשובה אות כב בשם החתם סופר בתשובה חו\"מ סי' צ שהביא ירושלמי פ\"ו שבועות סוף ה\"ה, ובשו\"ת שערי דעה סי' קץ בשם הרדב\"ז.</i>.",
                    "21": "רבינו יום־טוב צהלון בתשובותיו סי' רע\"ד כתב: \"זה דרכי כל מה שאני יכול (לעשות) שלא להביא הנשבע לידי שבועה אני עושה, שאחר שאני פוסק הדין ואומר אתה פלוני חייב לישבע, אני אומר לו איני חפץ שתשבע אפילו על האמת; קנה שבועתך בכך וכך, ואתה הטוען קנה שבועת שוא שהיא לפי דבריך בכך וכך, ותמחלו זה לזה. ובחמלת השם עלי מעולם לא השבעתי בבית דיני<sup class=\"footnote-marker\">21</sup><i class=\"footnote\">ראה ספר החינוך מצוה תלה בשם מדרש תנחומא, יפה ללב ח\"ג סי' רמ ס\"ק כב, לו ע\"ד, ברכי יוסף יו\"ד סי' רכט אות ז, שו\"ת ישכיל עבדי ח\"ד בקונטרס אחרון יו\"ד סי' ג.</i>.",
                    "22": "כל שכן שאסור להשביע רבים, כי לא ייבצר שיימצאו בין הנשבעים כאלה שחלילה לא יוכלו לעמוד בשבועתם.",
                    "23": "בכבוד רב,",
                    "24": "יצחק נסים"
                },
                "3": {
                    "0": "<big><strong>פסק הלכה בעניין שטחי ארץ ישראל ששוחררו במלחמת ששת הימים<sup class=\"footnote-marker\">22</sup><i class=\"footnote\">על הפסק נרשם בכת\"י: \"אלול תשכ\"ז\". נוסח מקוצר ממנו נשלח בי\"ג באלול תשכ\"ז אל \"חוגי הצעירים – צעירי מפד\"ל לשינוי פני התנועה\". הודעה לעיתונות על הפסק פורסמה בכ\"ג בתשרי תשכ\"ח. הרב חזר על הדברים בראיון עם מנחם ברש ,\"ידיעות אחרונות\", כ' בניסן תשל\"ה (פורסם בספרו לדור ולדורות, כרך ב: בקומה זקופה, עמ' שסו).</i></strong></big>",
                    "1": "<b>שאלה</b>",
                    "2": "שאלתני דעת תורה בדבר שרבים שואלים אותי היום, בענין חלקי ארץ ישראל ששוחררו במלחמת ששת הימים, אם יכולים אנו להחזירם מקצתם או כולם לאומה מן האומות.",
                    "3": "<b>תשובה</b>",
                    "4": "הנני להשיב, שהלכה ברורה היא ופסקה הרמב\"ן בספר המצוות, מצוה ד':\"נצטוינו לרשת הארץ אשר נתן האל יתעלה לאבותינו לאברהם ליצחק וליעקב ולא נעזבה ביד זולתנו מן האומות או לשממה. והוא אומרו להם: והורשתם את הארץ וישבתם בה, כי לכם נתתי את הארץ לרשת אותה, והתנחלתם את הארץ אשר נשבעתי לאבותיכם. ופרט אותה להם במצווה הזו כולה בגבוליה ומיצריה... הארץ לא נניח אותה בידם ולא ביד זולתם מן האומות בדור מן הדורות\".",
                    "5": "ארץ ישראל היא ירושה לכל אחד ואחד מישראל כידוע וכמו שכתב הרשב\"א בחידושיו לנדרים (דף נ\"ח) ובתשובה (ח\"א סי' תרל\"ז) וכן כתבו הראשונים, ואין כח ליחיד או לציבור, לרבות ממשלת ישראל, לוותר על אף שעל אחד מאדמתה. זוהי ההלכה, שאין לזוז ממנה ואין סמכות הלכתית היכולה להורות אחרת.",
                    "6": "ירושלים וארץ ישראל כולה, קדושה לנו ובכל יום ויום אנו מזכירים אותה בתפילותינו. היא מובטחת לנו מפי ה' וכל הנביאים ניבאו החזרתה אלינו ולנו תהיה נחלת עולם. לפיכך, שום יהודי אסור לו אפילו להרהר על החזרת שטח כלשהוא מארץ אבותינו.",
                    "7": "ואנו שראינו כיצד חזון, שלגבי רבים היה רחוק, הפך למציאות, והנס שאין דומה לו התחולל לעינינו, הננו מאמינים ובוטחים שה' יגמור עלינו לטובה והארץ כולה תישאר בידינו, שמיד תבוא עת קיבוץ נדחינו ובניינה של ירושלים ייכון, וארמון על משפטו ישב."
                },
                "4": {
                    "0": "<big><strong>האם ניתן לבנות את בית המקדש בזמן הזה?</strong></big>",
                    "1": "<b>שאלה</b>",
                    "2": "בע\"ה, מוצש\"ק ז' בכסלו, תשכ\"ח.",
                    "3": "לכב' הרב יצחק נסים שליט\"א",
                    "4": "הננו תלמידי כתה י\"א בביה\"ס התיכון הדתי בקרית ים. אנו מעונינים לדון בבעיות בנית בית־המקדש כיום.",
                    "5": "לשם כך היינו רוצים להפנות את כבודו לשאלתינו הבאה: האם אפשר לבנות את ביהמ\"ק כיום? מהי ההכשרה הדרושה? ואם לא, מדוע? ומתי, לדעת כבודו? בתקוה שכבודו יענה לפניתנו.",
                    "6": "דבריך יפורסמו בעלון הכתה. אבקשך לאשר זאת.",
                    "7": "בתודה מראש",
                    "8": "ועד כתה י\"א.",
                    "9": "<b>תשובה</b>",
                    "10": "ב\"ה. ירושלים,<br>ט\"ו בכסלו התשכ\"ח",
                    "11": "לכבוד<br>ועד כתה י\"א<br>בית־הספר התיכון הדתי לקריות, רח' ליהמן<br>קרית־ים ב'.",
                    "12": "שלום רב,",
                    "13": "קיבלתי שאלתכם אם אפשר לבנות כיום את בית־המקדש אם לאו.",
                    "14": "מבחינה עקרונית אין מניעה לבנות כיום את בית־המקדש, ברם, יש תנאים מוקדמים המחוייבים בטרם ייבנה בית־המקדש אשר אין אפשרות למלאם כיום, ולפיכך, אין מקום עתה לבנות את בית־המקדש.",
                    "15": "אני מאחל לכם, צעירים יקרים, שעוד תזכו לראות ולשמוח בבנין בית־המקדש.",
                    "16": "בכבוד רב,",
                    "17": "יצחק נסים"
                },
                "5": {
                    "0": "<big><strong>בניין בית המקדש בזמן הזה (על \"האגודה להקמת בית המקדש בירושלים\")</strong></big>",
                    "1": "<b>שאלה</b>",
                    "2": "ירושלים, י\"ז בשבט תשל\"ב<br>2 בפברואר 1972<br>1/4/398",
                    "3": "כבוד הראשון לציון<br>הרב הראשי לישראל<br>הרב יצחק נסים",
                    "4": "כבוד הרב הראשי לישראל,",
                    "5": "הנדון: \"האגודה להקמת בית המקדש בירושלים\"",
                    "6": "למשרד הפנים הוגשה הודעה על יסוד אגודה, לפי סעיף 6 לחוק העותומני לאגודות, לפיה מבקשים שבעה אנשים להתאגד בתור \"האגודה להקמת בית המקדש בירושלים\".",
                    "7": "מטרות האגודה מפורטות בהודעה הנ\"ל ובתקנות, ומצרף אני העתק מהן.",
                    "8": "אהיה אסיר תודה לכבוד תורתו אם יראה לטוב לפניו להתייחס לנושא הנדון ולהשיבני דברו.",
                    "9": "בכבוד רב,<br>מאיר שמגר<br>היועץ המשפטי לממשלה.",
                    "10": "<b>תשובה</b>",
                    "11": "ב\"ה. ירושלים,<br>ה' באדר התשל\"ב",
                    "12": "לכבוד<br>מר מאיר שמגר<br>היועץ המשפטי לממשלה<br>ירושלים.",
                    "13": "שלום וישע רב,",
                    "14": "בקשתני במכתבך מי\"ז שבט לחוות־דעתי בענין \"האגודה להקמת בית המקדש בירושלים\" שמטרותיה מפורטות בתקנותיה, והריני משיב בקצרה:",
                    "15": "בסעיף הראשון של המטרות נאמר: \"הקמת בית המקדש בירושלים על־פי תורת ישראל\". ענין זה הוא העיקר שהכל תלוי בו. אצמצם, איפוא, לפיכך תשובתי עליו בלבד.",
                    "16": "מצוות בנין בית המקדש כוללת כל הזמנים וכל זמן הוא זמנה. נסתפק בהבאת דברי שנים מגדולי ישראל לפני כמאתיים שנה. ר' חיים אבן עטר בספרו \"אור החיים\" כתב\" \"ועשו לי מקדש, היא מצות עשה כוללת כל הזמנים... וצריכין היו ישראל לעשות כן אפילו בגלויות, אלא שמצינו שאסר ה' כל המקומות מעת שנבנה ביהמ\"ק\" (שמות כה, ח). אחריו כתב ר' דוד פארדו בפירושו לספרי, וזה לשונו: \"דציווי ועשו לי מקדש הוא ציווי לאותה שעה ולדורות. והמכוון בו דמאותה שעה חייבים לעשות מקום מקדש בכל זמן, באופן שלא יהיו מאז והלאה בלא מקדש\" (ספרי דבי רב, פרשת ראה, שאלוניקי תקנ\"ט, דף רב ע\"ג).",
                    "17": "עתה שנגאל הבית והוחזר לשלטון ישראל הוסרו על־ידי־כך כמה מכשולים. אף־על־פי־כן אין בידינו לבנותו.",
                    "18": "יש שיטות שונות בפוסקים בענין בנין הבית בזמן הזה.",
                    "19": "מתנאי הבנין שיהיה בנוי כמתואר בנבואת יחזקאל. והדברים שם סתומים ואין בידינו לפרשם ולבארם, כמו שכתב הרמב\"ם, וזה לשונו: \"וכן בנין העתיד להבנות אע\"פ שהוא כתוב ביחזקאל אינו מפורש ומבואר\" (הלכות בית הבחירה א, ד).",
                    "20": "מפני זה ומטעמים אחרים כתבו כמה פוסקים שבנינו צריך להיות על־פי נביא. וכמו שמסיק כן בשו\"ת חת\"ם סופר (חלק יו\"ד סי' רלו וחלק או\"ח סי' רח).",
                    "21": "יש סוברים שגם המזבח צריך להיבנות על־פי נביא, ועיין בשו\"ת בנין ציון להר\"י עטלינגר (ח\"א סימן א') ועוד, וגם דבר זה יש אומרים שמעכב את בנין הבית, שהרי כל מצוות בניינו היא בעיקרה לשם הקרבת קרבנות. כדברי הרמב\"ם: \"מצות עשה לבנות בית לה' מוכן להיות מקריבים בו כל הקרבנות\" (שם א, א). ועיין בענין זה בס' מנחת חינוך, מצווה צה.",
                    "22": "יתירה מזאת, מצוות בנין המקדש אי־אפשר לעשותה אלא כשרוב ישראל יימצאו בארצם. וזה לשון בעל ס' החינוך: \"ונוהגת מצוה זו בזמן שרוב ישראל על אדמתן. וזו מן המצוות שאינן מוטלות על יחיד, כי אם על הצבור כולו\" (מצוה צה).",
                    "23": "יש עוד כמה טעמים ונימוקים בדברי הפוסקים והמפרשים למניעת בניינו של המקדש בזמן הזה.",
                    "24": "מחמת שהתנאים הנצרכים לבניינו של הבית, ואפילו כמה מהם ולא כל שכן כולם, אינם באפשר בימינו, נראה שמשום כך תלה הרמב\"ם בניינו במלך המשיח.",
                    "25": "ואלה הם דברי הרמב\"ם: \"המלך המשיח עתיד לעמוד ולהחזיר מלכות דוד ליושנה הממשלה הראשונה ובונה המקדש ומקבץ נדחי ישראל\" (הלכות מלכים, פרק יא, הלכה א) ולהלן אמר: \"ואם יעמוד מלך מבית דוד הוגה בתורה ועוסק במצוות כדוד אביו... ויכוף כל ישראל לילך בה ולחזק בדקה וילחם מלחמות ה', הרי זה בחזקת שהוא משיח. אם עשה והצליח וניצח כל האומות שסביביו ובנה המקדש במקומו וקבץ נדחי ישראל, הרי זה משיח בודאי\". ואם לא הצליח עד כה או נהרג בידוע שאינו זה שהבטיחה עליו תורה והרי הוא ככל מלכי בית דוד השלמים והכשרים שמתו\" (שם, הלכה ד, והנוסח הוא על־פי כתבי־יד ודפוסים קדומים שלא שלטה בהם הצנזורה).",
                    "26": "מדברי הרמב\"ם האחרונים יש שרצו לומר שלדעתו אפשר לבנות המקדש גם שלא ע\"י מלך המשיח ולא ע\"י נביא, שהרי אם נהרג אתה שומע שאינו מלך המשיח. ויש שכתבו שאם אפשר יהיה לגלות את מקום המזבח על־ידי מדידות, מותר לבנותו ויהיה ראוי להקריב עליו קורבנות הקרבים בטומאה.",
                    "27": "מכל האמור יש להסיק כי בהתקבץ רוב ישראל בארצו, ורוב זה הוא שיסכים בדעתו לבנותו, ואין ענין הבנין נתון לרצונו של יחיד או יחידים. לכשנזכה לכך יתוועדו רבני ישראל והם שידונו ויחליטו בדבר.",
                    "28": "מכל מקום ענין זה שהוא הגדול ביותר ליהדות והיא התכלית של חיינו ושלכך התפללנו כל הדורות ועינינו צופיות לזה כל יום וכל שעה, שמעשה אדיר ונורא זה שאין דומה לו, לא יעלה על הדעת שייעשה בידי אנשים אלא שכל האומה כולה מקצה עד קצה תתעורר למענו וייעשה על־פיה. אין זילזול גדול מכך לענין שלשמו בעלי האגודה הנ\"ל מבקשים לפעול.",
                    "29": "הלכה זו גדולה ורחבה וצריכה עיון ויישוב רב, וכל שכתבתי אינו אלא לענין המיוחד שנשאלתי עליו<sup class=\"footnote-marker\">23</sup><i class=\"footnote\">ראה שו\"ת ציץ אליעזר ח\"י סי' ה, ושם סי' ז אות ז עמ' נט, ושם סי' א באורך, וסי' טז עמ' פד. אנציקלופדיה תלמודית כרך ג עמ' רכד ואילך ערך “בית המקדש\" ושם הע' 61-63.</i>.",
                    "30": "יהי־רצון שנכין עצמנו לקראת כך ונהייה ראויים לשעה הגדולה של בניין בית קודשנו ותפארתנו.",
                    "31": "בכבוד רב,",
                    "32": "יצחק נסים"
                },
                "6": {
                    "0": "<big><strong>עליה להר הבית</strong></big>",
                    "1": "מעולם לא פרסם פסק הלכה בנושא העליה להר הבית, אך היחידים שבאו לשאול שאלת חכם, קיבלו ממנו היתר לעלות (בתנאי טהרה הקבועים בהלכה). נימוקו: הר הבית אינו רק בעיה הלכתית כי אם בעיקר בעיה מדינית חשובה ממדרגה ראשונה, מניעת דריסת רגל יהודית מהר הבית עלולה להתפרש כוויתור על שייכותנו ועל ריבונותנו על ההר, דבר האסור על פי ההלכה. מפני טעם זה, קבע, אין זה נכון לאסור את העליה להר הבית על כל הרוצה לעלות. איסור העליה להר כמותו כהפקרת הר הבית והסגרתו לידי זרים, וחלילה לנו לעשות כן. אנשי ביתו של הרב הראשי מעידים, שכאשר שמעו דברים אלה מפי אביהם, הם עצמם עלו להר הבית והתפללו שם.",
                    "2": "–מתוך מאמרו של מנחם רועי (ברש), \"הרב שאמר 'לא' לאפיפיור\", ידיעות אחרונות, ח' באלול תשמ\"א<br>(לדור ולדורות, כרך ב: בקומה זקופה, עמ' שעה)"
                }
            },
            "2_3 The Holy Land": {
                "0": {
                    "0": "<big><strong>האם יש חשש איסור בבניית בית בחו\"ל</strong></big>",
                    "1": "(תשובה זו אינה זמינה במהדורה הדיגיטלית)"
                },
                "1": {
                    "0": "<big><strong>רכש קרקע בא\"י לצורך מסחר – האם יש בעיה של \"מוכר ארעא קמייתא\" שאין בו סימן ברכה (קדושין נט, ב)</strong></big>",
                    "1": "(תשובה זו אינה זמינה במהדורה הדיגיטלית)"
                },
                "2": {
                    "0": "<big><strong>קריעה על ערי יהודה ועל ירושלים העתיקה</strong></big>",
                    "1": "(תשובה זו אינה זמינה במהדורה הדיגיטלית)"
                },
                "3": {
                    "0": "<big><strong>הערות לתכנית \"מצבת הרמב\"ם\" בטבריה</strong></big>",
                    "1": "ב\"ה עש\"ק ג' כסלו תשי\"ג",
                    "2": "הוד כבוד הרב הנכבד ד\"ר זרח ורהפטיג יצ\"ו, סגן שר הדתות, ירושלים",
                    "3": "שלום וישע רב,",
                    "4": "בנדון: בנין מצבת הרמב\"ם ז\"ל",
                    "5": "בישיבת הועדה להסדרת מקומות הקדושים בטבריא אשר התקימה בראשות כב' ביום ג', א' דראש חדש כסלו, הובאה לפנינו תכנית הבניה על קבר הרמב\"ם בטבריא, שלפי המקובל קבור הוא במחיצתם של רבן יוחנן בן זכאי ועוד תנאים. כחבר הועדה העירותי אז איזה הערות על התכנית, ועתה יורשה לי להעלות הערות אלו בכתב.",
                    "6": "נראה לע\"ד שהתכנית אינה הולמת את המקום ואת רוחם של רבותינו הטמונים שם, משני טעמים:",
                    "7": "לפי התכנית יוקם על קבר הרמב\"ם בנין גדול ומפואר עם מגדל גבוה כ־20 מ' וכו', וכל המקום יקרא על שמו של הרמב\"ם, והתנאים הגדולים הטמונים על ידו שאת תורתם למד ולימד יהיו חלילה טפלים לו. זו פגיעה קשה לע\"ד בכבודם של רבותינו התנאים הגדולים וגם בכבוד הרמב\"ם עצמו, כאשר האריכו הפוסקים על כיוצא בזה, ועין שפתי כהן יו\"ד סי' שס\"ג ס\"ק ד'.",
                    "8": "הרמב\"ם עצמו פסק \"והצדיקים אין בונים להם נפש על קבריהם שדבריהם הם זכרונם\" (הלכות אבל פ\"ד ה\"ד). והוא על פי הירושלמי שקלים (פ\"ב ה\"ה): \"רשב\"ג אומר: אין עושין נפשות לצדיקים דבריהם הן הן זכרונן\", וכן הוא בבראשית רבה פרשה ב', ואם לדעת הרמב\"ם הדבר אסור, כיצד נעשה לו מה שאסור הוא לדעתו?<sup class=\"footnote-marker\">96</sup><i class=\"footnote\">ראה גשר החיים ח\"א ריש פכ\"ח, ובמה שציין שם.</i> ועיין בס' ברית עולם להחיד\"א (על ספר חסידים) סי' תשלח, שהעיר על דברי האר\"י שמצריך להקים על קברי הצדיקים מצבה, וכתב שאין זה שלא כדברי הרמב\"ם והירושלמי הנ\"ל, אלא הנפשות שהיו עושים היו בנין מתואר ומסומן, ואופן זה אסרו לעשות לצדיקים, אבל אבן כל שהיא וכמו שהיא, מודים דנכון להשים על קבריהם<sup class=\"footnote-marker\">97</sup><i class=\"footnote\">ראה למרן החיד\"א בשו\"ת חיים שאל ח\"א סי' עא אות ו.</i>. אמנם מלשון הרמב\"ם נראה שהוא אוסר בכל גווני, ועיין תשובת הריב\"ש סי' תכ\"א.",
                    "9": "על כן נראה לי להציע שמאותו הסכום הגדול הנדרש לבניה המוצעת, יש להקציב רק חלק לסלילת הכביש, לרצף את שטח הקברים ולהקיפו בחומה דלתיים ובריח ולהקים שני חדרים במקום, אחד נאה ומתאים לבית כנסת, והשני שבו ימצאו כל ספריו של הרמב\"ם, הכל כפי המוצע בתכנית. את המקום יש לקרוא בשם \"קברי התנאים והרמב\"ם\" ולהפקידו בידים נאמנות לשמור על קדושתו וצביונו וכו'. סבור הנני שתכנית צנועה זו תהלום את קדושת המקום ואת רוחם של הקדושים. זו דעתי, ועלי להמלך עם שולחי כב' הרבנים הראשיים שליט\"א, ואביא את חוות דעתם לועדה."
                },
                "4": {
                    "0": "<big><strong>האם ראוי להשתמש בשם \"טבריה\" שהוא על שם הקיסר טיבריוס?</strong></big>",
                    "1": "<b>שאלה</b>",
                    "2": "יצחק לוין,<br>רח' ארלוזורוב 63 דירה 19, חיפה",
                    "3": "ב\"ה חיפה, כ\"ד במרחשון תשט\"ז (9.11.55)",
                    "4": "לכבוד<br>הרב הראשי לישראל \"הראשון לציון\"<br>מרן יצחק נסים שליט\"א,<br>ירושלים",
                    "5": "רב נכבד מאד,",
                    "6": "יורשה נא לי לפנות אליו בענין המובא להלן:",
                    "7": "זה שנים שהנני מתענין במיוחד בעיר טבריה ובתולדותיה. הגעתי כמובן גם לַשֵׁם. עיר עברית עתיקת־יומין זו; בירת הגליל התחתון, בה נוצרו ענייני רוח ותרבות כה חשובים ויקרים לעמנו, ואשר בה טמונים גדולי אומתנו: הרמב\"ם, רבי יוחנן בן זכאי ורבי עקיבא (מעשרת הרוגי מלכות!) ועוד, נושאת כידוע את שמו של הקיסר הרומאי טבריוס. זאת קובע יוסף בן־מתתיהו (יוסיפוס פלויוס) בספריו \"קדמוניות היהודים\"; כך מלמדים אותנו כל ההיסטוריונים (גם גרץ, זאב יעבץ, שמחוני, דובנוב וקלוזנר) ומומחים־חוקרים במדעי היהדות ובשטחים אחרים (בתוכם: קאָהוּט ב\"ספר ערוך השלם\", איזנשטין ב\"אוצר ישראל\", ישעיהו פרס באינצקלופדיה שלו \"ארץ־ישראל\", פרופ' שמואל קליין ב\"ארץ הגליל\" (עמוד 96), ד\"ר זאב וילנאי ב\"מדריך ארץ־ישראל\" וב\"הישובים בישראל\", ונלסון גליק בספרו \"הירדן\" (מתורגם לעברית: עמוד 125); ככה מסבירות לנו האנציקלופדיות השונות (גם Encyclopaedia Britannica\"\"); \"האנציקלופדיה העברית\" (בערך: \"אנטיפס, הורדוס\"), והאנציקלופדיה הכללית \"יזרעאל\"); כך אמר גם רבינו נתן בר רבינו יחיאל מעיר רומי בספרו \"הערוך\", המקובל אפילו על האדוקים והחרדים ביותר שבבני עמנו.",
                    "8": "ונשאלות השאלות: כלום אין בכך עול משוע ועלבון צורב לעיר הזאת, למדינתנו ולעם היהודי? האומנם חייבים אנחנו תודה לרומא?! דומני, שלא קל כיום למצוא עוד מדינה עצמאית ונאורה, שבעריה מונצחים שמות שליטי אומה אשר כבשה, שעבדה ודכאה אותה, חללה את קָדָשֶׁיהָ והחריבתם; וגם רצחה – באכזריות כל כך פראית! – את מנהיגיה... והרי אסור לנו לשכוח כי בימיו של טבריוס (בשנת ג' תשע\"ט) גם גורשו יהודים מרומא; וכי קיסר רומי עריץ ואכזר זה הגיע בחייו הפרטיים לשיא השפלות, הגסות השחיתות והזוהמה, כפי שזה מתואר גם בספרו של גאיוס סויטוניוס טרנקוילוס \"חיי שנים־עשר הקיסרים\", שתורגם לעברית ע\"י ד\"ר אלכסנדר שור ז\"ל והופיע לפני כשנה בהוצאת \"מסדה\" (יעיין נא במיוחד בעמודים 117 ו־125). במה איפוא נצדיק אדישותנו זו כלפי עיר ואם בישראל; איך יביטו הדורות הבאים על זלזול כזה מצדנו, וכיצד תשפוט ההיסטוריה את מקימי (במחיר דמים כה רבים ויקרים!) \"הבית השלישי\" ובוניו? ותלמידי ישראל, המתחנכים בארץ ובתפוצות, הימשיכו לקרוא בספרים הנ\"ל וללמוד את האמת המכאיבה הזאת ללא שינוי – עד מתי?!",
                    "9": "לפני זמן־מה הובאה לפני שאלה זו ע\"י נער כבן שתים־עשרה אחרי שעור בידיעת הארץ בכתה ה' של בית־ספר עממי, ולבשתי לא היתה לי כל תשובה משכנעת, כי כך כתוב בספרו של דוד שיפמן, המאושר ע\"י מחלקת החנוך, \"מולדתי ארץ־ישראל\", חלק שני מהדורה שביעית מתוקנת – תשט\"ו (פרק כ\"ח – טבריה, עמוד 88): \"על החוף המערבי של ים כנרת שוכנת העיר טבריה, בירת הגליל התחתון. שמה לפנים רקת, והיא נבנתה מחדש בימי הבית השני על־ידי הורדוס אנטיפס, שקראה על שם הקיסר הרומי טבריוס\".",
                    "10": "מהו איפוא השם שיבוא במקום \"טבריה\"? על כך יחליטו, כמובן, המוסדות המוסמכים ושמות יפים ומתאימים ודאי לא יחסרו (אגב: טבריה נקראה בתקופה מסוימת \"מעזיה\"). אני מציע את השם התנ\"יכי־תלמודי \"רַקַּת\", כי זהו שמו הקדום של המקום עליו יושבת טבריה, \"רקת – טיבריא\", נאמר בתלמוד הירושלמי (מגילה: פרק א', הלכה א'). והתלמוד הבבלי במסכת \"מגילה\" (דף ה' עמוד ב', ודף ו' עמוד א') קובע בפרוש: \"רקת זו טבריא\" והיא מוקפת חומה מימות יהושע בן נון. ואכן מוצאים אנו בספר \"יהושע\" (פרק י\"ט, פסוק ל\"ה) את השם \"רקת\". ובמסכת \"סנהדרין\" (תלמוד בבלי) כתוב (דף י\"ב עמוד א'): \"זוג בא מרקת\". כאן אומר רש\"י בפרושו: זוג – שני תלמידי חכמים, בא מרקת – טבריא\". רבינו חננאל מפרש באותו מקום ככה: \"זוג בא מרקת – שני תלמידי חכמים באו מטבריא\". גם ד\"ר שלמה מאנדעלקערן, בקונקורדנציה שלו \"היכל הקֹדש\", מסביר – רקת היא טבריא. זה מוכח גם בכמה וכמה ספרים אחרים.",
                    "11": "יהא נא ברור, שכל עוד זרים משלו פה, לא היה באפשרות אבותינו המשועבדים, המעונים והמוצאים להורג, להחליף את שם העיר אשר נקבע ע\"י הורדוס אנטיפס לכבוד הקיסר טבריוס. הן מאונס השתמשו בו... לכן דאגו וגם הצליחו להחדיר לתלמוד, בהזדמנויות ובצורות שונות, את השם \"רקת\", למען ידעו הבאים אחריהם כי שם אחר היה למקום קודם לכן, וכי לא מטבריוס הטמא מתחילה ההיסטוריה של העיר. וספק, כמובן, אם היתה היכולת לבצע את השינוי הנדון בתקופות מאוחרות יותר, או בשנות המנדט הבריטי. ברם, הדבר נִתן עתה להעשות, וזה תלוי בנו, אך ורק בנו! אם כן, הבה נתקן את המעוות ונגול מעיר התנאים, האמוראים והסנהדרין את החרפה הרובצת עליה זה קרוב לאלפים שנה; ויפה שעה אחת קודם... בעצם, הרי צריכים היינו לעשות זאת בעת ובעונה אחת עם החלפת \"Palestine\" המפורסמת בכל אתר ואתר ב־\"Israel\" החדשה והבלתי־ידועה, שכה מהר הכירו בה כל אומות תבל, וכמובן – גם מתנגדינו ושונאינו.",
                    "12": "רבות הערים בעולם ששמותיהן שונו והוחלפו (מלבד ערי רוסיה והמדינות הנתונות להשפעתה כגון: פטרבורג־פטרוגרד־לנינגרד, צריצין־סטלינגרד, יקטרינוסלב־דניפרופטרובסק) ואזכיר כאן רק שלוש מהן:",
                    "13": "קונסטנטינופול (קושטא): אחת הערים המפורסמות ביותר בעולם. מונה כיום למעלה ממיליון תושבים. היא נוסדה על־ידי קונסטנטינוס הגדול, בעיר העתיקה ביזנטיום, בשנת 328 לספירת הנוצרים. הטורקים לא התחשבו בעברה הגדול של העיר הזאת, העבירו את בירתם ממנה לאנקרה ואת השם קונסטנטינופול הפכו ל־איסטנבול (סטמבול).",
                    "14": "אוסלו: נוסדה בשנת 1048. נחרבה מחמת שריפה ונבנתה שנית בשנת 1624 ע\"י כריסטיאן הרביעי מלך דניא, ומאז נקראה על שמו – כריסטיאניא. בשנת 1925 חזרה העיר לשמה העתיק Oslo (בירת נורבגיה).",
                    "15": "בטויה: לאחר ההסכם בין הרפובליקה האינדונסית להולנד בדבר יסוד ארצות הברית של אינדונסיה (נובמבר 1949), הוסב שמה ההולנדי ל־גאקארטא, שם אינדונסי לבירת הברית. העיר מונה מיליון ומאתים אלף תושבים",
                    "16": "אדוני ראש הרבנים,",
                    "17": "הצעתי זו נתמכת על־ידי אישים ידועי־שם וביניהם: מר דוד בן־גוריון, פרופסור יוסף קלוזנר ופרופסור אברהם הלוי פרנקל. ברם, דעתי היא מאז ומתמיד, כי במצוה כזאת, מצות טהור עיר עברית כה קדושה מטומאת הרומאים שחלפו ועברו מן העולם, יש לזכות בראש וראשונה את המנהיג הרוחני של העם. הנני מלא אמונה, שכבודו יעריך כראוי את התפקיד הנעלה שהעמסתי על שכמו ויגיש לי את עידודו ועזרתו. אגב, קיימת אצלי גם הצעה שניה: לקרוא לעיר במשך תקופה מסוימת, כדי להרגיל האזרחים, בשם \"רקת־טבריה\" או \"רקת (טבריה)\" יואיל נא לחוות דעתו גם על הצעה זו.",
                    "18": "ובהזדמנות טובה זאת, יש את נפשי להביע לכב' הרב את סיפוקי המלא ואת הנאתי הרבה ממאמרו המצוין, הצודק והמשכנע \"הקשר בין הדת והמדינה\", שפורסם בעתון \"הבקר\" ביום כ\"ט באלול תשט\"ו (16.9.55). יישר כוח!",
                    "19": "אני מקווה שתשובתו החיובית לא תאחר לבוא, ותודתי הלבבית ביותר נתונה לו מראש.",
                    "20": "בכבוד רב, מוקירו הנאמן",
                    "21": "יצחק לוין",
                    "22": "<b>תשובה</b>",
                    "23": "כ\"ו כסלו תשט\"ז",
                    "24": "לכבוד<br>מר יצחק לוין יצ\"ו,<br>רחוב ארלוזורוב 63,<br>חיפה.",
                    "25": "שלום רב,",
                    "26": "מכתבך מיום כ\"ד חשון הגיעני. קראתיו בענין רב ורואה אני הרבה טעם בדבריך.",
                    "27": "השם טבריה נקרא אמנם על שם הקיסר הרומי טיבריוס, אבל השם בלבושו העברי קנה לו שביתה בלשוננו ואף נדרש ע\"י חכמים ז\"ל: \"למה נקראת שמה טבריה – שטובה ראייתה\" (מגילה ו' א'). ואין זה מקרה ששמות שמקורם לא היה ברוך נתקבלו באומה – כגון שמות החודשים<sup class=\"footnote-marker\">98</sup><i class=\"footnote\">ראה יחזקאל ח, יד. וברד\"ק שם ד\"ה מבכות את התמוז. ובירושלמי ר\"ה פ\"א ה\"ב (ו ע\"א): שמות חדשים עלו בידם מבבל. ולהר' גט פשוט סי' קכו אות לה באורך, על שמות החדשים, מקורם, וכתיבתם.</i>. וכלום יעלה על הדעת לשנות עתה את שמות החודשים?",
                    "28": "כל זה לא בא למנוע את הרעיון להחזיר לטבריה את שמה התלמודי.",
                    "29": "בכבוד רב,",
                    "30": "יצחק נסים"
                },
                "5": {
                    "0": "<big><strong>אמירת \"השתא הכא, לשנה הבאה בארעא דישראל\" אחרי קום המדינה?</strong></big>",
                    "1": "<b>שאלה</b>",
                    "2": "בע\"ה חיפה, כ\"ח אדר שני תשי\"ט",
                    "3": "כב' הרב נסים ראשל\"צ שליט\"א, ירושלים",
                    "4": "הנני מבקש סליחת כב' על שאני מטריחו בשאלה הבאה:",
                    "5": "בתור \"בעל־בית\" צעיר עלי לערוך בחג הפסח הבעל\"ט בפעם הראשונה את הסדר ויהיה לי אז קשה לומר בתחילתו את המלים \"השתא הכא – לשנה הבאה בארעא בישראל\". באמירה זו כאילו אנו כפויי טובה ח\"ו וכאילו אין אנו מכירים בחסד הגדול שהשם עשה עמנו שזיכנו לצאת מהגלות ולשבת בארץ הזאת ולקיים מצוותו.",
                    "6": "שאלתי כמה אנשים נבונים על דעתם בענין זה וכולם אמרו שיש להשאיר את הנוסחה כמו שהיא, אלא שהוציאו את המלים הנ\"ל מפשוטן וניסו לתרצן בתירוצים דחוקים שונים.",
                    "7": "לפי השכל הפשוט נראה לי כי הטוב ביותר להשמיט מלים אלה, אך חושבני שהיו בוודאי עוד יהודים שנתקלו בבעיה זו, ואולי הרבנות כבר פסקה בענין זה או קבעה נוסחה אחרת המתאימה למציאות שלנו.",
                    "8": "אהיה על כן אסיר תודה לכב' הרב אם יואיל ללמדנו, אם מותר להשמיט המלים הנ\"ל, או מהי הנוסחה האחרת המתאימה לאמירה כאן?",
                    "9": "בכבוד רב,",
                    "10": "נחמן שטרנפלד",
                    "11": "<b>תשובה</b>",
                    "12": "ב\"ה ה' באדר־ב התשי\"ט",
                    "13": "מר נחמן שטרנפלד, חיפה.",
                    "14": "א.נ.,",
                    "15": "קיבלתי את מכתבך מיום כ\"ח באדר א' ש\"ז, בו שאלתני אודות הביטוי \"השתא הכא, לשנה הבאה בארעא דישראל\" – שבהגדה של פסח.",
                    "16": "בל נא תראה בהשארתו של ביטוי זה בהגדה ככפיות טובה, חלילה, כפי שהנך מתבטא. הן בוודאי לא נעלם ממך שהמדובר הוא בכלל ישראל. גם תפילותינו של כל ימות השנה, שבתות וימים טובים – אינן חסרות ביטויים וקטעים מסוג זה, כגון: \"ושבור עול הגויים מהרה מעל צוארנו והוליכנו מהרה קוממיות לארצנו\" שאנו אומרים יום יום בתפילת שחרית, והלא אנו מצויים על אדמתנו.",
                    "17": "הסיבה לכך היא שנוסח התפילה הוא בעד כלל ישראל, כי ביסודה מבטאת התפילה את אחדות העם ואנו מביעים בפני שוכן מרומים משאלות המשותפות לעם ישראל בכל מקום שהוא מפוזר, כפי שכתבו הפוסקים על־כך<sup class=\"footnote-marker\">99</sup><i class=\"footnote\">כתב בשו\"ת הלכות קטנות סי' קפה, וז\"ל: שאלה אם יש לומר בא\"י והוליכנו קוממיות בארצנו בבי\"ת. תשובה כך נוהגים לאומרה. ואם היו אומרים לארצנו לא הפסידו כי אין מקומו של כל אדם ניכר. ושם סי' רנא כתב: העומדים בירושלים ת\"ו אם יאמרו והביאנו לירושלם עיר קדשך. תשובה זו היא ביאה ריקנית, ועל אחינו ג\"כ אנו מבקשים. וראה עוד בספר “ארץ חיים\" סתהון או\"ח סי' סא שהביא בשם הגאון מהר\"מ בן חביב בתשובה כת\"י שבא\"י נוהגים לומר... והוליכנו מהרה קוממיות בארצנו בבי\"ת ומנהג נכון הוא וכו'. עי\"ש</i>.",
                    "18": "עם שאנו מודים להשם על הזכות הגדולה שנפלה בחלקנו בחסדו ע\"י תקומת המדינה, הרי כל עוד חלקו הארי של עמנו מצוי בנכר ויש שאף נענה ונדכא – אנו, כולנו, צריכים להתפלל לגאולתו ולקיבוץ גלויותינו מקצווי תבל.",
                    "19": "בדרך זו אנו נותנים ביטוי לשותפות הגורל של האומה לתפוצותיה ונוטעים בתודעתנו את הכסופים לגאולה השלימה.",
                    "20": "לכן לא הגיע הזמן להסיר או להחליף קטעים אלה מהתפילה, ועלינו להתפלל השכם והערב להשם שיחון את עמו ויכנס נדחינו מארבע כנפות הארץ.",
                    "21": "בכבוד רב,",
                    "22": "יצחק נסים"
                },
                "6": {
                    "0": "<big><strong>חשש הרכבה בנטיעת עץ קלמנטינה</strong></big>",
                    "1": "<b>תשובה (השאלה חסרה)</b>",
                    "2": "ב\"ה, כ\"ח בניסן התשכ\"ב",
                    "3": "לכבוד ידידינו הנכבד החו\"נ מר מנשה אסחייק יצ\"ו, בני־ברק",
                    "4": "שלום וישע רב!",
                    "5": "קבלתי את מכתבו מיום ד' לחודש זה ומסיבת טרדותי לא יכולתי לענות לכב' עם קבלתו, ואחר עד עתה.",
                    "6": "בענין שאלתו אם מותר לנטוע עץ קלמנטינה:",
                    "7": "עד כמה שידוע לי כל ההרכבות הנעשות בהדרים הם ממיני ההדר שכולם משפחה אחת, ויש חושבים אותם למין אחד. וכן נראה מדברי הגאון אלפנדארי בספרו שו\"ת מהרש\"א סי' י\"ג. ואף להמחמירים שלא דנים אותם למין אחד ולדעתם נטיעה מחדש דינה כהרכבה חדשה, מ\"מ אם העץ היה נטוע בפח או בחבית וכדומה ונטעו עתה באדמה עם עפרו שהיה מתקיים בו, הרי זה מותר גם לדידם. ואפי' אם היה נטוע באדמה, אם יכול לעוקרו עם גוש עפר גדול שיכול להתקיים בו ולנוטעו מחדש במקום אחר עם גוש העפר שבו, הרי זה נמי מותר. ועוד יש שכתבו דאם ההרכבה נקלטה היטב ולא ניכרת, אין לו דין מורכב. ומסיבות טרדותי לא יכולתי לעיין בספרי הפוסקים ומ\"ש הוא לפי זכרוני<sup class=\"footnote-marker\">100</sup><i class=\"footnote\">ראה חזו\"א כלאים סי' ב אות ט, וסי' ג אות ז, שו\"ת משפטי עוזיאל ח\"א יו\"ד סי' כד, שו\"ת משפט כהן סי' כה, שו\"ת יבי\"א ח\"ה או\"ח סי' יט אות ז.</i>. עכ\"פ אני שמח שסלימאן הי\"ו נתן דעתו על זה ויישר כוחו. ואולם לא צדק שאסר לגמרי כי יש כמה צדדים ואופנים להתיר<sup class=\"footnote-marker\">101</sup><i class=\"footnote\">ראה שו\"ת חתם סופר ח\"ו סי' כה, ערוך השולחן יו\"ד סי' רצה סע' טז, שו\"ת יבי\"א ח\"י יו\"ד סי' לו.</i>. ואסיים בדשה\"ט.",
                    "8": "מוקירו ומכבדו,",
                    "9": "יצחק נסים"
                },
                "7": {
                    "0": "<big><strong>היתר המכירה לשנת תשכ\"ו</strong></big>",
                    "1": "הודעת הרבנות הראשית לישראל",
                    "2": "בעז\"ה, בחודש שבט התשכ\"ה, ירושלים",
                    "3": "הנה השנה הבעל\"ט, שנת התשכ\"ו, היא שנת שמיטה. שאיפתנו ורצוננו לקיים מצוות השמיטה כד\"ת בכל פרטיה ודקדוקיה, אולם המצב הכלכלי במדינת ישראל כיום מחייב אותנו להיזקק שוב להיתר עבודה בשביעית ע\"י מכירת הקרקע, כפי שנהגו קדמוננו זצ\"ל בתורת \"הוראת שעה\".",
                    "4": "לפיכך, הננו מודיעים בזה שניתן ההיתר של המכירה לכל אלה שיחתמו על ההרשאות הערוכות, ועל סמך הרשאות אלה תבוצע המכירה כמו בשנות השמיטה הקודמות. ברי, כי אלה שישמרו את השמיטה כדת, בלא ההיתר האמור, תבוא עליהם ברכה, והם נקראים בפי חז\"ל \"גבורי כח עושי דברו\"<sup class=\"footnote-marker\">102</sup><i class=\"footnote\">מדרש רבה ויקרא פרשה א. תהלים קג, כ.</i>.",
                    "5": "הוראות מפורטות האיך להתנהג בכל ענפי העבודה תינתנה על ידינו, כדי שהכל ייעשה כדין, כנהוג עד עתה, על יסוד פסקי דין מבוססים מאת גדולי תורה שסמכו ידיהם על ההיתר<sup class=\"footnote-marker\">103</sup><i class=\"footnote\">ראה שו\"ת שמחה לאיש יו\"ד סי' כו, שו\"ת ישועות מלכו יו\"ד סי' נג, נט, הראי\"ה קוק במבוא לספר שבת הארץ, ובתשובתו במשפט כהן סי' סג. ילקו\"י שביעית והלכותיה (תש\"ס) עמ' תרנד, תשטו.</i>.",
                    "6": "אנו תפילה להשי\"ת כי ימהר ויחיש ברחמיו את הגאולה השלמה ונזכה לקיים מצוות שמיטין ויובלות כהלכתן, עם כל המצוות התלויות בארץ, לרבות מקדש וקדשיו, ובא לציון גואל במהרה בימינו אמן.",
                    "7": "כעתירת המצפים לגאולה בימינו בקרוב,",
                    "8": "איסר יהודה אונטרמן – יצחק נסים",
                    "9": "הרבנים הראשיים לישראל<sup class=\"footnote-marker\">104</sup><i class=\"footnote\">ראה שו\"ת שמחה לאיש יו\"ד סי' כו, שו\"ת ישועות מלכו יו\"ד סי' נג, נט, הראי\"ה קוק במבוא לספר שבת הארץ, ובתשובתו במשפט כהן סי' סג. ילקו\"י שביעית והלכותיה (תש\"ס) עמ' תרנד, תשטו.</i>"
                },
                "8": {
                    "0": "<big><strong>האם יש שינויים במנהגי בין המצרים ותשעה באב אחר שחרור ירושלים העתיקה?</strong></big>",
                    "1": "<b>שאלה</b>",
                    "2": "יום כ\"ה סיון המוכתר בכתר תורה תשכ\"ז",
                    "3": "לכבוד<br>ראשון לציון הנערץ<br>הרהגה\"ג [הרב הגאון הגדול] כקש\"ת כמהר\"ר יצחק נסים נ\"י<br>ירושלים",
                    "4": "ר.מ.נ.,",
                    "5": "נאלצתי לכתוב למעכ\"ת נ\"י שאלות העומדות על הפרק בתקופתינו זו שתו\"ל ה' אנה לידינו ועזר לנו לכבוד ירושלים העתיקא וכמה מקומות קדושים שבה שהם חלק ניכר מבית קודשינו ותפארתינו, כדלהלן.",
                    "6": "האם יש שנוי של דילוג בקריאת תיקון חצות שנוהגין לקרותו מבין המצרים עד תשעה באב?",
                    "7": "האם ממשיכים לנהוג אבילות בימים הללו כגון בעניני תספורת ואכילת בשר בשבוע שיחול בו ת\"ב וברכת שהחיינו וכדומה?",
                    "8": "האם בת\"ב מדלגין איזה קינות ממה שנוהגין לקרוא או לא ואיזה קינות מדלגין?",
                    "9": "על הכל ישלח דברי דברו בקדש, תורה היא וללמוד אני צריך, מחכה לתשובתו הר\"מ כמחכה הזרע למטר.",
                    "10": "בכבוד התורה ובהערצה",
                    "11": "הצב\"י מאיר כהן הי\"ו",
                    "12": "<b>תשובה</b>",
                    "13": "ב\"ה. ירושלים,<br>י\"ד בתמוז התשכ\"ז",
                    "14": "לכבוד<br>מר מאיר כהן<br>צפת",
                    "15": "א.נ.,",
                    "16": "בתשובה למכתבך מיום כ\"ה בסיון ש.ז. הורנו כב' הרב הראשי להודיעך כי לא חל כל שינוי בדינים ובמנהגים של בין המצרים ותשעה באב<sup class=\"footnote-marker\">105</sup><i class=\"footnote\">ראה שו\"ת “עשה לך רב\" להרח\"ד הלוי רבה של ת\"א ח\"א סי' יד, ח\"ב סי' לו, ח\"ז עמ' שכח סי' לה. ובשו\"ת יחו\"ד ח\"א סי' מג.</i>.",
                    "17": "בכבוד רב,",
                    "18": "המזכירות"
                },
                "9": {
                    "0": "<big><strong>שימוש בכספי בית־הכנסת לביקור בכותל המערבי ובקברי צדיקים ששוחררו במלחמת ששת הימים</strong></big>",
                    "1": "<b>שאלה</b>",
                    "2": "יום א' ר\"ח מנחם תשכ\"ז<br>7/8/1967",
                    "3": "לכב' הוד מעלתו ראשון לציון<br>הרב יצחק נסים שליט\"א הרב הראשי לישראל הי\"ו<br>ירושלים.",
                    "4": "כב' הרב הנכבד והנעלה.",
                    "5": "אני החתום מטה יצחק צוריאנו יושב ראש בית־הכנסת אהל־ישראל מבקש מכב' שיפסק בהלכה בהקדם האפשרי, אם מותר ע\"פ הלכה להוציא כספים מקופת בית־הכנסת לצרכי רבים מיחידי בהכ\"נ, כדי לבקר בשטחים שנכבשו ע\"י צה\"ל בעזרת השם, ובכללם: בכותל המערבי והר הזיתים, קבר רחל אמנו, מערת המכפלה, וקבר יוסף הצדיק אשר בשכם, ולהשתטח על קברות הצדיקים ולהפיל תחנתינו לפני ה' בעד אחינו בית ישראל בארץ ובתפוצות.",
                    "6": "לידיעתו, בבהכ\"נ שלנו ב\"ה הכל מסודר ותפאורה לשביעות רצון יחידי הקהל הי\"ו, ולאחר ניכוי ההוצאות הדרושות לצרכי בהכ\"נ, נשאר עוד עודף ויתרה בקופת בית־הכנסת מהכנסות הנתרמות ע\"י הקהל ומהכנסות החופות הנערכות באולם בהכ\"נ.",
                    "7": "נ.ב. מלבד התרומות שאנו מחלקים מדי שנה למוסדות בירושלים ובתל אביב. יש לנו בקופה עשרות אלפי לירות.",
                    "8": "והשי\"ת יקבל תפילת כל ישראל ונזכה לגאולה שלמה אמן.",
                    "9": "בכבוד רב עבדו הנאמן",
                    "10": "יושב ראש יצחק צוריאנו.",
                    "11": "<b>תשובה</b>",
                    "12": "ב\"ה. ירושלים,<br>כ\"ט במנ\"א התשכ\"ז",
                    "13": "לכבוד<br>מר יצחק צוריאנו<br>בית הכנסת \"אהל ישראל\"<br>תל־אביב.",
                    "14": "א.נ.,",
                    "15": "בתשובה למכתבך מיום א' במנ\"א הורני כב' הראשון לציון הרב הראשי לישראל להודיעך כי אין להוציא מכספי בית־הכנסת למטרת ביקורים לכל מקום שהוא לרבות הכותל המערבי, הואיל וכספי בית־הכנסת הם קודש למטרת בית־הכנסת בלבד<sup class=\"footnote-marker\">106</sup><i class=\"footnote\">ראה טור ושו\"ע יו\"ד סי' רנו סע' ד, וסימן רנט סע' א-ב ובהגה שם.</i>.",
                    "16": "בכבוד רב,",
                    "17": "המזכירות"
                },
                "10": {
                    "0": "<big><strong>השבת מי שפכים לשתיה ולהשקיה</strong></big>",
                    "1": "<b>שאלה</b>",
                    "2": "כ\"ט תשרי תשכ\"ט",
                    "3": "לכבוד<br>הרב הראשי לישראל<br>הראשון־לציון<br>הרב יצחק נסים",
                    "4": "ירושלים",
                    "5": "כבוד הרב הראשי,",
                    "6": "הנדון: המפעל לסילוק ולהשבת שפכי גוש דן",
                    "7": "על החולות הסמוכים לעירנו הולך ומוקם מפעל, שנועד לסילוק השפכים של ערי גוש דן (100 מיליון קוב'). מטרתו העיקרית, למעשה, היא השבת אותם מי השפכים – לאחר החדרתם בקרקע – לשימוש חוזר, שתיה ולהשקאה.",
                    "8": "כהדיוטות נראה לנו, שיש כאן יסודות של טומאה, ומאד היינו מבקשים מכב' הרב לפסוק בענין.",
                    "9": "במים אלו יהיו מעורבים, למשל, שומני חזיר, עקב הצריכה של בשר זה, על ידי אנשי שגרירויות זרות, וגם, לצערנו הרב, על ידי אחינו בני ישראל. כמו כן יהיו מעורבים במים בשר וחלב, ועוד ועוד.",
                    "10": "אנו מבקשים את סליחתו של כב' הרב להטרדה ומודים עבור פסק ההלכה בענין.",
                    "11": "בכל הכבוד הראוי,",
                    "12": "ח. גיבשטיין, עו\"ד<br>יו\"ר ועדת ההתנגדות",
                    "13": "<b>תשובה</b>",
                    "14": "ב\"ה. ירושלים,<br>י' חשון התשכ\"ט",
                    "15": "לכבוד<br>יו\"ר ועדת התנגדות למפעל להשבת שפכי גוש דן<br>עו\"ד ח. גיבשטיין<br>ת.ד. 107<br>ראשון לציון",
                    "16": "א.נ.,",
                    "17": "הנדון: המפעל לסילוק ולהשבת שפכי גוש דן",
                    "18": "כב' הרב הראשי, הראשון לציון, הורני לאשר קבלת מכתבו על הנדון הנ\"ל ולהודיעו:",
                    "19": "אמנם מתוך מכתבכם לא ברור איך מזדככים המים ונהפכים למי שתיה. בכל אופן במים הללו בודאי שורה רוח רעה מהסבה שהשתמשו בהם לכל מיני צרכים, ואין להם טהרה על ידי זיכוך.",
                    "20": "בר מן דין כל דבר שנפשו של אדם נגעלת ממנו ואוכלו או שותהו עובר על לאו \"בל תשקצו את נפשותיכם\". והיות וידוע לכול מה היו המים הללו לפני הזכוך, בודאי תגעל נפש השותה, ולפיכך השותה יעבור על \"בל תשקצו את נפשותיכם\". ומי שיאמר שאין נפשו נגעלת בטלה דעתו אצל כל אדם, כמבואר בש\"ס ובפוסקים<sup class=\"footnote-marker\">107</sup><i class=\"footnote\">ויקרא יא, מג. הרמב\"ם פי\"ז מהלכות מאכלות אסורות הכ\"ט-ל, שדי חמד כללים מע' הבי\"ת סימן ח, כרך א עמ' 367 פאת השדה, ושם סי' ה, ושם כללים אות עט, עמ' 133.</i>.",
                    "21": "ויהי רצון ומטהר ישראל ישרה רוח טהרה וקדושה על עמו ישראל ונזכה בביאת גואל צדק שיגאלנו במהרה בימינו אמן.",
                    "22": "בכבוד רב,",
                    "23": "מנהל הלשכה<br>הרב ראובן בונפיל"
                },
                "11": {
                    "0": "<big><strong>האם קיים כיום האיסור להוציא פירות מא\"י לחו\"ל</strong></big>",
                    "1": "<b>שאלה</b>",
                    "2": "בס\"ד ו' תשרי תש\"ל",
                    "3": "מעלת כבוד האי גברא רבא<br>הרב הגאון מוהר\"ר יצחק נסים שיחי' לאוי\"ט.",
                    "4": "שלו' וכל טוב אחדשכ\"ת",
                    "5": "ראיתי בשערי צדק הלכות ארץ ישראל להחכמת אדם שער משפטי הארץ פרק י\"א סעיף י\"ג שכתב להלכה וז\"ל אין מוציאין כל מיני פירות מארץ ישראל חוץ לגבולותי' אפי' באותו מלכות כו'. ותמהני א\"כ על הא דמוציאין מפירות א\"י ומיינה לחו\"ל. ועוד דאפי' בא\"י גופא במקומות שחוץ לגבולות א\"י, וזה כולל הנגב אסור. ואבקש ממעכ\"ת הרמה שתברר לי סמך ההיתר לזה.",
                    "6": "בברכת גמר חתימה טובה",
                    "7": "אליהו קאפפעל<br>רחוב האור 2<br>ירושלים",
                    "8": "<b>תשובה</b>",
                    "9": "ב\"ה. ירושלים,<br>כ\"א בכסלו התש\"ל",
                    "10": "לכבוד<br>מר אליהו קאפפעל<br>ירושלים.",
                    "11": "שלום וישע רב,",
                    "12": "הורני כב' הראשון לציון הרב הראשי לישראל להשיבך על שאלתך כדלקמן:",
                    "13": "הטעם לאיסור להוציא פירות מן הארץ לחו\"ל היה משום הדאגה שלא יהיה מחסור בפירות הארץ. עתה, משהארץ משובחת בפירותיה, ומכל־מקום קיימת אפשרות לייבא פירות מחו\"ל, והדבר מהווה כעין חילופין, פג טעמו של האיסור והדבר נעשה מותר<sup class=\"footnote-marker\">108</sup><i class=\"footnote\">ראה בבלי בבא בתרא צ ע\"א, הרמב\"ם פי\"ד מהלכות מכירה ה\"ח, שו\"ע חו\"מ סימן רלא סע' כו, דיני ממונות (בצרי) ח\"ב שער ב פרק ד עמ' קפ הע' 9, קובץ תחומין כרך א עמ' 453 בשם רב האי גאון בספרו מקח וממכר שער נח, ומהרש\"ם במשפט שלום סי' רלא, ד</i>.",
                    "14": "בכבוד רב,",
                    "15": "המזכירות"
                },
                "12": {
                    "0": "<big><strong>השמעת מנגינות עצובות ברדיו בתשעה באב</strong></big>",
                    "1": "<b>שאלה</b>",
                    "2": "ירושלים כ\"ח באייר התשל\"א, 23 במאי 1971<br>מספרנו 811",
                    "3": "לכבוד<br>הרב הראשי ראשון לציון<br>הרב יצחק נסים",
                    "4": "כבוד הרב,",
                    "5": "משדרי הרדיו ביום צום ט' באב מותאמים כולם לאווירתו הראויה של היום. בשנים קודמות לא נהגנו להשמיע כלי נגינה, אלא רק דיבור או שירה מתאימה בקולות בני אדם.",
                    "6": "סייג זה ששמנו על עצמנו מכביד מאד מאד בעריכת המשדרים כיאות ובמילוי פערי זמן בין תכנית לתכנית. שאלתי לכבודו היא: האם ישנו איסור להשמיע ב־ט' באב מנגינת אֵבֶל מתאימה? אני מדגיש בפירוש מנגינת אבל, מנגינה עצובה.",
                    "7": "אודה לכבודו מאד אם יתן דעתו לשאלתי ויורנו הלכה.",
                    "8": "בכבוד רב,",
                    "9": "משה חובב<br>הממונה על עניני הרדיו<br>רח' הלני המלכה 9, ירושלים",
                    "10": "<b>תשובה</b>",
                    "11": "ב\"ה. ירושלים, ט' בסיון התשל\"א",
                    "12": "לכבוד<br>מר משה חובב<br>הממונה על ענייני הרדיו<br>רשות השידור<br>ירושלים.",
                    "13": "שלום וישע רב,",
                    "14": "קיבלתי את מכתבך מיום כ\"ח באייר ש.ז. בענין שידור מנגינות אֵבֶל ביום ט' באב.",
                    "15": "אחרי העיון בדין, לא נראה לי שיש להתיר השמעת מנגינות בתשעה באב, אפילו יהיו מנגינות עצובות, הואיל ויש מקום להניח כי מנגינות אֵבֶל עשויות להנות צבור של שומעים האוהבים להקשיב למנגינות מסוג זה.",
                    "16": "אם הנחתי זו אינה מבוססת דייה, ולפי המידע שבידי רשות השידור מנגינות אֵבֶל אינן מהנות כלל, אזי אין לאסור השמעתם<sup class=\"footnote-marker\">109</sup><i class=\"footnote\">ראה כתובות מו ע\"ב שאמרו: לא יפחות משני חלילין ומקוננת (בשעת קבורה). ונפסק להלכה ברמב\"ם פי\"ד מהלכות אישות הכ\"ג, ובשו\"ע אבה\"ע סימן פט סע' א, תשובת הרמב\"ם מהדו' פריימן סימן שע, ב\"י וב\"ח או\"ח סימן תקס ובכף החיים שם אות לד, ערוך השולחן יו\"ד סי' שצא סע' יב, חזו\"ע אבלות ח\"ב עמ' שמט אות י. שו\"ת אגרות משה כרך ו או\"ח סימן כא אות ד, שו\"ת מנחת יצחק ח\"א סי' קיא.</i>.",
                    "17": "בכבוד רב,",
                    "18": "יצחק נסים"
                }
            },
            "3_4 Bar and Bat Mitzvah": {
                "0": {
                    "0": "<big><strong>האם להעלות לתורה בר־מצוה שלא הצליח ללמוד את הטעמים? (וביאור במסכת דרך ארץ: \"לעולם יהיו בני אדם בעיניך כלסטים והוי מכבדן כרבן גמליאל\")</strong></big>",
                    "1": "(תשובה זו אינה זמינה במהדורה הדיגיטלית)"
                },
                "1": {
                    "0": "<big><strong>נדר לחוג את ה\"בר־מצוה\" של בנו בירושלים – האם יכול להקדים החגיגה בחודשיים</strong></big>",
                    "1": "<b>שאלה</b>",
                    "2": "ב\"ה, קונסטנטין,<br>י\"א בסיון תשי\"ט לסדר יברכך ה' וישמרך וכו' [בהעלותך]",
                    "3": "לכת\"ר הגאון הגדול מעוז ומגדול, <br>נר ישראל הדיין והמצוין הרה\"ג כמוהר\"ר <br>י' נסים שליט\"א ראשון לציון, <br>ירושלים",
                    "4": "כבוד אדוני הרב הראשון לציון מאד נכבד,",
                    "5": "הנני מרשה לעצמי לפנות לכת\"ר להודיע לנו מה הן האפשרויות הניתנות ליהודי בן־עירנו הרוצה לעלות לישראל בתור תייר הוא ומשפחתו כדי לחוג את חג בר־המצווה של בנו בירושלים תובב\"א. כפי הנדר שקבל עליו זה כמה שנים.",
                    "6": "הילד לא נמלאו לו עוד השלש עשרה שנה כי הוא נולד שלשה ימים לפני ראש השנה בשנת תש\"ו והוא רוצה לחוג את חג הבר מצווה בפרשת \"עקב\" אם ירצה ה' בזה בט\"ז באב ש\"ז.",
                    "7": "כאן נהוג לתת, במקרים מסויימים, הרשות לסדר את החג הזה בלי עליה לתורה בימי החול, כי אם בשבת שחרית במפטיר או כעולה נוסף חוץ מהשבעה של חובת היום.",
                    "8": "הואיל והמשפחה עומדת להפליג בימים הקרובים הם מבקשים מכת\"ר לחוות להם, האם יותן להם בירושלם למלאת אחרי נדרם?",
                    "9": "יודע אני שמטריח אני את כת\"ר בשאלת הדיוט, אך עשיתי זאת להרגיע את לב המשפחה הנ\"ל שהיא אחת מהחרדיות ביותר לטובת התורה וישראל.",
                    "10": "ואחרי המחילה הראויה, הנני מתכבד לברך את כת\"ר בברכת התורה, כרצון הק' יצחק ן' מכלוף הי\"ו [זרביב].",
                    "11": "<b>תשובה</b>",
                    "12": "ב\"ה, ירושלים, י\"ט בסיון התשי\"ט",
                    "13": "לכבוד הרב יצחק זרביב יצ\"ו <br>הרב דק\"ק קונסטנטין<br>אלגי'יריה",
                    "14": "ר.נ.,",
                    "15": "בתשובה למכתבו מיום י\"א בסיון ש\"ז, הנני להודיעו כי גם בירושלים ת\"ו ירשו למי שלא נמלאו לו שלוש עשרה שנה תמימות לעלות מפטיר או נוסף<sup class=\"footnote-marker\">119</sup><i class=\"footnote\">ראה הרמב\"ם פי\"ב מהלכות תפילה הי\"ז, ובתשובתו סי' לד (מהדו' פריימן), שו\"ע או\"ח סי' רפב סע' ג' וסע' ד ובמשנ\"ב שם ס\"ק יב, ובבאה\"ל שם ד\"ה או, שו\"ת משפטי עוזיאל מהדו\"ת או\"ח עמ' ריד, שו\"ת ישכיל עבדי ח\"ז או\"ח סי' ו, וח\"ח או\"ח סי' לו, שו\"ת מקוה המים ח\"ג או\"ח סי' כו, ציץ אליעזר ח\"ז סי' א ענף א, וענף ז-ט, ושם במסקנא אות נה עמ' כו.</i>.",
                    "16": "אולם יש שהפוסקים שכתבו שאין להקדים קיום הנדר. וזה שנדר לחוג את שמחת הבר־מצוה של בנו בירושלים, מסתמא הכוונה על הכנסו לשנת הי\"ד בדין. ואם יקדים להניח התפלין ולשמוח שמחת המצוה לפני הזמן – לדעתם של פוסקים אלה לא יוצא ידי חובת נדרו אלא אם כן ישהה בירושלים עד יום הכנסו לשנת הי\"ד ויעשה גם אז שמחה<sup class=\"footnote-marker\">120</sup><i class=\"footnote\">ראה שו\"ע או\"ח סי' תקסח סע' ב, משנ\"ב ס\"ק יג, שעה\"צ ס\"ק יז. ובשו\"ע יו\"ד סי' רכ סע' טו, ובש\"ך שם ס\"ק כז.</i>.",
                    "17": "בכבוד רב, יצחק נסים",
                    "18": "<b>שאלה</b>",
                    "19": "ב\"ה, קונסטנטין, כ\"ו סיון תשי\"ט",
                    "20": "לכקש\"ת מו\"ר הרה\"ג הרו\"מ מאור ישראל בוצינא קדישא וכו' ראשון לציון הרב נסים שליט\"א<br>ירושלים",
                    "21": "אדוני הרב, ראשון לציון מאד נכבד!",
                    "22": "את מכתב יד קדשו קבלתי לנכון והנני מודה לו מאד על זה. אולם אחרי חקירה אצל הנודר, הוברר, שאפילו בשעה שנדר, כונתו היתה בפירוש לחוג את שמחת בנו כשני חדשים לפני הכנסו לי\"ד, והסבה לזה היא פשוטה, מר דניאל עלוש – כך שמו, סוחר בלבושים מקצועו. ורוב עסקו הוא עם הילדים מכל גיל. וחדשי ספטמבר ואוקטובר הם אצלו כחדשים של יריד, מחמת פתיחת בתי הספר של העיר. ולכן מעולם לא חשב לאפשרי בשבילו להעדר מעסקיו בחדשים אלה. ובכן נדרו לא היה ל\"בר מצוה\" מש אלא ל\"חינוך\" בעלמא. הוא חושב ג\"כ בחזרתו לחוג את ה\"בר מצוה\" בעיתה בעירו.",
                    "23": "מילא אין כאן לפי דעתי הפעוטה בית מיחוש לגבי מה שכתבו הפוסקים, הואיל ואין כאן נדר של חגיגת \"בר מצוה\" בירושלים כנ\"ל, ולרווחא דמלתא הצעתי היא לעשות לו התרת נדרים לצאת מידי כל ספק.",
                    "24": "מר דניאל עלוש עומד להפליג בקרוב. הוא יבקש ראיון מכת\"ר. מקוה אני שיותן לו מבוקשו כיד ה' הטובה עליו. אם כת\"ר ישלח לי דחופות פתקת־כניסה אודות מר עלוש, אשמח מאד.",
                    "25": "בכבוד רב ובהוקרה,<br>הק' יצחק זרביב",
                    "26": "<b>תשובה</b>",
                    "27": "ב\"ה, ירושלים, ב' בתמוז התשי\"ט",
                    "28": "לכבוד הרב יצחק זרביב יצ\"ו<br>הרב דק\"ק קונסטנטין <br>אלגי'יריה",
                    "29": "ר.נ.,",
                    "30": "בתשובה למכתבו מיום כ\"ו בסיון התשי\"ט, הורני כב' הראשון לציון הרב הראשי לישראל להשיב, כי הואיל והנודר מקים את נדרו בהתאם לכונתו בשעת נדרו – הרי שאין כאן צורך בהתרה.",
                    "31": "באשר לראיון עם כב' הרב הראשי, יואיל נא מר עלוש בהיותו בירושלים להתקשר טלפונית עם לשכתנו, ואנו ברצון נקבע לו את הראיון המבוקש.",
                    "32": "בכבוד רב,",
                    "33": "המזכירות"
                },
                "2": {
                    "0": "<big><strong>מפני מה מבליטים בחגיגת בר־מצוה את הנחת התפילין? מפני מה מברכים \"ברוך שפטרני\" ולא \"שהחיינו\"?</strong></big>",
                    "1": "<b>שאלה</b>",
                    "2": "ב\"ה, ערב ראש חודש מר־חשוון, התשכ\"ד",
                    "3": "לכבוד<br>הרה\"ג רבי נסים שליט\"א,<br>רבה הראשי לישראל – ראשון לציון<br>ירושלים",
                    "4": "מורי ורבי היקר,",
                    "5": "הרהבתי עוז בנפשי לפנות אל כ\"ת הרמה במכתבי זה – ואתו הסליחה.",
                    "6": "הננו עומדים, אני וביתי, לערוך את חגיגת ה\"בר־מצוה\" של בננו היחיד, אברהם־יצחק נ\"י, שזכינו לו אחרי 11 \"שנות ראינו רעה\" במחנות ההסגר שבערבות סיביר כאסיר ציון. כן זכינו לראות בו, בזכות אבותינו הקדושים, תלמיד־חכם, בן מסור לתורה הקדושה וכל הכרוך בזה, כנאה וכיאה לנכד הבעש\"ט – מצד אבי זצ\"ל ולנכד \"בעל התניא\" מצד אמי ע\"ה.",
                    "7": "ובכן, מורי ורבי הנעלה, תוך כדי עיון בימים אלה בענינים הקשורות במצוות תפילין, התקשתי להבין כמה דברים, ואמרתי לפנות אל כב' בחיפושי אחרי הסבר:",
                    "8": "ילד בישראל, כי יגיע לגיל הבגרות הרוחנית – גיל המצוות – הוא מקבל עליו את עול כל המצוות שבתורה, שהן תרי\"ג במספר.",
                    "9": "משום־מה, אנו מבליטים ומדגישים אך ורק בעיקר את מצוות הנחת תפילין, שהיא אחת מהן, ותהיה החשובה באשר תהיה?",
                    "10": "ידוע לנו רחמי האב לבן, כדכתיב: \"כרחם אב על בנים\". כיצד להבין, שהאב מצווה לברך את ברכת \"שפטרני\", שיש בה משום היגואיזם לא חנוכי, האם לא היה יותר מתאים, שהאב, שזכה לשעה נכספת זו, יברך ברכת \"שהחיינו\"?",
                    "11": "<br>זאת ועוד: מדוע לא חייב האב לברך ברכת הודייה להשי\"ת על שזכה לכך שבנו הגיע לכך ונעשה בר מצוות ולא לברך על כך שהוא כבר \"בר עונשין\" למה לפתח פה לשטן? הרי העיקר זה קיום המצוות ולא ח\"ו לעבור עליהן!?",
                    "12": "נדמה לי, כי שאלותי מובנות לכב' ואודה לו מאד, אם ימצא לנחוץ להשיב לי ולתת הסבר, כיד הטובה עליו, ואחשבה לו לצדקה.",
                    "13": "ברגשי תודה מראש<br>ובכל הכבוד הראוי",
                    "14": "ברוך קצנלנבוגן – (בר־תקוה)",
                    "15": "רח' פיכמן 15 דירה 1, רמת־אביב, תל־אביב־יפו.",
                    "16": "<b>תשובה</b>",
                    "17": "ב\"ה, ירושלים, י\"ד בחשון התשכ\"ד",
                    "18": "לכבוד<br>מר ברוך קצנלנבוגן יצ\"ו<br>רמת אביב, תל אביב",
                    "19": "א.נ.,",
                    "20": "קבלתי את מכתבך מיום כ\"ט בתשרי ש.ז. בו שאלה:",
                    "21": "משום מה מבליטים ומדגישים את מצות הנחת התפילין, על שאר המצות, בהגיע הילד למצוות?",
                    "22": "מדוע צריך האב לברך ברוך שפטרני, על שהבן הוא כבר בר־עונשין ולפתוח פה לשטן ח\"ו, האם לא היה יותר מתאים לברך שהחיינו על שזכה לשעה נכספת זו שבנו הגיע למצוות?",
                    "23": "וזו תשובתי:",
                    "24": "עם אור היום ביום הראשון של שנת הארבע עשרה של הילד שבו נכנס בחיוב המצוות, מזדמנת לפניו מצוה זו של הנחת תפילין שחיוב הנחתן חל באותה שעה, ובה הוא מתחיל, לפיכך מדגישים אותה. וראויה מצוה זו של הנחת תפילין להמנות ראשונה להנכנס לעול המצוות, שבקיומה צריך לכוין ולזכור יחוד הבורא, ולשעבד אליו לבו ומוחו שהם כלי שכלו, ומשום כך נצטוינו להניחן על הזרוע כנגד הלב ועל הראש כנגד המוח, ועל ידי כן יבוא לידי קבלת עול מלכות שמים שלמה<sup class=\"footnote-marker\">121</sup><i class=\"footnote\">ראה הרמב\"ם פ\"ד מהלכות תפילין הכ\"ה, ושם פ\"ו הי\"ג, ספר החינוך מצוה תכא-ב, טור ושו\"ע או\"ח סימן כה סע' ה.</i>.",
                    "25": "ב. האב חייב לטפל בבנו עד הגיעו לגיל המצוות, לחנכו ולהדריכו בדרך הישרה דרך התורה והמצוה, ואם יתרשל במילוי חובתו זאת לבנו, הוא נענש. ועתה שנפטר מחשש עונש זה מברך ברוך שפטרני. ויש מן הפוסקים שכתבו: שעד גיל זה הבן נענש בעון האב, והאב היה נענש על ענישת בנו על ידו. ועתה נפטר מהעונש ולכן מברך ברכה זו, בין כך ובין כך אין בזה משום פתחון פה לשטן ח\"ו<sup class=\"footnote-marker\">122</sup><i class=\"footnote\">ראה בראשית רבה סג, י. מהרי\"ל הלכות קריאת התורה, הרמ\"א בהגה או\"ח סימן רכה סע' ב, משנ\"ב שם ס\"ק ח, בן איש חי ש\"א פרשת ראה אות יז, שו\"ת יבי\"א ח\"ו או\"ח סי' כט אות ב.</i>.",
                    "26": "ברכת שהחיינו: אין מברכים אלא על מצוה שבאה מזמן לזמן. וגם כשמתקיימת המצוה בכל יום על ידי כל אדם אף אם אצלו זו הפעם הראשונה שמקימה, אינו מברך שהחיינו<sup class=\"footnote-marker\">123</sup><i class=\"footnote\">ראה הרמב\"ם פי\"א מהלכות ברכות ה\"ט, הש\"ך יו\"ד סימן כח ס\"ק ה, שו\"ת חת\"ס או\"ח סי' נה, החיד\"א בברכי יוסף שיורי ברכה יו\"ד סימן ר אות א, שו\"ת ציץ אליעזר חי\"ג סי' כד, עמ' נו.</i>. וההורים יכולים להודות לשם על שזכו ליום זה שבו נכנס בנם לעול המצוות, בכל לשון של הודייה, אולם לא בנוסח של ברכה. ואם יש את נפשם לברך שהחיינו, יברכו ברכה זו על לבוש חדש או פרי חדש ויכוונו גם על שמחת היום. וראוי שיעשה כן גם הבר מצוה עצמו<sup class=\"footnote-marker\">124</sup><i class=\"footnote\">בן איש חי ש\"א פרשת ראה אות יז.</i>.",
                    "27": "והריני מקדים לכם ברכה, יהי רצון שתרוו מבנכם יקירכם רב נחת, וגם הוא יגדל ויתעלה במעלות התורה ובכל מדה טובה ויהיה לפאר למשפחתו.",
                    "28": "בכבוד רב,",
                    "29": "יצחק נסים"
                },
                "3": {
                    "0": "<big><strong>ברכת \"ברוך שפטרני\" ועריכת \"יומא טבא\" לבת שהגיעה למצוות</strong></big>",
                    "1": "מתוך שו\"ת יין הטוב, חלק ב, או\"ח סוף סימן ו",
                    "2": "... ועל הבת בהגיעה לפרקה, אם יש לברך?",
                    "3": "הנה מטעמי הברכה שנתבארו לעיל<sup class=\"footnote-marker\">125</sup><i class=\"footnote\">שכתב הרב שם (עמ' רל): \"ואשר לפירוש הברכה. הנה מפורש יוצא ממקור הברכה מהמדרש הנ\"ל (בראשית רבה פרשה ס\"ג), דעד י\"ג שנה חייב האב להיטפל בבנו ולהדריכו בדרך התורה והמצווה ולהפרישו מאיסורא כדי לחנכו בקדושה, ועד אז אם יחטא הבן יענש האב על שהתרשל בחינוכו, ומשגדל ונעשה בר מצוה החיוב עליו להתחזק בתורה וביראת שמים והאב נפטר מעונשו... כן נראה ברור מדברי המדרש, וכמו כן כתב בקיצור המגן אברהם. ועיין שם שכתב: 'ובלבוש פירש איפכא, דעד עתה הבן נענש בעוון האב', וזה שלא כדברי המדרש\".</i>, נראה שיש לברך גם כן על הבת. דגם הבת צריכה חינוך, וגם היא נענשת בעוון אביה, דבניו ובנותיו של אדם נענשים עבורו. אלא שלא מצאתי מי שכתב שיש לברך על הבת. כל הפוסקים שכתבו לברך ברכה זו, כתבו לברך על הבן. ונראה דסבירא להו דהמדרש שנקט \"לבנו\", דווקא נקט, ועל בתו לא מברך. ולפי הטעמים האמורים לעיל יש לתמוה דמאי שנא, למה לא יברך גם כן על בתו?",
                    "4": "וראיתי שכבר עמדו בזה אחרונים ונתקשו ליישב. עיין שו\"ת הלכות קטנות (ח\"א סי' רכ\"ב) ופרי מגדים (סי' רכ\"ה אשל אברהם ס\"ק ה') ו\"קול קול יעקב\" בנימוקיו על השו\"ע ועוד. והפרי מגדים כתב ליישב בדוחק, די\"ל דאין האב מחוייב לחנך את בתו הקטנה, ולמאן דאמר מחוייב, אין בה כל כך מצוות שמחוייב לחנכה בקטנותה... ואין אביה נענש בשבילה. וכן כתב בעל \"קול קול יעקב\" דלפירוש הראשון ניתא, די\"ל שאין האב מחוייב לחנך את בתו כדמשמע בנזיר (דף כ\"ט), ולמאן דאמר מחוייב, קשה גם לפירוש הראשון, ויש ליישב.",
                    "5": "והביא דברי שניהם בעל פתח הדביר, ותמה על מה שכתבו שי\"ל דאין האב מחוייב לחנך את בתו, וכמו שכתב הגאון בעל חקרי לב (באו\"ח סי' ק\"ע) דלכולי עלמא חייב האב לחנך את בתו במצוות דשייכי בה ובאיסורים. והאריך להוכיח כדברי החקרי לב, וכתב דדווקא בההיא דנזיר אמרינן דליכא חינוך בבת, ובכל התורה יש חינוך בבת, ואפילו הכי אין מברכים על הבת משום שאין בה כל כך מצוות וכו', וכמו שכתב בפרי מגדים,",
                    "6": "והרד\"ל בחידושיו על המדרש שם כתב: \"משמע דווקא בנו, אבל בתו לא. ולפי זה אין הטעם בשביל שעד עתה היה אביו נענש על מה שעובר הקטן, כאשר חשבו האחרונים,, דאם כן גם בתו כן, אלא עיקר הכוונה על שחייב ללמד תורה לבנו. וכן כתב מתנות כהונה: להיטפל בבנו ללמדו תורה ומצווה\", וכן הוא ברש\"י שם.",
                    "7": "ולולא דבריהם היה אפשר לומר, משום דהמדרש מיירי ביעקב ועשו שטיפל בהם יצחק אבינו עד י\"ג שנה, נקט ר' אלעזר \"בנו\" ולאו דווקא, והפוסקים שכתבו ברכה זו נקטו כלשון המדרש, והוא הדן בתו. ויש להאריך בכל זה, ומאפס פנאי אני מקצר ואומר שיש מקום לברך על הבת, ויש לברך בלא שם ומלכות<sup class=\"footnote-marker\">126</sup><i class=\"footnote\">ולגבי בן, הביא הרב דיעות בפוסקים שיש לברך בשם ומלכות ודיעות שלא לברך בשם ומלכות, ומסיק (עמ' ר\"ל): \"אשר על כן נראה לענ\"ד דבמקום שאין מנהג ידוע לברך בשם ומלכות, יש לברך בנוסח זה: בריך רחמנא אלהנא מלכא דעלמא שפטרני מעונשו של זה\", יעויין שם באורך.</i>.",
                    "8": "מכל מקום יומא טבא יש לעשות גם לבת. ואחד הבן ואחד הבת, צריכים לשמוח ולהראות שמחה ביום כניסתם לעול המצוות, ויגילו ברעדה בעומדם על הפרק, ותלמיד חכם ידבר בפניהם על ערך המצוות, עשה ולא תעשה, שכרן ועונשן ואהבת השם ויראתו וקדושת השבת ושמירתה, ששקולה שבת כנגד כל המצוות.",
                    "9": "וראיתי בס' שו\"ת הרב אברהם מוסאפיא בן הרב בעל \"חיים וחסד\" (שנמצא אצלי בכ\"י) שכתב דמי שעושה סעודה ביום שבתו נכנסת בחיוב המצוות, נ\"ל שהוא סעודת מצווה כמו בבן י\"ג ויום אחד, דמאי שנא, וזהו מנהג נכון. וכן עושים סעודת מצווה ויום שמחה בערי צרפת ושאר עיירות, לבן וכן לבת. ןנפקא מינה שאם קראו אותו לסעודה, שחייב ללכת.",
                    "10": "ובספר \"בן איש חי\" (פרשת ראה, אות י\"ז) כתב: \"וגם הבת ביום שתיכנס בחיוב מצוות, אע\"פ שלא נהגו לעשות לה סעודה, עם כל זה תהיה שמחה באותו היום וכו' ותלבש בגד חדש ותברך שהחיינו ותכווין גם על כניסתה בעול מצוות. ויש נוהגים לעשות בכל שנה את יום הלידה ליו\"ט, וסימן יפה הוא, וכן נוהגים בביתנו\", עד כאן, עיין שם."
                },
                "4": {
                    "0": "<big><strong>קיום טקס \"בת מצוה\" בבית הכנסת</strong></big>",
                    "1": "<b>שאלה</b>",
                    "2": "לכבוד<br>הרב הראשי ליהודים הספרדים, <br>ירושלים, ישראל.",
                    "3": "כב' הרב נסים,",
                    "4": "אני עומד בפני בעיה, אשר אני צריך לעזרת כב'. לפני שאציע בעייתי, אני רוצה לאמר שאני מאחל ומתפלל שמכתבי זה ימצא את כב' וב\"ב בקו הבריאות.",
                    "5": "ב־15 השנים האחרונות – קהילות הקונסרבטיבים והאורתודוכסים־מודרנים חנכו בנות־מצוה. כאשר בת מגיעה ל־13 הנה בת־מצוה ושומרת אותן המצוות שהבר־מצוה חייב בהן. בקהלתי היא מסדרת את התפלה, קוראת מפטיר, ההפטרה, וגם עושה דרשה. האמא גם יושבת בתיבה, וזה באמת מעורר בהנשים היהודיות, את הרגש לעובדה שהן צריכות להתקרב לבית־הכנסת יחד עם בנותיהן, ובאמת עושים זאת בהשתתפותן בתפלה הנ\"ל.",
                    "6": "כידוע לי, ובטוחני שגם ידוע לכב', אנו מוצאים בתלמוד, במסכת מגילה (כג, א) איפה שאשה נקראה לתורה לברך הברכות \"אבל לא תקרא בתורה\".",
                    "7": "אני רוצה חוות דעת כב' אם נעשה זאת כנוהג אחיד להתיר לבנות ולאמותיהן להיקרא לתורה, לברך, ולהשתתף בתפילה, וכמו־כן להביאם לתוך בית־הכנסת במקום לצאת בשבתות למסעדות, לערוך קניות, לשחק קלפים, לעשן, ולאכול טריפה.",
                    "8": "אינני רוצה לקבל זאת על עצמי. הייתי מבקש חוות־דעת ועצת כב'.",
                    "9": "עם איחולים טובים לבריאות טובה לכב' ולב\"ב ולכל ישראל ובברכת התורה וציון,",
                    "10": "בכל הכבוד,",
                    "11": "הרב מ.מ.לנדמן.",
                    "12": "<b>תשובה</b>",
                    "13": "ב\"ה ירושלים, י\"ט באדר ב' התשי\"ט",
                    "14": "לכבוד<br>רבאי מקס לנדמן יצ\"ו<br>טמפל \"בית־אל\"<br>פלורידה.",
                    "15": "ר.נ.,",
                    "16": "אני מצטער שמחמת טרדותי המרובות לא יכולתי להשיב עד עתה למכתבך מיום ד' באדר א' ש\"ז.",
                    "17": "הבעיה הכלולה במכתבך אינה פשוטה, ואין למצוא לה פתרון אחיד בכל מקום.",
                    "18": "שאלתני אודות האפשרות לערוך בבית־הכנסת שבקהילתך טכסי בת־מצוה לבנות שהגיעו לגיל זה, תוך קיום כל הכללים הנהוגים לגבי בר־המצוה, וציינת שדבר זה מקרב את הבנות ואמותיהם לבית־הכנסת במקום שתצאנה בשבתות \"למסעדות, לערוך קניות בחנויות, לשחק קלפים, לעשן ולאכול טריפה\".",
                    "19": "הנה, אם הפעולות השליליות הנ\"ל הן תוצאה ישירה של חוסר התקרבות לבית־הכנסת יש לנקוט בצעדים הדרושים במסגרת ההלכה על מנת להביאן אל הדרך הישרה.",
                    "20": "אני מתיר לך לערוך בבית־הכנסת טכס בת־מצוה, שבו יברכו בשעת הקריאה בתורה את בת־המצוה ויציינו את המאורע הזה, ולאחר קריאת התורה לאפשר לה לשאת דרשה מסורתית.",
                    "21": "נראה לי שזה מספיק בהחלט כדי שמאורע זה יטביע את חותמו בקרב המתפללים ובייחוד בקרב המשפחה, ויש להמנע מלהעלותה לקרוא בתורה ולהפטיר<sup class=\"footnote-marker\">127</sup><i class=\"footnote\">ראה הרמב\"ם פי\"ב מהלכות תפילה הי\"ז, ובהגהו' מימו' שם אות ר, וב\"י או\"ח סוף סי' קלה בשם רבינו ירוחם, וב\"י שם סי' רפב בשם האבודרהם, וברמ\"א שם סע' ג, ובהגה' רעק\"א שם, שו\"ת אגרות משה או\"ח ח\"ד סי' ע אות ה עמ' קכח. ובשו\"ת תעלומות לב ח\"ג סי' כ (טל ע\"ג) כתב: וכן הוא המנהג עתה בכל תפוצות ישראל שאין מעלין אשה לקרות בתורה ולברך, ואף פה אלכסנדריה של מצרים שנשים זהירות הן לבוא אל הרנה ואל התפילה לבהכ\"נ הן יושבות בטח בדד בעלייה בעזרה.</i>.",
                    "22": "אני מקווה שתעשה הכל כדי לשמור על כללים אלה ובמיוחד לקרב את בני הקהילה לתורה ולמסורת.",
                    "23": "בכבוד רב,",
                    "24": "יצחק נסים"
                },
                "5": {
                    "0": "<big><strong>סדר חגיגת \"בת מצוה\"</strong></big>",
                    "1": "<b>שאלה</b>",
                    "2": "השאלה היא בספרדית מנשיא אגודת \"עזרת ישראל\", מקס אלקלעי, קולומביה",
                    "3": "<b>תשובה</b>",
                    "4": "ב\"ה, ירושלים, כ\"ח באדר התשכ\"א",
                    "5": "לכבוד מר מקס אלקלעי יצ\"ו נשיא אגודת \"עזרת ישראל\", קולומביה",
                    "6": "מר אלקלעי הנכבד,",
                    "7": "קיבלתי מכתבך בו שאלתני אודות טכסי בת־מצוה.",
                    "8": "מנהג זה שבנות ישראל כשמגיעות לי\"ב שנה ויום אחד לעשות אותו ליום שמחה על שנכנסות לעול המצוות שהנשים מחוייבות בהן, נזכר בכמה פוסקים, ולא הוקבעה לו תכנית מפורטת.",
                    "9": "ברם, ראוי לקיים את יום בת־המצוה לפי סדר זה:",
                    "10": "ביום מלאת 12 שנה ויום אחד לבת, תיערך לעת ערב מסיבה לכבודה ושבה יודיעו לה על שנכנסה לעול המצוות המחייבות את האשה, כגון שמירת שבת, כשרות, וכדו'. כמו־כן יקראו לה את הפסוק: \"ויברכו את רבקה ויאמרו לה אחותנו את היי לאלפי רבבה ויירש זרעך את שער שונאיו\" (בראשית כ״ד:ס׳ פסוק 60) וכן את \"אשת חיל\", במשלי פרק ל\"א מפסוק 10 ועד הסוף. לאחר מכן יכולים לשיר שירי מסורת ולהשמיע מנגינות מוסיקה וכו', והכל ברוח המסורת.",
                    "11": "ביום השבת הסמוך, יברך הרב או חזן בית־הכנסת את בת־המצוה לאחר קריאת התורה, והקהל ישירו לכבודה. כמובן שאין להעלותה לתורה.",
                    "12": "בברכת מועדים לשמחה ובכבוד רב,",
                    "13": "יצחק נסים"
                },
                "6": {
                    "0": "<big><strong>עריכת \"בת־מצוה\" לבת</strong></big>",
                    "1": "<b>שאלה</b>",
                    "2": "י\"ב אייר תשכ\"ג",
                    "3": "כבוד הרב נסים שליט\"א",
                    "4": "פונה אל כבודו ילדה אשר בעוד שלשה שבועות תקבל עליה עול מצוות, והתעוררה לפני בעיה אשר כבודו ידע לפתור אותה.",
                    "5": "הבעיה היא חגיגת \"בת־מצווה\". נהוג היה בישראל בכל הדורות לחגוג לילד \"בר־מצווה\" –וחשיבות מיוחדת יחסו \"לבר־מצווה\" זה. בעוד שלילדה לא ציינו מאורע זה כלל, ואף כיום אני נתקלת בהתנגדות קלה מצד סבי לעריכת חגיגה זו אשר אני עומדת לחגוג.",
                    "6": "ותמהה אני מאוד, ידוע הרי שאת דמות הבית והמשפחה מעצבת האשה, פי כמה מהבעל, והרי גם ברור שחינוך הילדים – הדור הבא – מוטל בעיקר על האשה. אם כן למה לא ציינו ולא חגגו את יום היכנסה של האשה – שהיא אם האומה – לעול מצוות? והעדיפו על פניה את הבן. והרי גם רבותינו למדונו \"שמע בני מוסר אביך ואל תיטוש תורת אמך\", ואם היתה הצדקה לכך לפני שנים רבות שאז היתה \"כבוד בת המלך פנימה\", האשה ישבה בביתה. כיום האשה מעורה בכל שטחי־החיים, כמעט ואין מקצוע שבו לא שולטת האשה, ואף הצבא הוא מנת חלקה. לאור עובדת חיים זו, לא יהיה מן הנכון לעודד דווקא את חגיגת \"בת־המצווה\"? האם לדעת אדוני לא צריך היה לעודד את \"בת־המצווה\", ולהשאיר עליה רושם בל־ימחה לקראת הכניסה למצוות? ואם אמנם צריך באמת לעודד את הילדה לקראת תפקידה הנעלה, מה דמות כדאי לתת לחגיגת \"בת־המצווה\"?",
                    "7": "כיצד היה אדוני מציע לערוך חגיגת \"בת־המצווה\"?",
                    "8": "ואסירת תודה אהיה לכבודו, על תשובתו המהירה.",
                    "9": "בכבוד רב, וברגשי תודה,",
                    "10": "נאוה גרנביץ,",
                    "11": "תלמידה כתה ו',<br>בית ספר \"תלפיות\", ת\"א.",
                    "12": "<b>תשובה</b>",
                    "13": "ב\"ה, ל\"ג בעומר תשכ\"ג",
                    "14": "לנאוה גרנביץ שלום וברכה,",
                    "15": "קיבלתי מכתבך מיום י\"ב באייר ש\"ז, בו עוררת את השאלה אם יש לערוך חגיגת \"בת־מצווה\" לילדה שהגיעה לשתים עשרה שנה ויום אחד.",
                    "16": "מצאתי כמה דברי טעם במכתבך. הסיבה שלילד עורכים מתמיד בכל קהילות ישראל חגיגת בר־מצווה, היא משום שמיום שבו נכנס לעול המצוות נוספה לו מצווה מידית והיא מצוות הנחת תפילין, בעוד אשר הילדה אמנם נכנסת לעול המצוות אולם אין עומדת בפניה מצווה מיוחדת מיידית.",
                    "17": "אך אין זאת אומרת שאין הבת צריכה לשמוח ביום כניסתה למצוות. אדרבא ראוי ורצוי לערוך חגיגה לכבוד מאורע זה בחייה<sup class=\"footnote-marker\">128</sup><i class=\"footnote\">ראה להרב בן איש חי שנה א פרשת ראה אות יז, שו\"ת ישכיל עבדי ח\"ה או\"ח סי' כח, שו\"ת אגרות משה או\"ח סי' קד, נתיבי עם לה\"ר עמרם אבורביע סוף סי' רכה, שו\"ת יבי\"א ח\"ו או\"ח סי' כט אות ד.</i>.",
                    "18": "את החגיגה יש לערוך בבית, בחברת קרובים וידידים ובהשתתפות של רב. הרב ישא דברים לכבוד המאורע הזה וידבר במעלת החובה לשמור את המצוות ובשכר של מקיימיהן.",
                    "19": "הבת, ראוי שתלבש בגד חדש ותברך עליו ברכת \"שהחיינו\". מן הנכון שתכין הרצאה קצרה על המאורע ועל ערך היום. האב יאמר: \"ברוך שפטרני מענשה של זאת\".",
                    "20": "בהזדמנות זו הנני מברך אותך שתהיה דרכך בחיים סוגה בשושנים<sup class=\"footnote-marker\">129</sup><i class=\"footnote\">עדה\"כ שה\"ש ז, ג. ראה שם פרש\"י.</i>. תהיי קשורה בעבותות עם תורת ישראל ומסורתה ותזכי להקים בית נאמן לישראל לשמחתך ולשמחת הוריך.",
                    "21": "בכבוד רב,",
                    "22": "יצחק נסים"
                },
                "7": {
                    "0": "<big><strong>עליית בת־מצוה לתורה</strong></big>",
                    "1": "<b>שאלה</b>",
                    "2": "כ' תשרי תשכ\"ד (8.10.63)",
                    "3": "לכבוד הרב הראשי בישראל<br>הרב נסים הנכבד והיקר!",
                    "4": "ר.מ.נ.,",
                    "5": "הנדון: בת מצוה ועליה לתורה",
                    "6": "אני החתום מטה זכני אלוהים רק בבנות, ואחת הבנות תגיע למצוות דהיינו לגיל 12 באם ירצה ה' בחג הפסח הבא עלינו ועל כל עם ישראל לטובה.",
                    "7": "ומאד הייתי רוצה כי בתי תעלה לתורה, תברך ותאמר ההפטרה, פניתי לגבאי בית הכנסת שאני מתפלל בו בנ\"ל, וכמובן שהם מתחבטים בנדון, לכן מצאתי העוז והנני פונה לכב' בשאלה זו.",
                    "8": "מאד הייתי שמח ומאושר לו קבלתי תשובה חיובית, ולכבוד יהיה לי באם כב' יזמינני לבא אליו לתת הסבר יתר על רגשי לבי ונפשי בנדון, כי רצוני להרגיש שיוצאי חלצי עולה לתורה בהתבגרותו.",
                    "9": "לתשובת כב' או הזמנתו הנני מחכה.",
                    "10": "ברגשי כבוד והוקרה, לשרותך",
                    "11": "י. יעקובי, רח' פייבל 11 תל־אביב",
                    "12": "<b>תשובה</b>",
                    "13": "ב\"ה ירושלים ט\"ז בחשון התשכ\"ד",
                    "14": "לכבוד<br>מר י. יעקובי יצ\"ו<br>תל־אביב.",
                    "15": "א.נ.,",
                    "16": "מכתבך מיום כ' בתשרי הגיעני ומפני טרדותי המרובות לא השיבותי עליו עד הנה.",
                    "17": "שאלתני אם רשאית בתך שבקרוב תגיע למצוות, לעלות לתורה ולקרוא את ההפטרה. ונימקת את שאלתך בכך שנולדו לך רק בנות, ועזה תשוקתך כי יוצא חלציך יעלה לתורה.",
                    "18": "וזאת תשובתי:",
                    "19": "טוב ויפה לעשות יום שמחה לבת־מצוה כשם שעושים לבר־מצוה, להזמין קרובים, ידידים ומכירים ולשתפם בשמחה. באותו מעמד תברך בת־המצוה ברכת שהחיינו על בגד חדש, ואם חכמה היא ראוי שתאמר דברים מעניינא דיומא, ותקרא את שירת דבורה ושני פסוקים הראשונים מתפילת חנה<sup class=\"footnote-marker\">130</sup><i class=\"footnote\">ראה להרב בן איש חי ש\"א פרשת ראה אות יז, שו\"ת ישכיל עבדי ח\"ה או\"ח סימן כח, נתיבי עם סוף סימן רכה, שו\"ת אגרות משה ח\"א או\"ח סי' קד, שו\"ת יבי\"א ח\"ו או\"ח סימן כט אות ד. שירת דבורה — שופטים פ\"ה, תפילת חנה — שמואל א פ\"ב פסוקים א-ב.</i>, ואבי הבת מצוה יאמר ברוך שפטרני מעונשה של זאת<sup class=\"footnote-marker\">131</sup><i class=\"footnote\">ראה הגהת רמ\"א או\"ח סימן רכה סע' ב, כף החיים (סופר) שם אות טו-טז.</i>, ויברכו אותה ויאמרו לה אחותינו את היי לאלפי רבבה<sup class=\"footnote-marker\">132</sup><i class=\"footnote\">בראשית כד, ס.</i>, וכמובן שתלך לפני כן לבית־הכנסת להתפלל, אבל לא לעלות לתורה.",
                    "20": "הלכה מפורשת היא שאין אשה קוראת בתורה בצבור<sup class=\"footnote-marker\">133</sup><i class=\"footnote\">ראה הרמב\"ם פי\"ב מהלכות תפלה הי\"ז, שו\"ע או\"ח סי' רפב סע' ג, שו\"ת תעלומות לב ח\"ג סימן כ, וראה לעיל תשובת הרב סימן ה.</i>, ואין משנים את ההלכה לפי הרגשות של בני האדם. טוב להתפלל ולבקש מהשי\"ת שבנותיך יזכו להנשא לשומרי תורה ומצוות וחתניך כבניך<sup class=\"footnote-marker\">134</sup><i class=\"footnote\">ראה בראשית רבה פד, יט. אין אדם נמנע מלקרוא לחתנו בנו ולכלתו בתו. וכן כתב רש\"י שבת כג ע\"ב ד\"ה נפק מינייהו, דחתנו כבנו.</i> ובניהם יעלו לתורה ותשמחו בהם ובשמחתם מתוך אושר ורב נחת.",
                    "21": "בכבוד רב,",
                    "22": "יצחק נסים"
                }
            },
            "4_5 The Status of Women": {
                "0": {
                    "0": "<big><strong>על לימוד תורה לנשים (ובקשת השואלת שלא להזכיר את שמה בתשובות הנדפסות)</strong></big>",
                    "1": "(תשובה זו אינה זמינה במהדורה הדיגיטלית)"
                },
                "1": {
                    "0": "<big><strong>על לימוד תורה לנשים</strong></big>",
                    "1": "<b>שאלה</b>",
                    "2": "ב\"ה כ\"ו בניסן תשכ\"א<br>הראשל\"צ מוהר\"ר י. נסים שליט\"א<br>אדשה\"ט באה\"ר",
                    "3": "נפלאתי בקראי בא' מעתוני הערב של שה\"ע [שבת העברה], הוראה בשם כת\"ר המתרת את למוד התורה לנשים, ומסתמיות הלשון נראה שהוא נגד ההלכה הפסוקה ממצוקי ארץ, אשר כולנו חייבים להשמע להוראתה ולהשתדל בהקמתה ולהביאה למציאות חיינו ולאור באורה.",
                    "4": "אני מזדקק לדברים בהיות שאני מכיר זה מקרוב את השואלים, ולפי מיטב הידיעה, הם אמנם באמון תום חפצים דעת את הליכת התורה ולחיות לפיה, ואשר עלינו העומדים על מדין החיוב להשקותם ולרוות את הצמאון לדבר ההלכה, דבר ה'. ולענ\"ד אפילו במקום שאפשר להתיר, עלינו למצוא את הסייגים והחומרות, כי הבקעות רבים, ועלינו לגדרם, על אחת כמה במקום שהאיסורים מפורשים, יש מאד להזהר מלחפש את דרך המקל, כי אין גדול כוחנו בזה.",
                    "5": "בהיות שאנן עסקינן בזה, נ\"ל לאמור בביאור ההלכה ביו\"ד רמ\"ו סעיף ו', דההלכה מתחילה, שיש לאשה שכר בלמדה תורה, והיא כאינה מצווה ועושה שיש לה שכר על זה, וא\"כ לפי\"ז יש לאשה שכר בלמודה העצמי, וכמו כן כשלומדים אתה יש שכר למלמד, ומסיימת ההלכה: אע\"פ שיש לה שכר ציוו חז\"ל שלא ילמד אדם וכו', וכמו שכל זה מוסבר בגמרא בבלי וירושלמי בסוטה, עד כדי שאמר לו אביו של הורקנוס, ישרפו דברי תורה ואל ימסרו לנשים, ממילא לא רק שיש איסור ללמדה, אלא עלינו למצוא טצדקי כדי למנוע מהם בלמוד התורה.",
                    "6": "אם אמנם בענין ברכת התורה מצינו שגם האשה מברכת, וכן בענין בברכת המזון, מזכירה היא פסקת על תורתך וכו', כי יש הלכות שעליה לדעתן, הלכות הנוגעות לה, וגם בזה עלינו למנען מפלפולי יתר, אלא הדברים כפשוטם, וכמו שכתב הב\"ח בטור, וגם בענין תורה שבכתב מצינו לגירסת הטור לאסור, וכן הר\"ם בהלכותיו בת\"ת אוסר לכתחילה, ואע\"פ שהגמרא נדרים ל\"ה ב' מתירה את למוד המקרא לבנות (במשנה שם) והר\"ם השמיט לפסקא זו. אני מסתפק בזה כי אין זמני אתי.",
                    "7": "בטוחני שכל דברי ומעשי כת\"ר לשם שמים נעשים, ולכן באים הדברים הנ\"ל, וברכתי מקודש שלוחה אל כת\"ר שיזכה להרבות תורה ודעת בקרב אחינו בני ישראל, ויזכה לישב על מדין עד זקנה ושיבה, ויזכה לביאת גואל צדק במהרה.",
                    "8": "הדורש שלומו והמכבדו כרום ערכו הנעלה",
                    "9": "ה' עקיבה טננבוים",
                    "10": "זכרון מאיר, בני ברק",
                    "11": "<b>תשובה</b>",
                    "12": "ב\"ה. ירושלים, ט' באייר התשכ\"א<br>לכבוד הרב עקיבא טננבוים יצ\"ו, בני ברק",
                    "13": "ר.נ.,",
                    "14": "קיבלתי את מכתבו מיום כ\"ו בניסן ש\"ז, שבו הראה בקיאות בענין למוד תורה לנשים, וכל אריכות דבריו הם משנה שאינה צריכה. לא נשאלתי מאותם אנשים שכב' כותב שמכירם מקרוב, אלא שאלתי על לימודם של הבנים והבנות וענו ואמרו שהבנות לומדות משנה מסכת ברכות ושבחתי אותם; והלואי שילמדו תורה ולא ספרי מינות ואהבה וכדומה, כי לא כדורות הראשונים דורות האחרונים, שבדורות האחרונים כל הבנות לומדות בבתי ספר וקוראות בספרים מסוכנים, שחששם של חז\"ל מלימודן בתורה הוא כמעט ככלום נגד היזקן של הספרים החיצונים, וטוב שיתעסקו בדברי תורה ממה שיקראו בספרי כפירה.",
                    "15": "וראה בליקוטי הלכות לבעל חפץ חיים במסכת סוטה כא. שכתב: \"ונראה דכל זה דוקא בזמנים שלפנינו שכל אחד היה דר במקום אבותיו וקבלת האבות היה חזק מאוד אצל כל אחד ואחד להתנהג בדרך שדרכו אבותיו וכמאמר הכתוב שאל אביך ויגדך, בזה היינו יכולים לומר שלא תלמוד תורה ותסמוך בהנהגה של אבותיה הישרים, אבל כעת בעו\"ה שקבלת האבות נתרופף מאד מאד וגם מצוי שאינו דר במקום אבותיו כלל, ובפרט אותן שמרגילין עצמם ללמוד כתב ולשון העמים, בודאי מצוה רבה ללמדם חומש וגם נביאים וכתובים ומוסרי חז\"ל כגון מסכת אבות וספר מנורת המאור וכדומה כדי שיתאמת אצלם ענין אמונתינו הקדושה, דאי לאו הכי עלול שיסורו לגמרי מדרך ה' ויעברו על כל יסודי הדת ח\"ו\".",
                    "16": "ובלאו הכי חייבות הנשים ללמוד דינים הצריכים להם, וכמו שכתב הסמ\"ג, וכן כתב הספר חסידים סי' שי\"ג וז\"ל: חייב אדם ללמד לבנותיו המצוות, כגון פסקי הלכות. ומה שאמרו כאילו מלמדה תיפלות, זהו עומק תלמוד וטעמי המצוות וסודי התורה, אותן אין מלמדים לאשה וכ', אבל הלכות מצות ילמד לה שאם לא תדע הלכות שבת איך תשמור שבת, וכן מצות כדי להזהר במצות, שהרי בימי חזקיה מלך יהודה וכו' ע\"ש. ופלא שהמהרי\"ל לא הביא את דברי הס\"ח.",
                    "17": "וכן כתב מרן הב\"י ביו\"ד סי' ש\"מ: פשיטא דעל אשה נמי חייב לקרוע וכו' וגם למה שפירש בפרק רבי אליעזר (שבת קה. ב)<sup class=\"footnote-marker\">141</sup><i class=\"footnote\">רש\"י שם סוף ד\"ה לס\"ת שנשרף. ראה ב\"ח על הטור שם ד\"ה ומ\"ש בשם הרמב\"ן.</i> שאין לך ריק שבישראל שאין בו תורה ומצות, הא אשה איתא במצות, וגם בתורה איתא שהרי צריכה ללמוד מעשה המצות שהיא חייבת. ועיין דרישה (או\"ח) סי' מ\"ז. ועיין \"מור וקציעה\" שם.",
                    "18": "וגם בדורות הראשונים רבות בנות למדו תורה ומהן היו גדולי תורה ממש והרביצו תורה וכמה מהן כתבו פסקים וחידושי תורה ובכמה ספרי ראשונים ואחרונים כתבו חידושים וישובין משם נשים. ועיי' תשב\"ץ ח\"ג סי' ע\"ח. ובשו\"ת זכרון יוסף הביא כמה פעמים חידושי תורה משם זוגתו. ובס' מצב הישר סי' כ\"ו כתב שהקדמונים היו כותבים תשובות ופסקי הלכות לנשים. וראה פסק דין שכתבה הרבנית מירקאדה בשו\"ת \"חיים שנים\" סי' טו\"ב, ועוד כהנה וכהנה שאין לי פנאי כעת לפורטם.",
                    "19": "וגם אין כל חדש כי כבר בבתי הספר בארץ לומדות הבנות משניות מזה כחצי יובל שנים ולא נשמעה כל מחאה על כך<sup class=\"footnote-marker\">142</sup><i class=\"footnote\">ראה שו\"ע יו\"ד סימן רמו סע' ו, ובהגה שם, ובט\"ז שם ס\"ק ד, שו\"ת מהרי\"ל סימן קצט, ובחדשות סימן מה סע' ב, החיד\"א בספרו טוב עין סי' ד, ברכי יוסף או\"ח סי' מז אות ז, שו\"ת יוסף אומץ סי' סז, שו\"ת ציץ אליעזר ח\"ט סי' ג, ושם ח\"י סי' ח אות א, ושם סי' ט. תשובה זו פורסמה עם רקע וביאור נרחב ע\"י ד\"ר יעל לוין, אקדמות יג, עמ' 33-56.</i>.",
                    "20": "בכבוד רב,",
                    "21": "יצחק נסים"
                },
                "2": {
                    "0": "<big><strong>האם אישה יכולה לברך על ספירת העומר?</strong></big>",
                    "1": "(תשובה זו אינה זמינה במהדורה הדיגיטלית)"
                },
                "3": {
                    "0": "<big><strong>על מנהג רבות מקהילות הספרדים שנשים מברכות על הלולב (אע\"פ שהזמן גרמא)</strong></big>",
                    "1": "<b>שאלה</b>",
                    "2": "חיים שמואל אלבו<br>שכונת רמת ישראל<br>רח' ניר עם 23.<br>תל־אביב.",
                    "3": "כ\"ה תשרי תשל\"ב",
                    "4": "לכבוד<br>הרב הראשי לישראל ראשון לציון,<br>הרב הגדול רבי יצחק נסים,<br>רח' בלפור 7,<br>ירושלים.",
                    "5": "כבוד רבנו,",
                    "6": "אני שולח לכב' רשימה שפרסמתי בעתון בלדינו \"לה־בירדד\" המופיע בתל־אביב בקשר עם אסור שהוכרז ברדיו ע\"י הרב הראשי בעירנו, רבי עובדיה יוסף, על המנהג הנהוג מזה מאות בשנים בקהילות הספרדיות בבלקן, וביחוד בשלוניקי, שהנשים מחויבות לברך על הלולב בסוכות, מנהג שמוכרחים לבטלו, לפי דעת רבנים שונים.",
                    "7": "האסור הזה נגע עמוקות בלבבות אלפי יהודי הבלקן המתגוררים בעירנו, גרם להם כאב עמוק, ביחוד שהמנהג הזה קודש על ידי הרבנים המפורסמים שבשלוניקי והיווה חלק מחיינו המסורתיים.",
                    "8": "הרב עובדיה יוסף הסתמך על הרמב\"ם ואחרים, בעוד שגם האשכנזים שהולכים אחרי הרמ\"א נוהגים שהנשים מברכות וממשיכים במנהגם.",
                    "9": "אנחנו, לפי הרב יוסף, נוהגים לפי חיד\"א, אבל הוא החליט שזה מצוה לעקור את המנהג.",
                    "10": "בשם קבוצת שלוניקאים אני פונה לכבודו כדי לדעת מה כב' חושב ואם לא נחוץ שיפורסם חוות דעת מצד כב' בתור סמכות דתית עליונה במדינה להמשיך את המנהג המקודש אצלנו.",
                    "11": "בחכותי לתשובתו בהקדם, הריני,",
                    "12": "בכל הכבוד וההוקרה,",
                    "13": "חיים שמואל אלבו.",
                    "14": "<b>תשובה</b>",
                    "15": "ב\"ה. ירושלים,<br>ר\"ח מר־חשון התשל\"ב",
                    "16": "לכבוד<br>מר חיים שמואל אלבו יצ\"ו<br>תל־אביב.",
                    "17": "אחד\"ש",
                    "18": "קבלתי מכתבך מיום כ\"ה בתשרי ש\"ז בענין מנהג הנשים שמברכות על הלולב, וקטע בענין זה מעתון בלדינו שאיני מבין, ולא ראיתי צורך לבקש שיתרגמו לי הדברים, כי יש להניח שהם מעין מה שכתבת במכתבך. ואענה בקיצור:",
                    "19": "מנהג זה שהנשים מברכות על הלולב נהוג בהרבה מקומות וסומכים על שיטת ר\"ת ואשר עמו , אע\"פ שאין כך דעת הרמב\"ם והש\"ע , ומשום כך יש שערערו עליו. אמנם הגאון חיד\"א בספרו ברכי יוסף (סי' תרנ\"ד) תחילה ערער גם הוא על המנהג, אבל כשראה אחר כך בשו\"ת מן השמים לרבינו יעקב ממרויש אחד מהקדמונים ששאל על מנהגן זה והשיבו לו מן השמים שיפה כחן של הנשים וטוב עושין שמברכין, חזר הוא עצמו להורות לנשים שיברכו. וכתב דאלו ראה מרן בעל הש\"ע התשובה מן השמים שמסיעין לנשים לברך היה פוסק גם הוא כן, ע\"ש בברכי יוסף ובשיורי ברכה (דפוס שאלוניקי סי' תקפ\"ט) וביוסף אומץ (סי' פ\"ב) וכן נקטו עוד אחרונים. ועיין בספר זכור לאברהם להרב אברהם בן ר' שמואל אלקלעי, בן דורו של החיד\"א, מערכת ברכות אות נ' שכתב גם הוא שאין לערער על הנשים שמברכין על הלולב אע\"פ שיש מחלוקת בזה, הואיל ונהגו, במקום מנהג לא אמרינן ספק ברכות להקל, ע\"ש ודי בזה<sup class=\"footnote-marker\">150</sup><i class=\"footnote\">ראה שולחן גבוה סי' תקפט ס\"ק יו\"ד, שו\"ת רב פעלים ח\"א סוד ישרים סי' יב, בן איש חי פרשת נצבים אות יז, שו\"ת יבי\"א ח\"א סימן מ, אור לציון תשובות ח\"ד פל\"ז סע' ז ובביאורים שם עמ' רכז, ולענין ברכת השופר לנשים ראה שם פ\"ה סע' יז עמ' נט.</i>. ויהי מכירך ברוך<sup class=\"footnote-marker\">151</sup><i class=\"footnote\">עדה\"כ רות ב, יט.</i>.",
                    "20": "בכבוד רב,",
                    "21": "יצחק נסים"
                },
                "4": {
                    "0": "<big><strong>איסור ריקודים מעורבים</strong></big>",
                    "1": "<b>שאלה א'</b>",
                    "2": "בע\"ה טירת צבי 8.9.53",
                    "3": "לכבוד מרן הרב הראשי יצחק נסים שלום!",
                    "4": "עקב חלוקי דעות אשר נתעוררו ביני ובין חברי ביחס לידיעת ההלכה בנוגע לרקודים מעורבים החלטנו לפנות לכבוד הרב ולשמוע דעתו. דעת ההלכה בנדון.",
                    "5": "שאלתי היא: האם הרקוד המעורב כלומר בנים ובנות ביחד מותר? ומה מקור ההלכה?",
                    "6": "חברי מבקש להבהיר שנהג בעבר – בביתו לרקוד מעורב, למרות שאני כשלעצמי איני מיחס חשיבות למנהגי העבר כאשר הם פוגמים בהלכה פסוקה.",
                    "7": "בכבוד רב,",
                    "8": "משה פלמנבאום<br>אשר בראון",
                    "9": "<b>שאלה ב'</b>",
                    "10": "ב\"ה ר\"ח אדר תשט\"ז",
                    "11": "לכבוד הרב הגאון, כתר תורה, מפורסם בכל תפוצות ישראל<br>ר' נסים שליט\"א",
                    "12": "שלום ורב ברכות,",
                    "13": "אפשר הגאון יזכור את הבחור הארגנטינאי שלפני שנה ביקר אותו בשלוח הרב אופנהיימר שליט\"א. היום אני פונה לכבוד הרב בבקשה גדולה ועצומה.",
                    "14": "כחבר בני עקיבא בבואנוס איירס אני משתדל בכל כוחותי להלחם נגד העם הארצות שמתפרץ בתוך תנועתינו, ומנסה להשפיע כפי היכולת שבידי להדריך אותם בדרך תורת ה'.",
                    "15": "בזמן האחרון התחלתי להתעורר החברים על האיסור החמור לרקוד בנים עם בנות יחד. בע\"ה הצלחתי שחלק מהם כבר לא רוקדים, אבל אני רואה שאם לא מחליטים בכל התנועה להתרחק מהאיסור, הם לא יחזיקו מעמד, מטעם זה המועצה הקרובה לבוא תחליט בבעיה חשובה כזאת.",
                    "16": "המחזיקים ברקוד טוענים שבלי הבנות אי אפשר לעשות אווירא של חברה ובלי זה התנועה לא יכולה להמשיך. בכדי להשפיע עליהם צריכים שני דברים:",
                    "17": "שיבינו חשיבות התורה והדין בתוך רעיון \"התורה ועבודה\".",
                    "18": "שסמכות תורה מפורסמת יאסר להם באיסור מוחלט וברור.",
                    "19": "ובזה אני מבקש לכבוד הרב שיכתוב בבקשה מאמר בכדי להקריא אותו במועצה שיסביר ויברר להם כל הענין הזה.",
                    "20": "כיון שהמועצה ממהרת לבוא, אני מעיז את פני כתר תורה לבקש תשובה מהרה.",
                    "21": "בכבוד רב,",
                    "22": "ברוך אלי גולדשמידט",
                    "23": "<b>תשובה</b>",
                    "24": "כ\"ג אדר תשט\"ז",
                    "25": "לכבוד<br>מר ברוך אלי גולדשמידט יצ\"ו<br>בואנוס איירס.",
                    "26": "א.נ.",
                    "27": "קיבלתי מכתבך מיום ר\"ח אדר דנא והנני להשיב על שאלתך.",
                    "28": "רקוד של בנים ובנות יחדיו אסור הוא לפי הדין. אסור זה הוא חמור, וע\"כ תנועה כגון \"בני עקיבא\" אשר רצונה הוא לקרב לבבות ליהדות ולחנך את הנוער ליראת שמים, טוב שתינזר ממנו ותזהר מלעבור עליו<sup class=\"footnote-marker\">152</sup><i class=\"footnote\">ראה שו\"ת בנימין זאב ח\"ב סי' שג, ים של שלמה גיטין פא סי' יח, החיד\"א בשיורי ברכה אבה\"ע סי' כא סע' א, בן איש חי ש\"א פר' שופטים סע' יח, והוסיף שם בזה\"ל: וצווחו כמה רבני האחרונים בדברים כאלה דאין להם היתר וכו'.</i>.",
                    "29": "לא נאה שיהיו במחניכם רקודי תערובת ובפרט למבוגרים<sup class=\"footnote-marker\">153</sup><i class=\"footnote\">ראה להר' משנ\"ב בבאור הלכה או\"ח סי' שלט ד\"ה להקל, שכתב בתוך דבריו, וז\"ל: ...מחולות נערים עם בתולות... אוי לנפשם כי גמלו להם רעה לעבור על דת בפרהסיא, והתורה חוגרת שק עליהם, רחמנא לשזבן מהאי עונשא, ולא יעשה כן וכו'. עי\"ש באורך.</i>.",
                    "30": "הטענה שללא ריקודים אין ליצור \"אוירה של חברה\" אינה מתקבלת, כי יש תחליפים רבים לכך ואפשר ליצור אוירה אף ללא זה.",
                    "31": "כפי הנשמע בסניפים רבים של \"בני עקיבא\" חדלו ונמנעו מריקודי תערובת, ובכל־זאת מחזיקים מעמד, מרחיבים גבולם ויוצרים אוירה חברותית נעימה.",
                    "32": "שמח אני לשמוע על שאתה פועל להגברת למוד התורה בקרב החברים. פעולה זו היא חשובה ביותר ואני תפילה שה' יצליח דרככם.",
                    "33": "אני מאחל לכם שאת חג המצות תחוגו בדיצות ובשמחות ושתזכו בקרוב לעלות לארץ ולהתישב בה.",
                    "34": "בכבוד רב,",
                    "35": "יצחק נסים"
                },
                "5": {
                    "0": "<big><strong>לבישת מכנסיים ע\"י בת</strong></big>",
                    "1": "<b>שאלה</b>",
                    "2": "ניו־יורק יום ג' כ\"ה בניסן תשל\"א, פרשת שמיני.",
                    "3": "לכבוד<br>כבוד הרב הראשי הרב נסים שליט\"א.",
                    "4": "רב יקר מאד,",
                    "5": "פונה אני אליך בבעיה זו שהיא מעיקה עלי מאד. אני מורה בישיבת מגן דוד שהיא ישיבת הספרדים הסורים בניו־יורק. הישיבה היא של בנים ובנות גם יחד. הישיבה שהיא בית ספר עברי מוחזקת על ידי אנשי הקהילה, וברור שהאנשים השליטים בישיבה הם חברי ועד של הקהילה. הישיבה בנויה ופועלת ברוח דתית ולפי המסורת היהודית. לומדים בה כל מיני מקצועות עברים ולמודי קודש כגון גמרא, משנה, חומש, יהדות, דינים ומנהגים, שפה ועוד.",
                    "6": "לפני בערך כחודש ימים החליטו אנשי הועד לשנות את חוקי בית הספר ולהרשות לתלמידות הישיבה להופיע לשעורים בלבוש בלתי צנוע, בלבוש מכנסיים. טענתם היא שכך עושים כולם והיום זה במוֹדָה וזו היא האופנה, ואין שום סיבה או תרוץ הלכתי שאוסר על בת ישראל ללכת בלבוש מכנסיים. כאשר פנה אל אנשי הועד חבר המורים בטענה ומחאה נגד זה, הועד טען שאין פסק הלכה ואין רבנים אשר אומרים שום דבר, לכן, זה מותר. אני אישית סולקתי מבית הספר בתור מורה על זה שלא הרשתי לכמה בנות להכנס לכתתי בלבוש מכנסיים. הבעיה עדיין בעוצמה ואנו המורים מחפשים דרך לשכנע את אנשי הועד שזה לא צנוע ולא כבוד התורה שבת ישראל תהיה לבושה במכנסיים. לאור הדברים האלו פונה אני אל כבודו שיעזור לנו וישלח לי פסק הלכה בכתב אשר אוסר על הבנות ללבוש מכנסיים, הסיבה שאני פונה דוקא אל כבודו היא, שכאשר פנינו לרבנים גדולים פה, היתה טענת אנשי הועד שהרבנים האלה הם רבנים אשכנזים והם אינם יכולים לפסוק עבור הקהילה הספרדית. לכן מחוסר ברירה ובהתחשב בעובדה שכבודו עסוק מאד מרשה אני לפנות אל כבודו לבקש שישלח לי את פסק ההלכה המבוקש בדואר חוזר כמה שאפשר יותר מהר, אמנם שמי הוא ליפשיץ אך אני ספרדיה ולכן כואב לי לראות מעשה כזה בישיבה הספרדית פה.",
                    "7": "אני מחכה לתשובה מהירה לטובת הענין.",
                    "8": "בברכה ובתודה<br>אסתר ליפשיץ",
                    "9": "<b>תשובה</b>",
                    "10": "ב\"ה. ירושלים<br>ה' באייר התשל\"א",
                    "11": "לכבוד<br>הגב' אסתר ליפשיץ<br>ניו־יורק.",
                    "12": "ג.נ.,",
                    "13": "בתשובה למכתבך מיום כ\"ה בניסן ש\"ז הורני כב' הרב הראשי שליט\"א להודיעך כי להתלבש בחצאיות קצרות או במכנסיים, שניהם איסורם כמעט שווה ואין ראוי והגון לבנות ישראל להתלבש בהם<sup class=\"footnote-marker\">154</sup><i class=\"footnote\">ראה שד\"ח כרך ד מערכת ל כלל קטז עמ' 90 ד\"ה ויש מין בגד ואילך. שו\"ת אבני צדק יו\"ד סי' עב, שו\"ת ישכיל עבדי ח\"ה יו\"ד סי' כ, ושם ח\"ו אבה\"ע סי' נד. שו\"ת מנחת יצחק ח\"ב סי' קח, שו\"ת יבי\"א ח\"ו יו\"ד סי' יד אות ו-ז. שו\"ת ציץ אליעזר חי\"א סימן סב עמ' קנט-קסג. שו\"ת הרב הראשי לראש\"ל הר\"מ אליהו כרך תש\"נ-תשנ\"ג סי' לב עמ' 84, ושם סימן קסד עמ' 371.</i>.",
                    "14": "בכבוד רב,",
                    "15": "הרב שלמה דנן<br>מנהל הלשכה"
                },
                "6": {
                    "0": "<big><strong>התנגדות לעשיית תנאי בנישואין</strong></big>",
                    "1": "<b>שאלה</b>",
                    "2": "ב\"ה כ\"ד סיון תשי\"ז",
                    "3": "כבוד ידידנו הגאון הגדול וכו'<br>כש\"ת מוה\"ר יצחק נסים שליט\"א, ראש הרבנים לישראל",
                    "4": "שלום וברכה, פונים אנו בזה לכ\"ג בענין נורא. כפי שנמסר בעתונים, רוצים הראביים הקונסרבטיבים לחדש את הרפורמה המסוכנת שלהם בעניני נשואין, היינו נשואין על תנאי, שהציעו לפני יותר מעשרים שנה. כידוע, כבר חרדו אז הגאונים מוה\"ר אברהם יצחק הכהן קוק זצ\"ל ומוה\"ר יעקב מאיר זצ\"ל וחבריהם ברבנות הראשית, וגאוני אירופה ואמריקה, ויצאו במחאה עזה וחריפה נגד ההצעה ההיא, הנוגעת בבבת עינה של קדושת המשפחה בישראל וגורמת מכשולים באסור אשת איש, ומרבה ממזרים בישראל. הענין נתפרסם בספר מיוחד בשם \"לדור אחרון\" שאגודתנו הוציאה לאור בשנת תרצ\"ז. בודאי נמצא טופס של \"לדור־אחרון\" בספרית הרבנות הראשית.",
                    "5": "לפני כמה שבועות נתפרסם שוב שארגון הראביים הקונסרבטיבים מתכונן לחדש את הרפורמה המסוכנת הנ\"ל. היהדות החרדית באמריקה נזדעזעה מזה ובאסיפה רבתי דחופה של אגודת הרבנים נתקבלה ההצהרה הלוטה פה.",
                    "6": "בקשר עם זה אנו מבקשים את כ\"ג לסייע לדבר מצווה ולשלח לנו בהקדם היותר אפשרי הצהרה רשמית בחתימת כ\"ג ובחתימת חברי הרבנות־הראשית, המזדהה עם הצהרתנו הנ\"ל.",
                    "7": "ברב כבוד וברכה,",
                    "8": "אגודת הרבנים דארצות הברית וקנדה",
                    "9": "הרב אליעזר זילבר, יו\"ר הנשיאות",
                    "10": "הרב פנחס מ. טייץ, הרב דוד ליפשיץ, חברי הנשיאות",
                    "11": "הרב מאיר כהן, מנהל",
                    "12": "<b>תשובה</b>",
                    "13": "ה' באלול התשי\"ז",
                    "14": "לכבוד",
                    "15": "הרבנים הגאונים חברי נשיאות אגודת הרבנים דארצות־הברית וקנדה, ניו־יורק.",
                    "16": "ר.מ.נ.,",
                    "17": "מכתבכם מיום כ\"ד בסיון ש\"ז קיבלתי לנכון. מחמת טרדותי המרובות לא היה סיפק בידי להשיב עליו במפורט יותר, נוסף למברק שכבר שיגרנו.",
                    "18": "אני רואה בהצעה לעשות תנאי בקידושין כפירצה מכשילה והרת תקלות בדיני הנישואין היהודיים הקדושים והמקודשים מדורות.",
                    "19": "אכן, אין זאת אלא מחמת הבורות שנשתקעו בה מציעי ההצעה, שאין להם כפי הנראה, ידיעה מעמיקה ואחיזה במקורות ההלכה. יבורכו, איפוא, כל העומדים בשער לגדור הפירצה.",
                    "20": "הייתי רוצה להעיר בהזדמנות זו, כי לשם חיזוק היהדות והשרשת התורה בקרב עמנו, דרושים שיתוף פעולה והדדיות בין הרבנות הראשית לישראל לבין הרבנים שבגולה. לא פעם היינו עדים להחלשתה של מערכת זו או אחרת בגלל חוסר תאום בפעולות או חוסר פעולה מקבילה.",
                    "21": "נראה לי, שיציאה למערכה במלוכד ובמאוחד, עשויה ליתן פירות טובים ומחזיקים ברכה.",
                    "22": "חשוב, איפוא, שגם אגודת הרבנים של ארה\"ב וקנדה תתן דעתה על ענין זה ותשתמש באמצעים משותפים לגדור פרצות ולהאיר נתיבות.",
                    "23": "הייתי שמח לשמוע דעת כת\"ר בנדון ואם הדר\"ג נכונים לשתף פעולה עמנו.",
                    "24": "בברכת כתיבה וחתימה טובה, וברגשי כבוד ויקר,",
                    "25": "יצחק נסים"
                },
                "7": {
                    "0": "<big><strong>מחאה או תוכחה על גילוי ראש האישה במקום חשש לשלום בית</strong></big>",
                    "1": "<b>תשובה (השאלה חסרה)</b>",
                    "2": "ב\"ה, י\"ב באדר א' תשי\"ז<br>לכבוד מר שמואל עידן יצ\"ו<br>טוניס",
                    "3": "א.נ.,",
                    "4": "שאלתו בדבר גלוי ראש האשה קבלתי לנכון, והנה תשובתי:",
                    "5": "אמנם גלוי שערות האשה היא עברה חמורה וביחוד לפי דברי הזהר, אולם היות ולדאבוננו פרצה זו פשטה בכל המקומות ואין בכח רבני ישראל לגדרה, והואיל ונעשה הדבר בעיניהם כהיתר, אין מן הראוי ליחיד להכניס מריבה בביתו בגלל מעשה זה.",
                    "6": "הדרך הנכונה לתקון הדבר היא השפעה בנועם מלים של האיש על אשתו. ואם גם דרך זו לא הצליחה, אין להפריע שלום הבית משום כך.",
                    "7": "עיין בתשובת מהר\"ם אלאשקר סי' ל\"ה, וראה במנהגים שבסוף הלבוש או\"ח, אות ל\"ו<sup class=\"footnote-marker\">155</sup><i class=\"footnote\">ראה שו\"ת ישכיל עבדי ח\"ה או\"ח סי’ נה אות ג, ובשו\"ת יבי\"א ח\"ג אבה\"ע סי’ כא, ושם אות יג, ובח\"ד יו\"ד סי’ א.</i>.",
                    "8": "בכבוד רב,<br>יצחק נסים"
                },
                "8": {
                    "0": "<big><strong>כיסוי ראש אישה נשואה ב\"פאה נכרית\"</strong></big>",
                    "1": "<b>שאלה</b>",
                    "2": "תמוז התשכ\"ט",
                    "3": "לכבוד הרב יצחק נסים שליט\"א<br>הראשון לציון הרב הראשי לישראל",
                    "4": "שלום רב!",
                    "5": "הנני פונה לכבודו בשאלה דחופה וחשובה!",
                    "6": "שאלה באחד שעומד על סף הנישואים, והאשה אינה רוצה לילך בכסוי ראש (מטפחת) אלא ב\"פאה נכרית\". ומאחר ויש מחלוקת גדולה בפוסקים ואין הדבר ברור, האם יש להקל בזה?",
                    "7": "בתודה ובכבוד רב",
                    "8": "יהודה כהן",
                    "9": "<b>תשובה</b>",
                    "10": "ב\"ה. ירושלים,<br>י' בתמוז התשכ\"ט",
                    "11": "לכבוד<br>מר יהודה כהן<br>ירושלים.",
                    "12": "שלום וישע רב,",
                    "13": "בתשובה למכתב שאלתך אל כב' הרב הראשי בענין \"פאה נכרית\", הנני להודיעך כי היה עליך לציין בגוף השאלה אם אתה וב\"ל [בחירת לבך] אשכנזים או ספרדים.",
                    "14": "אם אתם אשכנזים אין לך להתנגד.",
                    "15": "בכבוד רב,<br>הרב ד\"ר ר. בונפיל,<br>מנהל הלשכה",
                    "16": "<b>שאלה</b>",
                    "17": "ב\"ה. כ\"ו סיון תשל\"א",
                    "18": "לכבוד<br>כבוד הרב יצחק נסים<br>ירושלים.",
                    "19": "שלום רב.",
                    "20": "מזה כשנתיים קיים וכוח ביני לבין בעלי בקשר לפאה נוכרית.",
                    "21": "בעלי טוען שאסור לחבוש אותה, ורק אם אקבל אשור מרב מוסמך המתיר זאת, ירשה לי ללכת בה.",
                    "22": "בקשתי היא, שתאשר לי בכתב, אם זה מותר או אסור.",
                    "23": "בתודה מראש,<br>מ. יהודית<br>נתיבות",
                    "24": "<b>תשובה</b>",
                    "25": "ב\"ה. ירושלים,<br>ט\"ו בתמוז התשל\"א",
                    "26": "לכבוד<br>הגב' מ. יהודית<br>נתיבות",
                    "27": "ג.נ.,",
                    "28": "בתשובה למכתבך מיום כ\"ו בסיון ש.ז. הריני להודיעך כי אם אתם ספרדים לא רצוי שתחבשי פאה נוכרית.",
                    "29": "בכבוד רב,",
                    "30": "הרב שלמה דנן<br>מנהל הלשכה"
                },
                "9": {
                    "0": "<big><strong>מטפחת ראש שמקצת השערות מגולות או \"פאה נכרית\" המכסה את כל הראש – מה עדיף?</strong></big>",
                    "1": "<b>שאלה</b>",
                    "2": "יום ראשון ז' אייר תשל\"א<br>פנחס כהן, בני ברק",
                    "3": "לכבוד<br>רבינו המפורסם הראש\"ל הרב הראשי לישראל.<br>הרב יצחק נסים שליט\"א",
                    "4": "אחדשה\"ט,",
                    "5": "ברצוני לשאול את כבוד הרב בענין פאה נוכרית לאשה.",
                    "6": "אני עומד אי\"ה להתחתן בקרוב עם בח\"ל. יש לנו ויכוח בקשר לכיסוי ראש. ארוסתי טוענת שפאה נוכרית זה לא כיסוי ולכן מעדיפה כיסוי ע\"י מטפחת ראש, שכתוצאה מכך חלק קטן מהשערות קדימה וחלק מאחורה ישארו גלויים. ואילו אני טוען שלענ\"ד עדיף על כך פאה נוכרית המכסה את כל הראש.",
                    "7": "הייתי מאד מבקש מכבודו שיפסוק לנו את ההלכה בענין זה, וכן אם יש פוסקים הדנים בכך הייתי מבקש ציון מקום.",
                    "8": "נ.ב. ארוסתי נולדה בטוניס ואילו אני \"צבר\" והורי נולדו בטוניס.",
                    "9": "בתודה מראש.<br>הקטן. פנחס כהן.",
                    "10": "<b>תשובה</b>",
                    "11": "ב\"ה. ירושלים,<br>כ\"ה באייר התשל\"א",
                    "12": "לכבוד<br>מר פנחס כהן<br>בני־ברק.",
                    "13": "א.נ.,",
                    "14": "כב' הרב הראשי שליט\"א קיבל מכתבך מיום ז באייר ש.ז. והורני להודיעך כי כיסוי ראש לפי המוצע ע\"י ארוסתך עדיף<sup class=\"footnote-marker\">156</sup><i class=\"footnote\">ראה שלטי הגיבורים שבת כט ע\"א בדפי הרי\"ף אות א, ובהגהת עין משפט נזיר כח ע\"ב אות נ, ומה שדחה דבריו בשו\"ת באר שבע סימן יח, וראה עוד להגר\"א בשנות אליהו שבת פ\"ו מ\"ה, שו\"ת לחמי תודה (בנו של בעל ההפלאה) דף ד ע\"ב, יט ע\"ד, שו\"ת תשובה מאהבה (תלמיד הנודע ביהודה) ח\"א סי' מח וח\"ב סי' רכב, שדי חמד כרך ז אסיפת דינים מערכת דלת אות ג עמ' 297-298, שו\"ת ישכיל עבדי ח\"ז אבה\"ע סי' טז, שו\"ת אגרות משה אבה\"ע ח\"ב סימן יב כרך ד, שו\"ת יבי\"א ח\"ה אבה\"ע סי' ה. שו\"ת הרב הראשי לראש\"ל הר\"מ אליהו כרך תש\"ן-תשנ\"ג סי' מח עמ' 122, ושם סי קנג עמ' 349.</i>.",
                    "15": "בכבוד רב,<br>המזכירות"
                },
                "10": {
                    "0": "<big><strong>חובה להסביר לחתן את הכתובה לפני שיחתום;<br>עריכת קידושין בה' באייר בחו\"ל</strong></big>",
                    "1": "<b>תשובה (השאלה חסרה)</b>",
                    "2": "ב\"ה, ירושלים ח' בכסלו התש\"כ<br>לכבוד ד\"ר משה לנדס יצ\"ו, קהילת \"עדת ישורון\" פיטסבורג.",
                    "3": "ד\"ר לנדס הנכבד,",
                    "4": "בתשובה למכתבו מיום ב' לפ' תולדות ש\"ז, הנני להודיעו:",
                    "5": "מועצת הרבנות הראשית החליטה שמכאן ולהבא אין להסתפק בקריאת הכתובה בפני החתן והכלה תחת החופה – כפי שהיה נהוג עד כה – אלא על מסדרי החו\"ק להקריא את הכתובה ולהסביר את תכנה בפני החתן בטרם הוא חותם עליה כדי שיבין את מהותה, ואת אחריותו והתחייבויותיו כלפי זוגתו.",
                    "6": "החלטה זו אינה מונעת קריאת הכתובה פעם נוספת בשעת החופה, אך הקריאה השניה אינה חובה.",
                    "7": "נכון שהתרתי עריכת קידושין ביום ה' באייר, הוא יום העצמאות, והיתר זה אינו מוגבל לתושבי הארץ בלבד (ראה מאמרי בקובץ \"עלי עשור\" שהופיע לפני כשנה ומחצה בהוצאת \"מוסד הרב קוק\", ירושלים).",
                    "8": "בכבוד רב, יצחק נסים"
                },
                "11": {
                    "0": "<big><strong>לשאלתה של קהילה ספרדית במדינה העומדת לחוקק \"חוק נישואין מונוגאמיים\"</strong></big>",
                    "1": "ב\"ה ח\"י מרחשון תש\"כ",
                    "2": "לכבוד הרב הגאון המפורסם וכו', הרב הראשי לישראל, ראשון לציון מוהר\"ר יצחק נסים שליט\"א, ירושלים ישראל.",
                    "3": "אחדשה\"ט בכבוד הראוי,",
                    "4": "נשאלנו מאחת הקהלות שנמצאת תחת סמכות הרבנות הראשית בבריטניה שרוב הקהלה הזו הם יהודים יוצאי ספרד, ואנו פונים לכת\"ר לקבל חוות דעתו הרמה לפני שנשיב להם תשובה.",
                    "5": "ר\"ב ע\"כ תרגום עברי של שאלתם, ואסירי תודה הניה לכת\"ר אם ייטיב לשלוח לנו הערותיו לשאלה זו בהקדם האפשרי.",
                    "6": "בכבוד רב ובברכת התורה, בשם ביד\"צ לונדון",
                    "7": "<b>שאלה</b>",
                    "8": "הנדון: חוק נשואין מונוגמיים",
                    "9": "הממשלה הנוכחית תנהיג בקרוב חוק נשואין מונוגמיים אשר תאסור נשואין פוליגמיים חוץ למוסלמים שדתם מתירה פוליגמיה, והמוסד היהודי האחראי יהיה אסיר תודה עבור עצתם בענין זה, כי הם מרגישים כי זוהי שאלה דתית הדורשת הוראה החלטית מהמוסדות המוסמכים.",
                    "10": "בעבר, כאשר היה לנו מעמד של מושבה, הממשלה לא היתה מתערבת בחוקי הנשואין של התושבים, התושבים היהודים, אף כי לפי הדין והמנהג היהודי היה מותר להם לשאת יותר מאשה אחת, היו למעשה מונוגמיים. היו רק מקרים מספר בהם יהודי נשא אשה שניה מחוץ לביהכ\"נ ע\"י נשואין בטקס אחר. היו שלשה מקרים כאלה תוך עשר השנים האחרונות.",
                    "11": "ברצוננו לדעת איך להתגבר על הבעיות הבאות היכולות להתעורר כאשר חוק הנשואין המונוגמי יכנס לתוקפו:",
                    "12": "א) אם לא יהיו ילדים אחרי מספר שנים של נשואין.",
                    "13": "או ב) אם לא יהיה בן־זכר אחרי מספר שנים של נשואין.",
                    "14": "או ג) אם אח מת בלי ילדים, האם האח הנשאר גם אם הוא נשוי יוכל לשאת את אשת אחיו.",
                    "15": "אם ננהג לפי חוק הנשואין המונוגמי, האם יהיה זה בנגוד לדיני ועיקרי ישראל?",
                    "16": "נודה לכם בעד עצתכם ונכיר לכם תודה אם תוכלו להשיב לנו בהקדם, כדי לאפשר לנו להתכונן ולקבוע עמדה מול החוק שיוכנס להחוקה בעתיד הקרוב.",
                    "17": "<b>תשובה</b>",
                    "18": "ב\"ה ירושלים, י\"ט בכסלו התש\"כ",
                    "19": "לכבוד הרבנים הגאונים חברי ביד\"צ דלונדון, אנגליה.",
                    "20": "ר.מ.נ.,",
                    "21": "קיבלתי מכתב כת\"ר מיום ח\"י מרחשון ש\"ז והנני להשיב:",
                    "22": "יש להשיב לקהלה השואלת שאמנם חרם דר\"ג לא חל על קהילות ספרדיות, אולם אין נוהגים לישא אשה על אשתו, ויש שאף מציינים זאת בכתובה.",
                    "23": "באשר למקרים מיוחדים, יש צורך להבטיח שבחוק הנישואין המונוגאמיים שבדעת הממשלה לחוקק, יימצא כתוב שלגבי יהודים יהא הבעל רשאי לשאת אשה על אשתו אם:",
                    "24": "נשא בתולה ושהתה עמו עשר שנים ולא ילדה.",
                    "25": "נשא בעולה ושהתה עמו חמש שנים ולא ילדה.",
                    "26": "לא ילדה לו בן ובת ואינה ראויה עוד ללדת.",
                    "27": "נשתטית האשה או חלתה במחלה שאינו יכול לחיות איתה ואין סיכויים לריפוייה.",
                    "28": "במקרה של יבום והיבמה רוצה ביבום, אם יכול המיבם למיקם בסיפוקייהו של שתי הנשים, רשאי הוא לייבם בהסכמת אשתו.",
                    "29": "בישראל קיים חוק דומה האוסר נישואין פוליגמיים. במקרים מיוחדים מעין אלה, בה\"ד האזורי מברר העובדות ופוסק להתיר לבעל לישא אישה על אשתו. פס\"ד כזה טעון אישור הרבנים הראשיים בישראל.",
                    "30": "לפיכך, רצוי שגם בקהילה זו ייקבע נוהג מאין זה.",
                    "31": "בכבוד רב,",
                    "32": "יצחק נסים"
                },
                "12": {
                    "0": "<big><strong>בעל שעזב את אשתו ואינו זנה ומפרנסה</strong></big>",
                    "1": "<b>שאלה</b>",
                    "2": "בהנ\"ו. י\"א בתשרי התשכ\"ב",
                    "3": "לכבוד משרד הרבנות הראשית ירושלים,<br>כבוד הרב הגאון והנכבד הרב הראשי י. נסים שליט\"א",
                    "4": "שלום וברכה!",
                    "5": "נתקלנו בשאלה הבאה, ועל כך פנינו בבקשה לכבודו לקבל תשובה ברורה, כפי שכתוב \"ככל אשר יורוך\" והיא:",
                    "6": "איש אחד התחתן לפני 4 שנים ומיד לאחר החתונה עזב את אשתו ללא כל סבה ועד עכשיו אינו רוצה לחיות עם אשתו בשום אופן. ובמשך השנים לא קיים את \"שאר כסות ועונה\" לגבי אשתו, וכעת אשתו עומדת במצב לא נעים.",
                    "7": "אם כן מה דינה לגבי אישה?",
                    "8": "האם היא יכולה לדרוש גט מאת הרבנות המקומית?",
                    "9": "האם היא יכולה לדרוש את המהר שלה?",
                    "10": "לידיעתו ההמלצות של הוועד הקהילה המקומי לא נתנו כל פרי עד כה.",
                    "11": "בכל הכבוד, ובברכת שנה טובה כתיבה וחתימה טובה",
                    "12": "מהין עבדוללה,<br>טהראן, איראן",
                    "13": "<b>תשובה</b>",
                    "14": "ב\"ה. ירושלים, כ\"ה בתשרי התשכ\"ב",
                    "15": "לכבוד מר מהין עבדוללה, טהראן",
                    "16": "א.נ.,",
                    "17": "הורני כב' הראשון לציון הרב הראשי לישראל לאשר קבלת מכתבך מיום 21.9.61.",
                    "18": "אודות השאלה באשה שנישאה לפני ארבע שנים ומיד לאחר חתונתה נטשה בעלה ללא סיבה ועד היום חי עמה ולא זן ולא מפרנס אותה.",
                    "19": "ידוע שלפי הדין חייב הבעל במזונות אשתו וכו'<sup class=\"footnote-marker\">157</sup><i class=\"footnote\">ראה הרמב\"ם פי\"ב מהלכות אישות ה\"ב וה\"י, טור ושו\"ע אבה\"ע סימן ע.</i>, ועל פי רוב אף חייב לשלם על העבר, והכל לפי הענין. אם העובדות הן כפי שציינתם במכתבכם.",
                    "20": "במה דברים אמורים אם כוח בי\"ד יפה לפסוק, ושפסק־דינו ניתן להוצאה לפועל, דהיינו, אם הממשלה מכירה בבית־הדין ובפסקי־דינו.",
                    "21": "כמובן שהבעל הוא אשר צריך לתת את הגט, בכל מקרה, בין מרצון בין בכפיה – הכל לפי המקרה ולפי ראות עיני בית־הדין.",
                    "22": "בכבוד רב,<br>המזכירות"
                },
                "13": {
                    "0": "<big><strong>כפיית גירושין על בעל הבוגד באשתו</strong></big>",
                    "1": "<b>שאלה</b>",
                    "2": "ב\"ה אנטוורפן ו' מרחשון שנת תשי\"ט לפ\"ק",
                    "3": "אל כבוד הגאון ר' נסים, הרב הראשי למדינת ישראל, תל־אביב",
                    "4": "כבוד הרב הראשי",
                    "5": "הנני פונה בזה אל כבודו בשאלות דלקמן:",
                    "6": "איזה חידושים נתחדשו בישראל בענין זכותה של האשה לדרוש גט פטורין מבעלה? לתמהוני לא מצאתי באנציקלופדיה התלמודית שום רמז לחידוש. לפי עניות דעתי ישנם מקרים שבהם האשה יכולה לדרוש מבעלה גט פטורין.",
                    "7": "לפני בא מקרה זה: האשה טוענת שבעלה נואף עם אינה יהודית ואין לה אלא הוכחות חשד. בכלל אין שום תקוה שתוכל להמשיך לחיות עם בעלה. וזה אינו רוצה לגרשה אלא אם יתנו לו סכום כסף גדול.",
                    "8": "מתוך תודה למפרע<br>על חוות דעתו,<br>מכבדו ומוקירו,<br>ד\"ר ישראל שפירא",
                    "9": "שאלה נוספת",
                    "10": "ב\"ה אנטוורפן, י\"ב מרחשון שנת תשי\"ט לפ\"ק",
                    "11": "כבוד הרב הראשי",
                    "12": "בהמשך למכתבי מיום ו' מרחשון באתי להוסיף שבנדון שאלתי נודע לי שיש עדים שהבעל חי עם אינה יהודית. במקרה זה חושב אני שיכולים להכריח את הבעל לגרש את אשתו. אבל כיצד מכריחים אותו?",
                    "13": "מתוך רגשי תודה למפרע על חוות דעתו,<br>מכבדו ומוקירו,<br>ד\"ר ישראל שפירא",
                    "14": "<b>תשובה</b>",
                    "15": "ב\"ה כ\"ב בכסלו התשי\"ט",
                    "16": "לכבוד הרב ד\"ר ישראל שפירא יצ\"ו,<br>הרב הראשי באנטוורפן, בלגיה",
                    "17": "ר.נ.,",
                    "18": "בדבר שאלתו על אשה שטוענת טענת \"מאיס\" משום שבעלה חי עם אשה אחרת ויש עדים כשרים שמעידים שיש לבעלה יחסים עם אשה אחרת, אם יכולים לכופו שיפטרנה בגט?",
                    "19": "בטענה זו אין כופין את הבעל לגרש, אבל בית־דין פוסקין לה מזונות כפי יכולתו, ויש שסוברים כי אפשר להטיל עליו מזונות יותר מכפי יכולתו עד שיפטרנה בגט<sup class=\"footnote-marker\">158</sup><i class=\"footnote\">ראה הרמב\"ם פי\"ד אישות ה\"ח, טור ושו\"ע אבה\"ע סימן עז סע' ב, חלקת מחוקק שם ס\"ק ג, ובב\"ש שם ס\"ק ו, ובהגהו' מימו' שם אות ה, פסקי דין רבניים כרך א עמ' 342, ושם כרך ב עמ' 194</i>.",
                    "20": "בכבוד רב,<br>יצחק נסים"
                },
                "14": {
                    "0": "<big><strong>היתר נישואין עם אישה שניה למי שטוען שאשתו מרדה בו וסירבה לעלות איתו לארץ</strong></big>",
                    "1": "מתוך פסק דין של בית הדין הגדול",
                    "2": "ב\"ה, ב בתמוז התשי\"ז",
                    "3": "עם כל הכבוד, לא נראית לי הדרך שהלך בה ביה\"ד האזורי בתל־אביב שדן בבקשה של קרל ב. להתיר לו לשאת אשה על אשתו הדוויג לבית ש. .",
                    "4": "הואיל והמבקש לא הוכיח בפני ביה\"ד האזורי בעדים כשרים שאמנם נשא את האשה הנ\"ל בנישואין אזרחיים בלבד, והואיל ובתשובת ביה\"ד דבודפשט אף לא נרמז על־כך, הרי שיש לדון בבקשתו בחזקת נשוי בחו\"ק כדת וכדין.",
                    "5": "מכאן שמוטלת החובה על הבעל־המבקש להוכיח שאכן אשתו סרבה לעלות עמו ארצה ועמדה בסירובה כל הזמן. דבר שלא הוכח כלל וכלל, לא במסמכים ולא בעדים.",
                    "6": "אמנם ביה\"ד האזורי בת\"א פנה לביה\"ד בבודפשט בקשר לבקשה זו, אולם השאלה שהופנתה לבי\"ד זה, היתה לברר אם האשה מסכימה לקבל גט בלבד. וביה\"ד בבודפשט השיב שהאשה מסרבת להופיע בבית – הדין, ולא נתנה כל סיבה לאי־הופעתה.",
                    "7": "מתשובה זו עדיין אין להסיק שהאשה מורדת היא, שיתכן שאין ברצונה להתגרש מבעלה. ואולי מסיבה זו סירבה להופיע בבית־הדין, או מטעמים אחרים שהמצב גרמם, ובדעתה לעלות ארצה לכשיאופשר הדבר.",
                    "8": "אמנם ה\"עין יצחק\" בח\"א אה\"ע סי' ג' בנידון דידיה שהבעל טען ברי שאשתו מורדת בו ונתקבלה עדות של עד אחד על־כך – התיר לו לישא אשה על אשתו, משום שהיו אומדנות והוכחות המסייעות לדברי הבעל והעד.",
                    "9": "אולם במקרה זה אין מעין אותן אומדנות והוכחות שכתב בעל \"עין יצחק\", וגם לא עד אחד. גם אין הענין שלפנינו דומה לנדון דבעל \"קרית מלך רב\" ח\"א בשו\"ת שבסוף הספר סי' י\"ג, עיין שם.",
                    "10": "לפיכך, אין לדון את האשה בנדון דידן כמורדת, על־סמך טענתו של האיש וגם לא על־פי תשובתו של ביה\"ד דבודפשט.",
                    "11": "עתה נשאלת השאלה אם יש להניח שדינה של האשה כיום הוא כדין שבויה, הואיל ואין באפשרותה לעלות ארצה.",
                    "12": "הנה ה\"חלקת מחוקק\" ו\"בית שמואל\" בסי' קי\"ט ס\"ק ז כתבו שבשבויה – אין להתיר לבעל לשאת אשה אחרת. ועיין בתשובת \"צמח צדק\" סי' א' וב\"עבודת הגרשוני\" סי' נ\"ג, שבנשבית אף אם משום מצוות פריה ורביה לא התירו. ובתשובת \"שב יעקב\" כתב כי לא נוהגים להתיר אלא בנשתטית, אבל בענין אחר לא נשמע מעולם להתיר לישא אשה אחרת. ועיי' \"ברית יעקב\" סי' א'.",
                    "13": "אי־לזאת, מחומר הראיות שכבר הובא בתיק זה, לא מצאתי שיש אפשרות להתיר לבעל לשאת אשה על אשתו.",
                    "14": "לשם השגת בקשתו, עומדות בפני הבעל שתי אפשרויות: להוכיח בעדות כשרה שהוא נישא עם האשה בנישואין אזרחיים בלבד, או להביא עדים שיעידו שהאשה מורדת היא.",
                    "15": "לכן, סבורני שיש להחזיר את התיק לביה\"ד האזורי בת\"א, לברר את הענין בדרך הנ\"ל.",
                    "16": "יצחק נסים"
                },
                "15": {
                    "0": "<big><strong>ייבום על מנת לגרש למחר</strong></big>",
                    "1": "מתוך פסק דין של בית הדין הגדול'",
                    "2": "ב\"ה ירושלים, כ\"ב באדר ב' התשי\"ט",
                    "3": "כב' בית־הדין האזורי הסתמך בפסק־דינו גם על מה שכתב הרדב\"ז בישנות [חלק ד] סי' ק\"ט שרוב רובם של הפוסקים סוברים שמצוות יבום קודמת, והעלים עין מתשובת הריב\"ש סי' ש\"ב אשר תוכנה הביא מרן בב\"י סי' קס\"ה שכתב: כשהיבם נשוי לכולי עלמא מצוות חליצה קודמת דהא קיימא לן שנותנים לו עצה ההוגנת לו וכו' מה לך וכו', ובוודאי שבכגון זה מצוות חליצה קודמת שאם מצוות יבום קודמת איך ישיאו לו בי\"ד עצה לבטל מצוות יבום הקודמת? אלא ודאי כל שיכניס קטטה לתוך ביתו אם מיבם, מצות חליצה קודמת. ומנה לנשוי שיש לומר דמצוות חליצה קודמת לכולי עלמא שאין לך מכניס קטטה לתוך ביתו כמו נושא אשה על אשתו. וא\"ת יגרש אשתו הראשונה וייבם את זאת, הרי קשין גרושין, כמ\"ש בסנהדרין דף כב: בא וראה כמה קשין גרושין שהרי התירו ליחד ולא לגרש וכל שם באשתו ראשונה שאפי' מזבח מוריד עליו דמעות.",
                    "4": "ובתשובת אה\"ע דף ק\"מ כתב מרן: \"איברא, דבגלילותינו אנו תופסין להלכה דמצות יבום קודמת כהרמב\"ם, שהוא מאריה דאתרא, מכל מקום בנדון זה שהיבם נשוי אשה, אפי' להרי\"ף והרמב\"ם וההולכים בשיטתם מצוות חליצה קודמת וכמ\"ש הריב\"ש\", ובסוף דבריו כותב מרן: \"ואם יש מי שלבו נוקפו מלהסכים לנדותו לחלוץ, לפחות ראוי להסכים בקבלת חרם להבדל ממנו עד שיחלוץ\". וברור שזה אפי' שלא נשבע שלא לישא אשה על אשתו שהרי כתבו הטעם שלא יכניס קטטה לתוך ביתו ולא הזכירו מהשבועה.",
                    "5": "ואעפ\"י שמדברי הריב\"ש עצמו בסי' א', והביאו מרן בב\"י שם, מוכח שאם יכול למיקם בסיפוקייהו מצוות יבום קודמת, ונראים דבריו כסותרים, כפי שכבר עמדו על כך האחרונים. ויישבו דבריו שהוא מצריך תרתי בכדי שתהיה מצוות חליצה קודמת: נשוי ושאי אפשר לו למיקם בסיפוקייהו, הנה נראה שבנידון זה שלפנינו הוא גם כן לא מצי למיקם בסיפוקייהו ושגם מטופל בבנים. ועיין \"משפט צדק\" ח\"ב סי' ע' שכתב שאף לפי מה דמשמע מדברי הריב\"ש בסי' א' היינו ביכול לזון כל אחת בבית מיוחד לה לבדה.",
                    "6": "אמנם בתשובת \"מגיד מראשית\" סי' ד – ה כתבו שכל זה הוא דווקא כשהיבמה אינה רוצה ביבום, אבל אם גם היא רוצה להתיבם, שוב אמרינן דמצות יבום קודמת. וכ\"כ בתשובת \"אשדת הפסגה\" סי' י\"ד ע\"ש. וכאן כפי המבואר בדברי הבי\"ד כבר הביעה היבמה את רצונה להתיבם. הנה בתשו' \"צל הכסף\" ח\"א סי' י\"ג דף פ\"ג ע\"ג השיב על דבריהם \"דהא טעמו של הריב\"ש מהש\"ס משום מכניס קטטה לתוך ביתו, וא\"כ אף שהיבמה מסכימה, מכל מקום כשאשתו אינה מתרצית עדיין קטטה במקומה וכו'. ולא עוד אלא דאף אם שתיהן דהיינו אשתו ויבמתו מרוצות מוכח מדברי הב\"ש בסי' א' ס\"ק י\"ח דאינו רשאי ליבם ע\"ש שהאריך. וכאן לא שאלו ולא דרשו אם האשה מסכימה.",
                    "7": "אלא שכל זה אינו עניין למקרה שלפנינו באשר היבם הלזה רוצה לייבם היום ולגרש למחר כדי להחלץ מהחליצה מפחד של סכנה כביכול.",
                    "8": "הרדב\"ז בתשובותיו ח\"א סי' תנ\"ז אסר לעשות כן שנמצאת בעילתו בעילת זנות כמו שמתייחד עם אשתו ודעתו לגרשה. וכן כתב בשמו ה\"פרי אדמה\" ח\"ג בפ\"א מה' יבום וחליצה. אמנם בעל \"אדמת קדש\" בח\"א סי' נ' האריך להתיר לעשות כן, אולם לבסוף כתב: \"כל זה כתבתי להלכה ולא למעשה שנראה בעיני זר הדבר לזלזל בבנות ישראל\". ועיין \"ויאמר יצחק\" ח\"א סי' קפ\"ה ועוד. בכל אופן אין מן הראוי לנהוג כן בארץ.",
                    "9": "ועצם הפחד מחמת סכנה כביכול הוא פחד שוא בלתי מבוסס, כפי שהאריכו בזה בתשובת \"חיים ושלום\" ח\"א סי' ל\"ח ו\"שדה חמד\" מע' חליצה סי' א' אות ל\"ח ו\"פתחי תשובה\" בסוף סדר חליצה.",
                    "10": "לבסוף ברצוני להעיר על פיסקה בפסק־הדין בה נאמר: \"לאור כל זה ואחרי התייעצות עם הראשל\"צ הרב הראשי רבי יצחק נסים שליט\"א החלטנו ופסקנו להתיר ליבם וכו'\". לא ברור לי על מה הסתמך כב' ביה\"ד באמרו דברים אלה; מה שידוע לי הוא שבשיחתי עם אב ביה\"ד אמרתי לו, לאחר ששאלני, כי בארצות צפון אפריקה נוהגים לייבם בדרך זו, ואין להבין מדברי אלה כי דעתי היא שכן יש לנהוג בישראל.",
                    "11": "ב\"ה ירושלים,<br>כ\"ב באדר ב' התשי\"ט"
                },
                "16": {
                    "0": "<big><strong>התרת יבמה ללא חליצה על סמך אישור רופא שלבעלה לא היה כח גברא</strong></big>",
                    "1": "<b>תשובה (השאלה חסרה)</b>",
                    "2": "ב\"ה. ירושלים,<br>ט\"ז בשבט התשכ\"ז",
                    "3": "לכ\"כ<br>ידידנו הרב הגאון המפורסם<br>והנודע כדרופתקא דאורייתא<br>כש\"ת מה\"ר אברהם אהרן פרייס שליט\"א<br>רב ור\"מ בטורונטו, קנדה.",
                    "4": "אחדשו\"ת",
                    "5": "קבלתי אגרתו מיום ד' בחודש זה ובו כותב כת\"ר שבעתוני אמריקה וקנדה הופיעה ידיעה חדשה שהרבנות הראשית לישראל עשתה מעשה רב ריפורמה בדת והתירה לאשה שזקוקה לחליצה להנשא בלא חליצה, ומקוים שהרבנות תוסיף ללכת בדרך זו ותעשה צעדים קדימה לתקן הדת וכו' וכו'. ומר התרתח בריתחא דאורייתא על לא טובה שמועה זו, וכתב מה שכתב. לזאת אשיב שהעתונים בארץ ובחו\"ל לא הסתפקו באמת שבשמועה זו, אלא הוסיפו וגרעו כמנהגם וכדרכם.",
                    "6": "גופא דעובדא הכי הוה: הובא בפני בית־הדין הגדול בירושלים, שהיה מורכב משלושה רבנים מגדולי הרבנים בארץ, והם: הרב יוסף אלישיב, אב\"ד, הרב בצלאל זולטי והרב אליעזר גולדשמידט חברים עמו. ענינה של אשה צעירה אשר הייתה עם בעלה המנוח ימים אחדים ולבעלה לא היה כח גברא וישנה תעודת רופא המאשרת מצבו של בעלה. האב\"ד הרב יוסף שלום אלישיב כתב פסק־דין באריכות רבה להתירה וחתמו עמו שני חבריו. היות והיה ידוע להם שב\"אגרות משה\" להרב משה פיינשטיין דן בעובדא מעין זו שלחו אליו פסקם והצטרף עמהם להתירה בלא חליצה<sup class=\"footnote-marker\">159</sup><i class=\"footnote\">ראה שו\"ת אגרות משה אבה\"ע ח\"א סי' עט, וח\"ג סי' מח עמ' תצא, שו\"ת יבי\"א ח\"ט אבה\"ע סימן לח.</i>.",
                    "7": "לרבנות הראשית לא נודע ממעשה זה, עכ\"פ לי עצמי לא נודע מזה לפני פרסום המעשה בעתונות, והעלימו זה ממני, ואולי בצדק, לפי שיודעים שאין אני מתערב בעניני גיטין וחליצה. נוסף לכך גם ידעו שאין אני מאמין ברופאים שבארץ ובתעודותיהם. מפגישותי עם גדולי הרופאים פה בקשר עם ענין המדהים והמצער של ניתוחי מתים, נוכחתי שאין לסמוך עליהם בדברים הקשורים בהלכה.",
                    "8": "את פסקם ונימוקיהם, אין אני מניח שלאחר מעשה יסכימו לשלוח לכת\"ר.",
                    "9": "ואסיים בברכת יגדיל תורה ויאדיר, \"ה' עוז לעמו יתן ה' יברך את עמו בשלום\".",
                    "10": "בכבוד רב,",
                    "11": "יצחק נסים"
                },
                "17": {
                    "0": "<big><strong>חלוקת עזבון אישה שלא השאירה צוואה</strong></big>",
                    "1": "ב\"ה טהרן, א' באדר, תש\"ך. 29.2.1960",
                    "2": "לכבוד השם הטוב הגאון יצחק נסים שליט\"א,<br>הרב הראשי וראשון לציון, ירושלים.",
                    "3": "ר.מ.נ.,",
                    "4": "הריני מצרף בזה בהתאם לבקשתו של החכם ברוך כהן צדק מטהרן, שאלה אל כב' בענייני דין ירושה.",
                    "5": "המכתב נכתב בשני העתקים והחכם כהן צדק מבקש שתשובת כב' תינתן על אחד ההעתקים אשר תוחזר אליו במישרין או באמצעות משרדנו.",
                    "6": "ברגשי כבוד והוקרה,",
                    "7": "יוסף נס<br>מנהל מחלקת<br>העליה בפרס.",
                    "8": "<b>שאלה</b>",
                    "9": "ב\"ה ל' בשבט, תש\"ך",
                    "10": "למעלת עט\"ר ראשון לציון, הרב הראשי יצחק נסים,<br>ראש אב בי\"ד לישראל יר\"ה.",
                    "11": "שלום וברכה!",
                    "12": "ראובן היה לו אשה אחת ובן אחד וארבע בנות שלא נשאו הבנות בחיי אביהן. ראובן נתן בית אחד לאשתו בלי תנאי ובאומד הדעת כתב צוואה וחלק את ירושתו לבנו ולבנותיו וגם כותב לאשתו את כתובתה כשיפטר יחלקו הירושה כפי הצוואה וכן היה. כשנפטר לב\"ע חלקו הבנות והבן ואשתו כפי צווי אביהם.",
                    "13": "אחר כמה שנים גם כן נפטרה אשתו שהיא אם הבן והבנות, בלי שום צוואה ויש לה ממון.",
                    "14": "יורנו מורינו היכול ליתן ירושת האשה ליורשיה כמו שירשו הבנות והבן מקודם שירשו מאביהם.",
                    "15": "בבקשה ממעל' כ\"ת לכתוב תשובתנו תחת השאלה הזו שלא יהיה לנו תקלה שיאמרו שאלה הוא למפרע.",
                    "16": "ופתחי תשובה בל יהיו משולבים.",
                    "17": "הננו בברכת שלום.",
                    "18": "ח. ברוך כהן צדק,<br>הצעיר ברוך שלמה.....",
                    "19": "<b>תשובה</b>",
                    "20": "אין להתייחס אל עזבון האשה לפי צוואת הבעל על עזבונו שלו, והואיל והאשה לא השאירה צוואה, עזבונה צריך להתחלק לפי הדין, כמבואר בחושן משפט סי' רע\"ו סעיף ד'.",
                    "21": "יצחק נסים,",
                    "22": "ראשון לציון<br>הרב הראשי לישראל"
                },
                "18": {
                    "0": "<big><strong>ירושת אלמנה בנכסי בעלה</strong></big>",
                    "1": "<b>שאלה</b>",
                    "2": "תל אביב י\"ז בניסן התשכ\"ז",
                    "3": "אל: כבוד הראשון לציון<br>הרב הראשי לישראל<br>מו\"ר יצחק נסים, שליט\"א<br>ירושלים",
                    "4": "שלום רב וכל טוב,",
                    "5": "הנידון: מנזלי מלכה – ירושה לנשים נשואות בעיר עדן",
                    "6": "בקשר למכתבך מיום י' בכסלו התשכ\"ז לבעלי מר בן־ציון מנזלי.",
                    "7": "אני וההורים שלי עלינו ארצה מעדן בשנת 1934 ויש בית לנו בעיר עדן, ומלפני כמה שנים ההורים שלי ז\"ל נפטרו כאן, ויש לי 3 אחים נשואים נמצאים בארץ ישראל, ומקבלים שכירות של הבית בעדן ולא נותנים לי אף פרוטה.",
                    "8": "בעדן נשים נשואות לא מקבלות ירושה, אבל אנחנו כולנו נמצאים בארצינו הקדושה, ונעשה עון גדול בעיר עדן שהנשים לא מקבלות ירושה.",
                    "9": "האם אני מגיע לי ירושה מהרכוש הנמצא בעדן של המנוח עטרת ראשי אבי משה פנחס ז\"ל.",
                    "10": "אבקש את סליחתך אדוני הרב שאני מטרידך במכתבי זה, היות ואנחנו משפחה של 7 נפשות, ומצבינו קשה מאוד, ורוצה לדעת. האם יש לי חלק ונחלה לקבל מהירושה של המנוח אבי ז\"ל.",
                    "11": "ואלוקים יתן לך בריאות, וחיים ארוכים אכי\"ר.",
                    "12": "בכבוד רב,",
                    "13": "מלכה מנזלי<br>53, הגבור האלמוני,<br>יד אליהו תל־אביב",
                    "14": "<b>תשובה</b>",
                    "15": "ב\"ה. ירושלים,<br>ב' באייר התשכ\"ז",
                    "16": "לכבוד<br>משפחת בן־ציון ש. מנזלי<br>תל־אביב",
                    "17": "א.נ.,",
                    "18": "מכתביכם מיום י' בכסלו וי\"ז בניסן ש.ז. אל כב' הרב הראשי נתקבלו, והורני להודיעכם שאף התקנות שהותקנו על־ידו בזמנו בכתובה בפרס כוחן יפה כמובן לגבי התחייבויות שבהן ישאו המקשרים מהיום והלאה, ואולם לא יחולו תקנות אלה על העבר אלא בהסכמת הצדדים לקבלן על עצמם בפני בית־דין.",
                    "19": "לאור הנ\"ל אין באפשרות כב' הרב הראשי לעזור לכם בענין זה.",
                    "20": "בכבוד רב,<br>מנהל הלשכה"
                },
                "19": {
                    "0": "<big><strong>האם בת יורשת ע\"פ התורה? האם מועיל בזה \"דינא דמלכותא\" או מנהג המדינה?</strong></big>",
                    "1": "<b>שאלה</b>",
                    "2": "תל־אביב, ב' חשון תשכ\"ט",
                    "3": "דחוף",
                    "4": "לכבוד<br>הרב הראשי לישראל, ראשון לציון.<br>יו\"ר ביה\"ד הגדול, הרב הגאון הגדול<br>מרן רבי יצחק נסים שליט\"א<br>ירושלים.<br>ע\"י ביה\"ד הרבנות.",
                    "5": "ילמדנו רבנו,",
                    "6": "האם לפי דת משה וישראל יורשת הבת עם הבן;",
                    "7": "האם בוטל או שונה הדין הזה על ידי התלמוד, הפוסקים או על ידי הרבנות הראשית לישראל, והאם מחייב, אם שונה, את כל תפוצות ישראל בכל מקום שהם?",
                    "8": "האם הכלל \"דינא דמלכותא דינא\" והכלל \"הכל כמנהג המדינה\" מבטל את דין התורה ויש להתנהג לפיהם?",
                    "9": "בתודה מראש ובכל הכבוד,<br>דר' ס. וולף, עו\"ד",
                    "10": "<b>תשובה</b>",
                    "11": "ב\"ה. ירושלים,<br>כ\"ו בחשון התשכ\"ט",
                    "12": "לכבוד<br>ד\"ר ס. וולף, עו\"ד<br>תל־אביב.",
                    "13": "שלום וישע רב,",
                    "14": "בתשובה למכתבו מב' בחשון ש.ז., הורני כב' הרב הראשי להשיב כדלהלן:",
                    "15": "הבת אינה יורשת עם הבן, כמבואר בש\"ע חו\"מ סימן רע\"ו. הדין הזה לא שונה ולא ישונה. אולם לבת הלא נשואה נותנים עישור מנכסי אביה לנדוניא כמבואר בש\"ע אה\"ע סימן קי\"ג.",
                    "16": "בפָרַס ענייני הירושה נתונים בידי חכמי טהרן שינהגו בה לפי דיני ישראל, ונתעורר שם ויכוח על שאין הבת יורשת עם הבן. והוצרך כב' הרב הראשי לסדר להם בעד העתיד שיחתמו בשעת החופה בתוך שטר הכתובה חיוב נוסף על חיובי הכתובה בזו הלשון: עוד התחייב הבעל שכל בת תירש מעזבונו כחצי ירושת הזכר<sup class=\"footnote-marker\">160</sup><i class=\"footnote\">ראה להרא\"י הרצוג בספרו “חוקה לישראל על פי התורה\", כרך ב' עמ' 110, הובא בתחומין כרך יח עמ' 30, ובמאמרו של הראש\"ל הר\"מ אליהו בתחומין כרך ג עמ' 244 על ירושת הבת, ובמאמרו של הרז\"נ גולדברג בתחומין ח\"ד עמ' 342 ואילך בדין ירושת הבת ומנהג שטר חצי זכר.</i>.",
                    "17": "והננו שולחים לכם רצ\"ב את הכתובה עם התוספת. והמעוניינים יוכלו להוסיף בשעת כתיבת הכתובה תנאי כנ\"ל.",
                    "18": "בכבוד רב,<br>מנהל הלשכה"
                },
                "20": {
                    "0": "<big><strong>הוספות לכתובה ותנאים, שהתקין הרב נסים ליהודי איראן<sup class=\"footnote-marker\">161</sup><i class=\"footnote\">על ביקורו של הרב נסים באיראן והתקנות שהתקין שם ראו: פרופ' מאיר בניהו, מן ההר אל העם - חייו ופעלו של הראשון לציון הרב יצחק נסים ז\"ל, תל אביב תשנ\"ג, עמ' 111-116; הרב ד\"ר שלמה א' גליקסברג, 'תקנותיהם של הראשונים לציון לשיפור מצבה של האישה היהודיה באיראן', פעמים 142-143 (תשע\"ה), עמ' 188-205, 210-211; הרב שמואל כ\"ץ (עורך), לדוד ולדורות — כרך ב: בקומה זקופה, ירושלים תשע\"ז, קפח-רח.</i></strong></big>",
                    "1": "ההוספות לכתובה",
                    "2": "...התנאים שהתנו ביניהם החתן והכלה הנזכרים, שרירין וקיימין כתנאי בני גד ובני ראובן, ואלו הן:",
                    "3": "מעשה ידיה לו, מזונה וכל צרכיה עליו. לא ישא ולא יקדש ולא ישדך שום אשה אחרת עליה, כי אם ברשות בית דין הצדק. ולא יגרשנה כי אם ברצונה, וברשות והסכמת בית דין הצדק. ולא ימכור ולא ימשכן שום חפץ מחפציה בלתי רשותה ורצונה. ולא יפתנה ולא יסיתנה למחול לו סכי כתובתה, לא כולם ולא מקצתם ולא שום תנאי מתנאי הכתובה. ואם תמחול לו, המחילה ההיא בטלה מעכשיו וחשובה כחרס הנשבר וכדבר שאין בו ממש.",
                    "4": "וכך אמר לנא החתן הנזכר: אחריות וחומר וחוזק שטר כתובתא דא קבלית עלי ועל ירתאי בתראי ועל כל שפר ארג נכסין וקנינין דאית לי תחות כל שמיא, מקרקעי ואגבן מטלטלי, דקניתי ודאקני, כולהון יהון אחראין וערבאין ומשועבדין שעבוד גמור ושלם כתקנת חכמים ז\"ל להתפרע מנהון שטר כתובתא דא, בחיי ובתר חיי ואפילו מגלימא דאכתפאי. והכל דלא כאסמכתא ודלא כטופסי דשטרי, ובביטול כל מודעי ובפיסול עדיהן, ולדעת הרשב\"א זלה\"ה, כחומר וחוזק כל שטרות הכשרים.",
                    "5": "וקנינא מיד החתן הנזכר קנין גמור ושלם במנא דכשר למקני ביה, כדין כראוי וכתקנת חז\"ל, על כל האמור לעיל. וגם נשבע שבועה חמורה בתקיעת כף, על דעת המקום ברוך הוא ועל דעת הנשבעין באמת, לאשר ולקיים כל הכתוב בשטר כתובתא דא בלי שום שינוי ותמורה ותחבולה כלל ועיקר. והכל שריר ובריר ואמת ויציב ונכון וקיים.",
                    "6": "נאם ............. עד",
                    "7": "נאם ............. עד",
                    "8": "גם אני החתן מודה על כל הנ\"ל, ומקבל עלי סברת הפוסקים שאדם מחייב עצמו בדבר שאינו חייב ואפילו בדבר שלא בא לעולם.",
                    "9": "התנאים הנוספים",
                    "10": "אנחנו העדים החתומים על הכתובה, בפנינו התחייב החתן ______________ בחיובים נוספים על התנאים שבכתובה, ואלו הם:",
                    "11": "אם חס ושלום יפטר הבעל, תהא האשה ניזונת מנכסי בעלה כל ימי אלמנותה, כל זמן שלא תבעה כתובתה. תבעה כתובתה בבית דין אין לה מזונות, אלא תנאי כתובתה. אם דמי הכתובה הם פחות מחלקו של יורש זכר, יושלם לה מן העזבון עד שיעור יורש זכר.",
                    "12": "מתה האשה בחיי בעלה, התחייב הבעל לחלק ירושתה עם הבנים והבנות שווה בשווה, וזה בנכסים שבאו לה מעבודתה וממתנות שאין לבעלה זכות בהן.",
                    "13": "עוד התחייב לזון בניו ובנותיו הקטנים עד מלאת להם י\"ח שנה אם אין ידם משגת, וכן אם הבן או הבת נכים, כל זמן נכותם, והוא שאינם מסוגלים לפרנס עצמם.",
                    "14": "כן נתחייב להשיא את בנותיו ולתת להן נידוניא כפי כבודו.",
                    "15": "עוד התחייב הבעל שכל בת תירש מעזבונו כחצי ירושת הזכר.",
                    "16": "בתנאים והחיובים הנ\"ל התחייב החתן הנ\"ל בחיוב גמור ושלם ובחומר ובחוזק התנאים הכתובים בשטר הכתובה ובחומר ובחוזק כל שטרות הכשרים. וקנינא מידו קנין גמור ושלם במנא דכשר למקניא ביה, וגם נשבע שבועה חמורה בתקיעת כף על דעת המקום ברוך הוא ועל דעת הנשבעים באמת, לקיים כל הנ\"ל, דלא כאסמכתא ודלא כטופסי דשטרי. והכל שריר וברור וקיים.",
                    "17": "............................ עד",
                    "18": "............................ עד",
                    "19": "גם אני החתן מודה על כל הנ\"ל, ומקבל עלי סברת הפוסקים הסוברים שאדם מחייב עצמו בדבר שאינו חייב ואפילו בדבר שלא בא לעולם.",
                    "20": "החלטות ראשי קהילת טהראן במעמד הראש\"ל הרב יצחק נסים",
                    "21": "אנחנו, ראשי ומנהיגי ק\"ק טהראן, נתכנסנו כולנו ביום ה', ה' בתמוז תשכ\"ו, להיוועד עם מעלת כבוד הראשון לציון הרב הראשי לישראל יצחק נסים שליט\"א, נשיא בית הדין העליון בישראל, וביקשנוהו להסדיר בעיות הנוגעות לחיי היהדות בפרס. ואחרי דיונים ובירורים בהשתתפות הנוכחים, קיבלנו עלינו פה אחד כל ההצעות שהביא בפנינו כב' הראשון לציון, ואלה הם:",
                    "22": "נוסח הכתובה ותוספת התנאים הכתובים עמה, יהא הנוסח היחיד בעל התוקף והמחייב כל יחיד ויחיד מבני קהילתנו. בית הדין שיקום (כמוסבר להלן) יטפל בענייני הנשים שנישאו לפני כן ברוח התנאים שבכתובה החדשה.",
                    "23": "נוסח הכתובה והתנאים יתורגמו לשפה הפרסית לצורך האישור הנוטריוני.",
                    "24": "כב' הרב הראשי יבקש משר המשפטים בפגישתו היום, קבלת ההחלטה כמחייבת את היהודים באירן.",
                    "25": "ועד הקהילה מחליט להקים בית דין קבוע בטהראן, שבו ישבו שלושה דיינים, שניים מקומיים ואחד מארץ ישראל, שיקבע כב' הראשון לציון.",
                    "26": "בית דין זה יטול לידיו כל הסמכויות של סידור חופה וקידושין וירושה וגטין, ומלבדם אין מוסמך לעשות זאת.",
                    "27": "בית דין זה בלבד יהיה מוסמך בארץ־ישראל וביתר קהילות הגולה.",
                    "28": "כב' הראשון לציון יבקש משר המשפטים, שגם ממשלת אירן תכיר רק בבית דין זה.",
                    "29": "ולהיות כל האמור אמת וצדק, ונעשה בהסכמתנו ולפי בקשתנו – באנו היום על החתום, מתוך הכרת תודה לכב' הראשון לציון, שיצא לישע עמו בגלות אירן ובא לראותנו [צ\"ל: לרעותנו] עלי מבועי התורה והצדק."
                }
            },
            "5_6 Jews and Non Jews": {
                "0": {
                    "0": "<big><strong>היהדות – דת או גזע?</strong></big>",
                    "1": "<b>תשובה (השאלה חסרה)</b>",
                    "2": "ב\"ה, ירושלים, כ\"א במנחם אב התשכ\"ג<br>לכבוד <br>גב' גלוריה אבלינג,<br>מיסורי",
                    "3": "גב'.נ.,",
                    "4": "הננו מאשרים קבלת מכתבך בו הצגת את השאלה אם היהדות היא דת או גזע, וזו תשובת הרב הראשי:",
                    "5": "היהדות היא דת שאליה משתייכים כל בני אברהם יצחק ויעקב שלא עברו לדת אחרת. כל מי שאינו יהודי רשאי על פי ההלכה להיכנס ליהדות על ידי טכס של התגיירות. אולם בתנאי אחד, שהוא עושה זאת מתוך הכרה מלאה ושרצונו לקיים מכאן ולהבא את מצוות התורה. מאותו רגע שהנכרי מתגייר נעשה הוא בן העם היהודי<sup class=\"footnote-marker\">162</sup><i class=\"footnote\">ראה הרמב\"ם סוף ספר זרעים, ובתשובותיו מהדו' בלאו סי' רצג, מהדו' פריימן סי' מב, מה שהשיב לר' עובדיה הגר וז\"ל: נמצא אברהם אבינו ע\"ה הוא אב לזרעו הכשרים ההולכים בדרכיו ואב לתלמידיו וכל גר שיתגייר.</i>. מכאן תביני שאין היהדות נחשבת לגזע.",
                    "6": "בכבוד רב,<br>המזכירות",
                    "7": "נ.ב. הצ'ק על סך 1 דולר מוחזר בזה."
                },
                "1": {
                    "0": "<big><strong>הספד על נכרים שנהרגו באסון המטוס בבולגריה</strong></big>",
                    "1": "<b>תשובה (השאלה חסרה)</b>",
                    "2": "ב\"ה כ\"ב אב תשט\"ז<br>לכבוד<br>מר יצחק בן־צבי יצ\"ו<br>נשיא מדינת ישראל,<br>ירושלים",
                    "3": "אדוני הנשיא,",
                    "4": "מחמת חשיבות הענין הכלול במכתב כב' אל הרב א.י. אונטרמן יצ\"ו, הרב הראשי לתל־אביב, ושאת העתקתו שלח כב' אלי, הריני מתכבד להודיעו דעת ההלכה בענין.",
                    "5": "שנינו בברייתא (הובאה במס' גיטין ס\"א, א'):",
                    "6": "תנו רבנן מפרנסין עניי נכרים עם עניי ישראל, מבקרין חולי נכרים עם חולי ישראל וקוברין מתי נכרים עם מתי ישראל מפני דרכי שלום.",
                    "7": "על פיסקא זו כותב רש\"י: \"אם מצאום הרוגים עם מתי ישראל\". והר\"ן פירש את דבריו: \"עם מתי ישראל\", לאו דוקא, שהדין הוא כך אף אם מצאו מתי נכרים לבד \"שמתעסקין בהן ובקבורתן מפני דרכי שלום\".",
                    "8": "והרמב\"ם פסק בהלכות מלכים, בפרק י', הלכה י\"ב: \"ציוו חכמים לבקר חוליהם ולקבור מתיהם... מפני דרכי שלום. הרי נאמר טוב ה' לכל ורחמיו על כל מעשיו ונאמר דרכיה דרכי נועם וכל נתיבותיה שלום\". וכן הוא דעת מרן ר\"י קארו בשולחן ערוך יו\"ד, סי' שס\"ז, סע' א', וב\"בית יוסף\" בסימן זה הביא את דברי ה\"כלבו\" שכתב: הרואה את המת חייב לעמוד מפניו ולנהוג בו כבוד ואפילו מת נכרי חייב ללוותו 4 אמות.",
                    "9": "זוהי דעת ההלכה, שכל עקרונותיה מושתתים על הטוב והישר ונתיבות השלום.",
                    "10": "אינני יודע מה היו נימוקיו של הרב אונטרמן בעת הספד חללי המטוס הי\"ד ובודאי יסביר לכב' נימוקיו. אך אני מתפלא על אותו מעיר שחשב לתלות בוקי־סריקי בדת ישראל. אדרבא אנו רואים עד כמה הקפידה תורה לגמול חסד עם כל נברא, כי תורת חסד היא.",
                    "11": "ברחשי יקר,",
                    "12": "יצחק נסים"
                },
                "2": {
                    "0": "<big><strong>לימוד תורה לנכרי</strong></big>",
                    "1": "הקדמה",
                    "2": "ב\"ה ירושלים ב' מנחם אב התשי\"ט (6.8.59)<br>לכבוד מזכיר לשכת הראשון לציון הרב י. נסים, ירושלים",
                    "3": "א.נ.,",
                    "4": "רצ\"ב מכתבו של קורא \"הבקר\" מר מרדכי עציץ ונודה לכב' הרב באם יתן תשובתו בהקדם.",
                    "5": "נא להחזיר לנו את מכתבו של מר עציץ ביחד עם תשובת כב' הרב ע\"מ לפרסמה.",
                    "6": "ברגשי הוקרה,",
                    "7": "חיים יפת,<br>מנהל סניף \"הבוקר\", ירושלים",
                    "8": "<b>שאלה</b>",
                    "9": "ב\"ה ירושלים ?? לחודש תמוז תשי\"ט בסדר ותנשא מלכותו",
                    "10": "לכבוד מעלת כבוד הרב הראשי לישראל כמה\"ר יצחק נסים הי\"ו",
                    "11": "אני החו\"מ מבקש מכבודו שאלה ותשובה עליה. בשבוע שעבר קראתי בעתון מאמר על השגריר האמריקאי היה אצל כבודו בקש ממנו ללמוד חומש עם פירוש רש\"י ועוד תלמוד בבלי. רציתי לשאול מעלת כבודו לא נעלם המאמר שכתוב במסכת סנהדרין דף ע\"ח ע\"ב כותי שלמד תורה חייב מיתה, איך מעלת כבודו מרשה לו ללמוד? ועוד בזמן מתן תורה הקב\"ה הציע את התורה לבני ישמעאל וסרבו לקבל אותה וגם בני עשו סרבו לקבל אותה אלא דוקא ישראל ואיך מעלת כבודו מרשה לו ללמוד את התורה? אני מבקש תשובה ברורה והיתר על זה.",
                    "12": "מאת עבדך, מרדכי עציץ, מחנה יהודא, ירושלים.",
                    "13": "<b>תשובה</b>",
                    "14": "ב\"ה ירושלים ח' מנחם אב התשי\"ט<br>לכבוד מר חיים יפת, מנהל סניף \"הבקר\", ירושלים",
                    "15": "א.נ.,",
                    "16": "בהתיחס למכתב שהעברת אלינו בקשר לנכרי הרוצה ללמוד תורה, הורני כב' הראשון לציון הרב הראשי לישראל להשיב כדלהלן:",
                    "17": "בימינו התנ\"ך והתלמוד מתורגמים ללשונות העמים, ומקצועות היהדות נלמדים במכללות מפי כמרים ואנשי מדע שאינם בני־ברית. מכאן שהאפשרות ללמוד תורה אינה תלויה במלמד יהודי בלבד.",
                    "18": "כמה פוסקים קבעו שמותר לישראל ללמד את לשון הקודש ודקדוקה – לכמרים, וממילא יוכלו ללמוד תורה אף בלשוננו.",
                    "19": "הרמב\"ם בתשובותיו סי' שז\"ד קובע שלגבי הנוצרים ישנה אפשרות ללמדם לפי ש\"הערלים מודים בנוסח התורה כי היא בשלמותה כמו שהיא בידינו רק יגלו פנים בפירושים מופסדים וירמזו בה הרמזים הידועים להם ואם יעמידם איש על הפרוש הנכון אולי יחזרו. ואם גם לא יחזרו אין בזה מכשול לישראל, כי לא ימצאו בתורתם הפך תורתנו\".",
                    "20": "מהטעמים הנ\"ל, אין מקום לאמר לנכרי החפץ ללמוד תורה – שלא ללמדה.",
                    "21": "בכבוד רב, המזכירות",
                    "22": "תשובה (בגליון נרשם: 'נוסח תשובה זה לא נשלח')",
                    "23": "לכבוד מר חיים יפת, מנהל סניף \"הבקר\", ירושלים",
                    "24": "א.נ.,",
                    "25": "בהתיחס למכתב שהעברת אלינו בקשר לנכרי הרוצה ללמוד תורה, הורני כב' הראשון לציון הרב הראשי לישראל להשיב כדלהלן:",
                    "26": "במסכת חגיגה דף י\"ד עמ' א' נאמר: \"אמר ר' אמי אין מוסרין דברי תורה לגוי שנאמר לא עשה כן לכל גוי\". התוספ' במקום הקשו מה בא להשמיענו ר' אמי שהרי בלאו הכי אסור לגוי ללמוד תורה כמבואר בסנהדרין נ\"ט, וממילא המלמדו עובר על \"לפני עיור\", ותרצו שהמדובר במקום שיש גוי היכול ללמדו, שאז ישראל המלמדו אינו עובר על \"לפני עיור\", – אבל יש איסור משום \"מגיד דבריו ליעקב\".",
                    "27": "המהרש\"א במקום כותב שהאיסור הוא ללמדן טעמי המצוות וסודותיהם, אבל סתם לימוד – אין איסור. וכן כתב ה\"באר שבע\" בקונטריס באר מים חיים סי' י\"ד, וציין שיש רבנים המלמדים תורה לעכו\"ם.",
                    "28": "ועל עיקר הדברים שבמסכת סנהדרין שכותי שלמד תורה – חייב מיתה, כותב הרמב\"ם בתשובותיו סי' שס\"ד שהמדובר הוא כשידינו תקיפה עליהם שאז יכולים למנוע אותם מללמוד.",
                    "29": "ובכלל אומר הרמב\"ם שלגבי הנוצרים ישנה אפשרות ללמדן לפי ש\"הערלים מודים בנוסח התורה כי היא בשלמותה כמו שהיא בידינו רק יגלו פנים בפירושים מופסדים וירמזו בה הרמזים הידועים להם, ואם יעמידם איש על הפרוש הנכון אולי יחזרו, ואם גם לא יחזרו אין בזה מכשול לישראל, כי לא ימצאו בתורתם הפך תורתנו\".",
                    "30": "ובשו\"ת \"בשמים רא\"ש\" סי' שכ\"ז מובאת שאלה שהופנתה לרא\"ש מרב אחד שרצה ללמד תורה לנכרי והיה נראה לו כי עתה אין איסור בזה באשר האיסור הוא משום שאסור לגוי ללמוד תורה והמלמדו עובר על \"לפני עיור לא תתן מכשול\". ואילו עכשיו לא שייך איסור זה של \"לפני עיור\" הואיל ויש הרבה כמרים היודעים תורה – ויכולים הם ללמדם לנכרים.",
                    "31": "והשיב הרא\"ש כי אין הדין עמו של השואל, והוא אומר: וכי הכומר היודע ללמד מצוי הוא? ומי שילמד תורה ממנו רואה סימן יפה במשנתו? בלי ספק, לו היה לו נוח ללמוד אצל הכומר לא היה בא ללמוד מפי הרב השואל – ולכן הכריע הרא\"ש שאסור לרב ללמדו.",
                    "32": "אבל בימינו ידוע שהתנ\"ך, רש\"י והתלמוד תורגמו ללשונותיהם ומצויים לרוב כמרים ואנשי מדע שאינם בני ברית הלומדים תורה ומלמדים אותה – ולאור דברי הרמב\"ם הנ\"ל שלגבי הנוצרים אין יוצא מזה מכשול – ולא עוד אלא שפוסקים התירו לישראל ללמד לנכרים לשון הקודש ודקדוקה, אף שדבר זה ממילא יכול להביאם ללימוד התורה (ראה \"ויאמר יצחק\" – או\"ח סי' כ\"א; ו\"מעשה אי\"ש\" – להראש\"ל ר' יעקב שאול אלישר זצ\"ל – חלק יו\"ד סי' ז').",
                    "33": "לפיכך אין טעם לאמר לנכרי החפץ ללמוד תורה – שלא ללמדה.",
                    "34": "בכבוד רב,",
                    "35": "המזכירות"
                },
                "3": {
                    "0": "<big><strong>לימודי קודש לילדים ערבים בבית ספר ממלכתי־דתי</strong></big>",
                    "1": "<b>שאלה</b>",
                    "2": "ב\"ה, ו' שבט תשכ\"ז<br>לכבוד הרב נסים<br>הרבנות הראשית לא\"י<br>ירושלים.",
                    "3": "כבוד הרב,",
                    "4": "בימים אלו קבלנו 100 תלמידים ממעברת שבות־עם וביניהם 3 תלמידים של משפחה ערבית שגרה במקום (בן אחד בן 9 שנים ושתי בנות 11 ו־13 שנים).",
                    "5": "בעקבות זאת התעוררה אצלנו בעיה חמורה האם רשאים אנו מבחינת הדין ללמד תלמידים אלה לימודי קודש כגון: תפלה תורה וכו' כפי שתכנית הלימודים של ביה\"ס הממ\"ד מחייבת או לאו.",
                    "6": "בהתחשב בעדינות הבעיה אנו מבקשים חוות דעת כב' בענין, על מנת שנדע להפנות תשומת לב הממונים לבעיה ולפתרונה.",
                    "7": "אנו תקוה שתשובת כב' לא תאחר לבא.",
                    "8": "בתודה ובכל הכבוד",
                    "9": "מ. גיספאן<br>מנהל ביה\"ס ישורון פרדסיה.",
                    "10": "<b>תשובה</b>",
                    "11": "ב\"ה. ירושלים,<br>י\"א שבט התשכ\"ז",
                    "12": "לכבוד<br>מר מ. גיספאן יצ\"ו<br>מנהל בית־הספר \"ישורון\"<br>פרדסיה<br>ת.ד. 292 נתניה",
                    "13": "שלום רב,",
                    "14": "בתשובה לשאלתך במכתבך מיום ו' בחדש זה, הנני משיב בשם כב' הרב הראשי שדבר האיסור ללמד לאינו יהודי תורה מבואר הוא בפוסקים עפ\"י הגמרא במסכת חגיגה דף י\"ג ע\"א ותוספות שם<sup class=\"footnote-marker\">163</sup><i class=\"footnote\">ד\"ה אין מוסרין דברי תורה לעובד כוכבים. ובגמרא שם בהגהות מהר\"ב רנשבורג אות א, ציין לשו\"ת באר שבע בסופו וחלק באר מים חיים סימן יד, טעם למה השמיטו הפוסקים דין זה. וראה עוד במהרש\"א שם. ולהגרי\"ח בספרו בן יהוידע על הגמ' שם.</i> וכן במסכת סנהדרין דף נ\"ט ע\"א<sup class=\"footnote-marker\">164</sup><i class=\"footnote\">וראה הרמב\"ם הלכות מלכים פ\"י הלכה ט, ובשו\"ת אגרות משה יו\"ד ח\"ג סימן פט-צ (עמ' של-שלג). וראה עוד בשד\"ח כרך ב כללים מע' הגימל אות כו (עמ' 11), ובשו\"ת יבי\"א ח\"ב יו\"ד סימן יז.</i>.",
                    "15": "בכבוד רב,",
                    "16": "מנהל הלשכה"
                },
                "4": {
                    "0": "<big><strong>על ניקוד האות ח' ב\"לא תרצח\" שבעשרת הדברות</strong></big>",
                    "1": "תשובה (לשאלה בעל פה)",
                    "2": "ב\"ה, ירושלים, כ\"ח בשבט התשי\"ז<br>לכבוד מר פייר ג'ילבר,<br>שגריר צרפת בישראל, תל־אביב.",
                    "3": "כב' השגריר,",
                    "4": "בהיות כב' בביתי בירושלים שאלני אודות התמיהה, לכאורה, על נקוד האות ח' במלה תרצח שבעשרת הדברות.",
                    "5": "עיינתי בשאלה זו ומצאתי שהדבר קשור בקריאת התורה בצבור, בשבת. מסורת היא בישראל לקרוא את עשרת הדברות בטעמים מיוחדים הנקראים, \"הטעם העליון\". לפי טעמים אלה יש לנקד את ההברה האחרונה של המלה תרצח בתנועה גדולה, דהיינו, בקמץ במקום פתח, בהתאם לכללי הדקדוק העברי.",
                    "6": "הואיל והתנכי\"ם בשוק נוהגים להשתמש בהם לשם לימוד וגם לשם קריאת התורה בצבור, ביקשו המוציאים לאור לתת את שני הנקודים, מי בפתח קודם ומי בקמץ קודם, ומחמת שאין המקום שמתחת לאות צ' מכיל את שני הנקודים הללו וגם את הטעם הרגיל שיש לאות זו (טרחא), היה הכרח להניח את הנקוד השני מתחת לאות ח'. ואמנם, יש תנכי\"ם שבהם הקמץ והפתח מצויים תחת האות צ' אולם עם סטיה קטנה לשמאל ולימין.",
                    "7": "בהוצאות ידועות של חומשים, הודפסו הדברות ליחוד בסוף הספר, לשם קריאת התורה, ולכן הופרדו הקמץ והפתח. בטכסט הרגיל מנוקדת האות צ' בפתח ואילו בטכסט המיוחד מנוקדת בקמץ.",
                    "8": "בחומשים הנקראים בשם \"תקון סופרים\", והם מיועדים לקוראי התורה בצבור בלבד, מנוקדת האות צ' אך ורק בקמץ.",
                    "9": "זוהי סיבת הנקוד המיותר, כביכול, של האות ח'<sup class=\"footnote-marker\">165</sup><i class=\"footnote\">ראה “מנחת שי\" שמות פרשת יתרו על עשרת הדברות, ולהר' משנה ברורה בביאור הלכה סי' תצד ד\"ה מבחודש, ובספר פחד יצחק כרך ו ערך עשרת הדברות, קעב ע\"ב.</i>.",
                    "10": "ברגשי כבוד והוקרה,",
                    "11": "יצחק נסים"
                },
                "5": {
                    "0": "<big><strong>תפילה בבית כנסת במחנה צבאי שמעליו כנסיה</strong></big>",
                    "1": "<b>שאלה</b>",
                    "2": "בע\"ה",
                    "3": "למעלת הרב הגדול, משיירי כנסת הגדולה, נר המערבי, מאור הגולה, נזר החכמים מאד נעלה, הגאון המפורסם לשם טוב ולתהילה, ראשון לציון כמהר\"ר יצחק נסים נר\"ו יאיר, וכמו השחר עלה, רב ראשי לישראל בירושלים המהוללה, תובב\"א.",
                    "4": "אותותי אלה להודיע ברום קדשו כי הנני שולח לו אגרת שקלי וטרי אליבא דהילכתא באיזה דבר תורה לשאול ממנו, (כל) [כי] ללמוד אני צריך, לחלות פניו, יראה אדוני וישפוט ככל חוקותיו וככל משפטיו, יבוא דברו בזה וכבדנוהו.",
                    "5": "אני הוא המדבר מצעירי עבדיו מתושבי קונסטנטין (צפון אפריקה), זה לי ימים מתגורר בארץ הלזו בגרמניא בתור רב צבאי במחנה צרפת יר\"ה.",
                    "6": "וזה דבר השאלה:",
                    "7": "היום יִוָדַע כי המלכות בונים בתי כנסיות לרבנות הצבאית לחיילים, משותפות בבניין אחד לישראלים ולנצרים. והנה כעת בונים בית כנסת אחת ובצידה כנסיה פרוטסטנטית ולמעלה בקומה העליונה כנסיה קתולית, כציור המובא תוך כתבא דנא...",
                    "8": "נמצא בית הכנסת שלנו עליה שעל גביו היא כנסיה קתולית, נסתפקתי אם מותר להתפלל בה או אסור? כי הנה פסק מור\"ם סי' ק\"ן סעיף ב': ובשעת הדחק או שיש מצות מלכות שאינם רשאים לבנות בהכ\"נ כדינו, מותר להתפלל בבית אע\"פ שדרין בעליה שעל גביו ובלבד שינהגו בעליה שעל גביו בנקיות כמו שיתבאר סוף סימן קנ\"א.",
                    "9": "ובסימן קנ\"א סעיף י\"ב פסק מר\"ן: יש להזהר מלהשתמש בעליות שעל גבי בית הכנסת תשמיש קבוע של גנאי כגון לשכב שם. ושאר תשמישים יש להסתפק אם מותר להשתמש שם. הג\"ה: וכל זה דווקא בבית הכנסת קבוע שנבנה תחילה לכך, אבל בית שיחדו לאחר שנבנה לבית הכנסת מותר לשכב עליו.",
                    "10": "וכתב הרב בעל ט\"ז מגן דוד (שם, ס\"ק ד'): אבל בית שיחדו: נראה דכל שכן אם בשעה שבנה בית הכנסת בנה בית דירה למעלה ממנה דשרי, דהא לא הוקדש כלל למעלה. אבל תשמיש של בזיון מאד נראה דבכל גווני אסור, כגון עכו\"ם או טנוף, דהא בסימן נ\"ה אמרינן דאלו מפסיקים לעניין צרוף לענות אמן, אפע\"ג דאין מחיצה של ברזל מפסקת בין ישראל לאביהם שבשמים, כל שכן כאן דדבר המאוס יפסיק את התפילה של בית הכנסת לעלות למעלה לשמים. על כן אין לעשות כלל בית הכנסת אם יש למעלה דבר מאוס וכו', עיין שם.",
                    "11": "וכתב הלאה מחצית השקל (שם, ס\"ק יח) על מה שכתב הט\"ז במה שאירע לו בבית הכנסת וכן הביא בס' אליה רבה בשם כנסת הגדולה. עוד כתב הט\"ז, דאם בחדר שעל גבי בית הכנסת יש טינוף או עבודה זרה הוי הפסק מלעלות התפילה למרום, ע\"ש.",
                    "12": "המורם מכל האמור, לפי דעת הרב ט\"ז בכל גוני אסור אם בחדר שעל גבי בית הכנסת יש טינוף או עכו\"ם. אם כן בנדון דידן, בבית הכנסת הזה עליה שעל גבו כנסיה קתולית, נפקא מינה אסור, לפי שהנוצרים מתפללים בעליה וְהַכְּבוּדָּה לפניהם!",
                    "13": "או נוכל לאמר: צריך לנו לדעת אם הנצרים נקראים \"עכו\"ם\" זאת אומרת עובדי עבודה זרה אם לא?",
                    "14": "והנה פסק מור\"ם או\"ח סי' קנ\"ו הלכות משא ומתן: הג\"ה: ויש מקילים לעשות שותפות עם העכו\"ם בזמן הזה, משום שאין העכו\"ם נשבעים בעבודה זרה, ואפע\"ג דמזכירים עבודה זרה כוונתם לעושה שמים וארץ וכו' ע\"ש.",
                    "15": "ופסק מור\"ם סי' רט\"ו הל' ברכת הפירות סעיף ב': ועונין אמן אחר העכו\"ם אם שמע הברכה מפיהו. וכתב בעל הט\"ז: ועונין אמן אחר העכו\"ם, לפי שאין דרך העכו\"ם לכוון לעבודה זרה כשמזכיר את השם. פירוש, לאפוקי כותי שאם מזכיר את השם כוונתו להר גריזים ע\"ש.",
                    "16": "וכתב הרב אשל אברהם סי' נ\"ה סעיף ב': בעובדי עבודה זרה שבחוץ לארץ בזמנים אלו, דקיימא לן שאינם עובדי עבודה זרה ממש, כבהלכות ע\"ז, ע\"ש.",
                    "17": "אם כן לפי דעת הט\"ז שאין דרך העכו\"ם לכוון לע\"ז שמזכירים את השם, נוכל לאמר כשמתפללים ומזכירים את השם אינן מכוונים לע\"ז, ולדעת הרב אשל אברהם שאינן עובדי עבודה זרה ממש כבהל' ע\"ז – יוצא לנו מזה דמותר להתפלל בבהכ\"נ הזה! ועוד כי מקום הכבודה רחוק מאד מן ארון הקודש. ועל גבי שטח בית הכנסת יש דווקא כסאות לנצרים המתפללים. זאת אומרת יש כי אם דריסת הרגל. ולענין דריסת הרגל כתב הרב אשל אברהם סי' קנ\"א סעיף י\"ב: ודריסת הרגל על העליא פשיטא שאין זה גנאי וכו' ע\"ש.",
                    "18": "ועוד, שהנצרים מכבדים את הבית ועושים הכל בנקיות, ולא מיקרי תשמיש של גנאי. ועוד, כי היא שעת הדחק. בעוד חדשיים יגמרו הבניין, ואני לא ידעתי בלתי היום, ואם נבוא לאסור העניין נפיק מינה חורבא. אנו נותנים פתחון פה למקטרגים בשנאת הדת. והכל לפי המקום ולפי הזמן, ורחמנא ליבא בעי. ואם באמת הדבר אסור, הדין יקוב את ההר.",
                    "19": "זה מה שעלה במצודתי לפי דעתי החלושה, כי כעת אין לי ספרים ואני בתוך הגולה טלטולה דגברא. אחת שאלתי מכת\"ר, אפו עלי בל יחרה, על אם שגיתי, או כראוי לא הגיתי. יען כי אני בטרדות הזמן עמוס, וחוסר הספרים עלי יעמוס, ואגב שיטפא פולטתו הקולמוס, ולכף זכות ידינני כנימוס.",
                    "20": "אמרתי אשיבה ידי עוד לחלות פני מעכ\"ת, יחנני להשיבני דבר על שאילתי זאת, אם מותר ואם אסור להתפלל בבית הכנסת? כי ידעתי רוח אלקים בקרבו לעשות משפט וצדקה. ואני איחל לשמוע דברו ושלום הודו. ובנשיקת ידיו הטהורות אצא בקידה וכריעה ואומר שלום.",
                    "21": "הלא כה דברי איש צעיר ואני בתוך הגולה כאן נמצאתי בערי גרמנייא במחנה צרפת יר\"ה, ח' לח' אלול ש' תשט\"ו בסדר למען ייטב לך והארכת ימים.",
                    "22": "ע\"ה ר' אהרון גוזלן",
                    "23": "תשובת הרב שלום מזרחי",
                    "24": "ב\"ה אלול תשט\"ו<br>לכבוד הרב אהרן גוזלן שליט\"א",
                    "25": "שלום וברכה,",
                    "26": "בנוגע לשאלתו ממעלת מרן הגאון הראש\"ל הרב הראשי לישראל כמוהר\"ר רבי יצחק נסים שלט\"א, הנני בזה מתכבד לענות על שאלתו ולחוות דעתי בנידון זה למלאת רצון מרן הראש\"ל שליט\"א.",
                    "27": "הנה בעיקר דברי הט\"ז ז\"ל דמדמה לה לההיא (דסי' נ\"ה ס\"כ), יש לפקפק הרבה. דהתם טעם הי\"א מבואר במשנה ברורה (ס\"ק ס\"ד) כיון שהטינוף מפסיק בין העשרה ובין זה שרוצה להצטרף עמהם גורם לשכינה שאינה שורה במקומו, ע\"ש, ומשום כך אינו יכול להצטרף עמהם ואפילו אמן לא יוכל לענות, כמ\"ש במשנ\"ב. אבל הכא בנידון דידן, דבמקום שמתפללין העשרה אין שום טינוף שם וכל בי עשרה שכינה שרייא. א\"כ מנא לן לאסור ולומר שהטינוף מעכב התפלה לעלות למעלה, מאחר שבמקום התפלה עצמה השכינה שורה שם. ונראה שלזה נתכוין המשנה ברורה בסי' קנ\"א (בשער הציון ס\"ק כ\"ב) והעיד שמנהג העולם ששוכרין בתי כנסיות לזמן בבתים תחתיים ולמעלה מהן בית דירה שמצוי שם תינוקות ודבר מאוס, ואע\"ג שלפי הט\"ז צריך לאסור בזה, מכל מקום נהגו העולם להקל בזה ע\"ש. ועוד דדין זה (דס' נ\"ה ס\"כ) אינו מוסכם אליבא דכולי עלמא וכמ\"ש המ\"ב (שם ס\"ק ס\"ב) ע\"ש. ועוד דדעת הרבה אחרונים ז\"ל שאם המברך והעונים ברשות אחד דמצטרפין, אין העכו\"ם מפסיק (ע' כה\"ח בסי' נ\"ה אות צ\"ד), וא\"כ הוא הדין בנידון זה י\"ל כן, כיון דכולם הם ברשות ומקום אחד נמצאים השכינה והציבור, אין הטינוף והע\"ז מפסיקין והתפלה עולה למעלה. והנה לפי דעת האחרונים הנ\"ל דכשהם במקום אחד אין העכו\"ם מפסיק, אין ראיה לומר (מסי' ע\"ט ס\"א בהג\"ה) דפליגי על הי\"א (דסי' נ\"ה ס\"כ), דהא התם מיירי שכולם במקום אחד יושבים עם הש\"צ. ודוק.",
                    "28": "מסקנא דדינא: אפילו שלכתחילה אין בנו כח להקל נגד הט\"ז ז\"ל, וגם שמכוער הדבר שכנסיה של ע\"ז על גבי ביהכנ\"ס תהיה, מכל מקום בשעת הדחק היכא שאי אפשר בעניין אחר נלע\"ד בפשיטות שאפשר להקל בזה. ולכן בנדונו שהוא שעת הדחק ואי אפשר לסדר העניין בתכנית אחרת, יוכל להקל.",
                    "29": "הצעיר שלום מזרחי.",
                    "30": "תשובת הרב יצחק נסים",
                    "31": "כ' באלול התשט\"ו<br>לכבוד הרב הנכבד ר' אהרון גוזלן יצ\"ו,<br>גרמניה.",
                    "32": "שלום וישע רב,",
                    "33": "מעומס העבודה הרובץ עלי נאלץ אני לקצר בדברי תשובתי אל כב', אבל בלאו הכי אין העניין סובל אריכות.",
                    "34": "בדברי הט\"ז קנ\"א, שציין כב', יש שפקפקו, וכתבו שדבריו אינם מוכרחים. גם את הראיה מדברי הי\"א שבסימן נ\"ה סע' כ', דחו, וכתבו לחלק בין אם הטינוף או הע\"ז מפסיקים בין הציבור ובין מי שרוצה להצטרף עמהם, לבין אם הטינוף או העבודה זרה הם על גג בית־הכנסת. ואפילו התם בסי' נ\"ה נראה דס\"ל למרן השו\"ע שמעצם הדין הטינוף והע\"ז אינם מהווים הפסק, מדסתם תחילה. וכן י\"ל מדברי הרמ\"א בסי' ע\"ט סע' א', דס\"ל נמי שאינם מהווים הפסק. אלא דהתם רבו המחמירים, ויש שחששו גם לחומרת הט\"ז, הנ\"ל.",
                    "35": "אעפ\"כ, בנידון שאלת כב', נ\"ל שיש לסמוך על המקילים, מן הטעמים שכתב כב', שאי אפשר בלאו הכי, ואם נבוא לאסור נפיק מינה חורבא וכו'. ומה גם שה\"טינופת\" אינה מכוונת ממש על גג ביהכ\"נ, אלא רחוקה ומכוונת לצד אחר, ואין כאן אלא כיעור<sup class=\"footnote-marker\">166</sup><i class=\"footnote\">ראה שו\"ת אבני נזר או\"ח סי' לב, ובספר הלכה ברורה או\"ח סי' נה בבירור הלכה אות לה בשם שו\"ת דברי יששכר ועוד, ובמשנה ברורה שם ס\"ק סב בהבנת לשון השו\"ע שכתב וי\"א, ובהלכה ברורה סי' קנא בבירור הלכה אות כה עמ' שסו ד\"ה והנה הט\"ז, בשם שו\"ת דברי מלכיאל ח\"ה סי' י. עי\"ש.</i>.",
                    "36": "ועתה הנני לברכו בברכת כתיבה וחתימה טובה, ושנת גאולה וישועה, לו ולכל ישראל, אמן.",
                    "37": "בכבוד רב,",
                    "38": "יצחק נסים<br>ראשון לציון<br>הרב הראשי לישראל",
                    "39": "תשובת הרב אברהם משה פינגרהוט",
                    "40": "יא שבט תשט\"ז",
                    "41": "היות ונודע לנו כי המלכות בונה בתי כנסיות לצבא בבנין משותף לכל הדתות, ועכשיו בונים בית אחד אשר באגף אחד יהיה בית כנסת ובאגף השני תהיה כנסיה פרוטסטנטית, ולמעלה בקומה העליונה תהיה כנסיה נוצרית (קתולית) ונשאלתי אם מותר הדבר, דהיינו שישראלים יתפללו בבית הכנסת אשר יהיה למטה – או לא?",
                    "42": "תשובה: הנה כת\"ר מביא דברי הטורי זהב על הגה שבאו\"ח ס' קנ\"א וז\"ל אבל בית שיחדו וכו' נראה דכ\"ש אם בשעה שבנה ביה\"כ בנה בית דירה למעלה ממנה דשרי, דהא לא הקדש כלל למעלה אבל תשמיש של בזיון, מאד נראה דבכל גוונא אסור כגון עכו\"ם או טינוף בהא בס' נ' האמרינן דאלו מפסיקין לענין צרוף לענות אמן אע\"ג דאין מחיצה של ברזל מפסקת בית ישראל לאביהם שבשמים, כש\"כ כאן דבר המאוס.",
                    "43": "וכן ראיתי בכף החיים שמביא שם בשם הגדולים וז\"ל ומכאן תוכחת מגולה למקומות שיש סולמות שלא יעשו בגגין ההם שום טינוף ח\"ו דהרי הם מעכבין את התפילה והתורה לעלות לשמים ונעשו מחטיאי הרבים יע\"ש.",
                    "44": "אמנם לפיענ\"ד נראה לכאורה דהמגן אברהם חולק על דברי הט\"ז ה' הנ\"ל דהנה המ\"א בסימן קנ\"ד סי\"ק י\"ז הביא בשם תשובת רבינו אליהו מזרחי וז\"ל דאפילו נעבד בבית ע\"ז בקבע מותר להתפלל בתוכו, וכתב המ\"א ואפשר דס\"ל דמחובר שאני ואע\"ג דבית דינו כתליש, מ\"מ דמי למחובר, והמחצית השקל מפרש דברי מגן אברהם (בין) [כיון] דמדינא מותר ואינו אסור, אלא מטעם מיאוס הקילו כיוון דדמי למחובר וכן כתב החכמת אדם כלל פ\"ד סט\"ו הרי דלפי מ\"א אפילו בבית של ע\"ז מותר להתפלל ולא נקטינן בה משום מיאוס לאסור. וכ\"ש חוץ לבית הכנסת דהיינו על הגג.",
                    "45": "הן אמת על דברי המ\"א רבים תמהו דהנה לכאורה הם נגד התוספות (מגילה ו) דדרשינו שם בגמרא והיה כאלוף ביהודה ועקרון כיבוסי אלו תרטיאות וקרקסיות שבאדום שעתידין שרי יהודה ללמד בהן תורה ברבים. וכתב שם התוספות ד\"ה טרטריות וכו' י\"מ בתי ע\"ז ומכנה אותם טרטיות לשון חרפה וקרקסיות רוצה לומר בית הכסא בלשון ערב וקשה לומר שאותן מקומות מטונפות יכול ללמוד שם תורה, אלא ודאי לשממה יהיה במהרה בימינו, ורוצה לומר בתים שמתאספים שם לועד של ע\"ז ע\"כ. וכן הקשה החתם סופר בתשובה סימן מ\"ב חלק או\"ח על דברי מ\"א ומראה מקום על התוספות הנ\"ל ולכן כתב דטוב להחמיר בכיוצא בזה.",
                    "46": "והרב גדולי טהרה סימן ל\"ד שעמד ג\"כ על סתירה זו שבין מ\"א והתוספות תרץ דהתוס' איירי בבית שבנאו לכך אבל המ\"א איירי שהיה מתחילה בית של הדיוט ואח\"כ הקצוהו לע\"ז זאת אומרת שהתוס' מיירי [ב]בית שנבנה לעבוד בו ע\"ז ושמשו בו ע\"ז ועכשיו רוצים לשנותו מע\"ז ולעשות שם מקום תפילה ומקום תורה דהיינו שאנו רוצים לבוא לגבולם ולזה לדעת התוס' אסור אבל המ\"א מיירי בבית שלא נשתמש בו מעולם לע\"ז אדרבא התפללו בו וכבר נתקדש בקדושת התפילה ועל ידי איזה סיבה נעבד בו ע\"ז אז אפילו עובדים בו עוד בקבע זאת אומרת שהם באים בגבלנו (כמו שציין המ\"א בעצמו) אז לא אמרינן שהבית כנסת נתחלל ע\"י ואין מתפללין בתוכו רק אדרבא מצוה להתפלל בו שנית (מסכת ע\"ז מד.). וכן משמע מדברי המרא\"ם שכתב שם וקרא תגר על מי שרצה לומר על בי\"כ שמצאו לשמ\"ש מתעולל בתוכו עם נער אחד שאסור להתפלל בו. הרי לענין ע\"ז ג\"כ למה יהיה אסור להתפלל בו אם כבר הקדש לבה\"כ אפילו נעבד בקבע אין איסור להתפלל.",
                    "47": "והשתא דאתי להכי יכולין לומר דגם בין המגן אברהם והט\"ז אין שום חלוקי דעות בזה דהט\"ז מדבר בבית שרוצים עכשיו לבנות לשם בי\"כ ורוצים להשתמש למעלה – על הגג או על העליה לתשמיש של גנאי – כגון טינוף או ע\"ז כגון זה אוסר הט\"ז משום מאוס דהיינו לבא אפעפ\"י שמן הדין היה מותר להשתמש בהאי גוונא אבל תשמיש כזה אסור אבל המ\"א מדבר בענין אחר לגמרי דהיינו בית הכנסת שכבר נתקדש בקדושת ביה\"כ ועכשיו נעבד בו ע\"ז אין ביה\"כ נאסר משום תשמיש ע\"ז ובוודאי מותר להתפלל בתוכו ומשום מה אתה רוצה לאסור משום מאוס בלבד לזה אומר דדמי למחובר היינו דהלא אין איסור אחר רק זה וגם זה אין בו אם נדמינן למחובר.",
                    "48": "וכשאני לעצמי אחרי נשיקת עפר רגליו של הט\"ז דבריו הקדושים צריכין עיון עוד דהנה הט\"ז הוציא דין זה ממה שכתב המחבר מרן מלכא בשלחנו הטהור או\"ח סימן נ\"ה סי\"ק כ' ז\"ל שם היו עשרה אנשים במקום אחד ואומרים קדיש וקדושה אפילו מי שאינו עמהם יכול לענות ויש אומרים שלא יהא מפסיק דבר שאינו נקי או עכו\"ם ע\"כ והנה מלבד שהרבה פוסקים תמהו שמרן המחבר מביא הדבר בשם יש אומרים (ונ\"מ אם לקבעה להלכה) והלבוש לא קבע הדבר לחובה, ואחרים פסקו דדוקא ברכו לא יענה אבל איש\"ר וקדושה יענה, אלא ג\"כ כמעט רוב הפוסקים מפרשים דברי הי\"א שכתב הש\"ע עכו\"ם פירושו כותי ולא ע\"ז ממש וכ\"כ הפרישה אות י' א\"ר אות י' הפרמ\"ג אות ט\"ז.",
                    "49": "והדברים האלו כנים ויש להם שורש בזהר הקדוש (פרשת משפטים קכ\"ד.) וז\"ל שם זמנא חדא סליקו ישראל למחג חגא ואתערבו עכו\"ם בהדייהו וההוא שתא לא אשתכח ברכתא בעלמא, אתו שאילו לרב המנונא סבא אמר להו חמיתון סימנא בקדמיתא בהאי, א\"ל סימנא חמינו דכד תבנא מהתם כל אורחין אסתימו ממיא ועננא וחשוכא אשתכח דלא יכלין למהך כל אינון דסליקו לתמן אמר להו וודאי או אית בינייכו בני נשא דלא אתגזרו או עכו\"ם דסליקו בהדייכו דהא לא אתברכאן בההיא שעתא בר מאינון ישראל דאיתגזרו ובהאי את קדישא מסתכל קב\"ה ובריך להון לשתא אחרא סליקו וסליקו אינון עעכו\"ם דאערבו בהדייהו וכו' ושכחו דאינון עעכו\"ם וקטלו להון אמר בריך רחמנא דשזיב לעמיה דוודאי לית ברכתא שריא אלא בישראל זרעא קדישא בני מהמנותא בני קשוט וכו'.",
                    "50": "הרי דאין מדבר כלל על עכו\"ם ממש רק על נכרים שמעכבים הברכה מלרד ח\"ו על עלמא ואפשר שמכאן הוציאו הי\"א שאם יש עכו\"ם אל יענה ולכן ג\"כ פסקו שאינן חילוק בין איש לאשה.",
                    "51": "והשתא דברי הט\"ז תמוהים דכאן אנחנו מדברים לענין תשמיש של בזיון מאוד, ומה ענין נכרי שמפסיק היכי דהוא נמצא בין שני יהודים לכאן שכולם הם בבית אחת רק שלמעלה יש עכו\"ם.",
                    "52": "ואפשר שהט\"ז רוצה לומר דאם יש עכו\"ם על העליה ממלא יהיה שם ג\"כ עובדי עכו\"ם וזה מעט דומה להתם שמעכבין התפילות ועוד דלפי הט\"ז אסור משום מיאוס איך שיהיו דבריו צריכין עיון.",
                    "53": "ועכשיו נבוא לעיין על דין תשמיש על עליית בית הכנסת דאסור להשתמש על גביו ודומה לגגו של היכל וכמו שכתב המרדכי פרק קמא דשבת וז\"ל בהגהת מרדכי כתב רבינו מאיר איני יודע איסור גמור להשתמש בעליה שעל ביה\"כ כמש\"כ ר\"י דאילו גגין ועליות דעזרה לא נתקדשו (מעשר שני פ\"ג מ\"ח) מיהו יש ליזהר מלהשתמש שם תשמיש של גנאי וכו' ושמא דמי לעליות של היכל שנתקדשו עי\"ש ופסקו מרן בשלחנו המהור בסימן קנ\"א סי\"ק י\"ב וז\"ל יש ליזהר מלהשתמש בעליה שעל גבי ביה\"כ תשמיש קבוע של גנאי כגון לשכב שם ושאר תשמושים יש להסתפק אם מותר להשתמש שם עי\"ש.",
                    "54": "הרי לנו שאסור להשתמש בבנין של בתי כנסיות מפני שדומין לעלייה של היכל, ואעפ\"י שיכולין להקשות הלא מסקנת הש\"ס (פסחים פ\"ז.) שלא הוקדשו גגי ההיכל וכמו שכתבו בתוס' (שבועות י\"ז.) ד\"ה מטמא. וכן כתב הרמב\"ם בהלכות בית הבחירה (פ\"ז הלכה ז) וז\"ל הגגות והעליות לא הוקדשו, לפיכך אין שוחטין שם קדשים קלים והנכנס לשם בטומאה פטור גגותיהם חול לכל דבר.",
                    "55": "אמנם יכולים לומר כמו שכתב המרדכי שמדמה הגגין של ביה\"כ לעליית ההיכל שנתקדשו כמו שאמר אבא שאול עליות בין קדשי הקדשים והמרדכי מדמה הבתי כנסיות שלנו שיש לנהוג בהם מקצת קדושה כעין קדושת המקדש שאסור להשתמש בהם שמוש של גנאי.",
                    "56": "וא\"כ בנדון דידן צריכין אנחנו לעיין אם יכולין לקבוע ביה\"כ אם שלמעלה על גבה אנו יודעים שישתמשו בה תשמושי גנאי ובפרט עכו\"ם ואף אם נאמר שמצד עכו\"ם אינו נאסר הבית מצד שדומה למחובר וגם שהוא רשות בפני עצמו מ\"מ מצד תשמיש אסור.",
                    "57": "אולם יכולים אנו לומר דיש לחלק בין מה שכתב המרדכי לכאן דשאני התם שהיתה בנוייה מתחילה לביה\"כ ואח\"כ בנו עליה על גבה שכבר נתקדש גגה משעה שנבנה ביה\"כ אבל בניד\"ד שעדיין לא נבנה רק עכשיו רוצים לבנות ובשעת הבנייה רוצים לבנותה אדעתא דהרי שיבנה עליה עלייה להשתמש, ובונים הם על תנאי זה אפשר שמותר כדקי\"ל דיכולים להתנות מתחילה בביה\"כ של חוץ לארץ.",
                    "58": "ואעפ\"י דלא מהני תנאי אלא בחרבנן אבל לא בישובן כמש\"כ מרן בב\"י שם בסימן קנ\"א סי\"ק י' מ\"מ נ\"ל לחלק ולומר דדוקא אם משתמש בתוכו ממש אבל הוא דאינו מועיל תנאו ותנאו בטיל בעודו בישובו אבל אם רוצה להשתמש על העליה כמו כניד\"ד אזי מהני תנאי. דטעמו דמסתפק ר\"מ במרדכי היא שכתב דשמא עשאום כעליות של היכל שנתקדשו, זה דוקא אם בנו סתם בזה הוא דאמרינן דשמא עשאום כעליות של היכל אבל אם בשעת בנין התנו לבנות על גגה עליה ולהשתמש בעליה זו אז תנאו קיים ולא נתקדש גגה.",
                    "59": "ויכול לבנות על גבה כמו שירצה וכן כתב הט\"ז וחילק כן וכן כתב הרב מחצית השקל בשם מהרי\"ן שם דאפילו לדעת רבותינו היינו דוקא בית בנוי מתחילה לכך דדמי להיכל ומותר על גבו וכו'.",
                    "60": "וכן כתב הרמב\"ם בספרו פאר הדור ע\"ד ז\"ל ותורנו הדרתו בעלית אשר על ביה\"כ ובה צד אחד מכוון על ההיכל אשר בו ספר תורה המקודשים אם מותר לדור בבית זה וכו' תשובה יכול לדור בבית זה אבל המקום אשר על ההיכל לא, ואינו יכול לישון שם ולא להניח כלי מלאכתו אבל בשאר הבית יעשה כרצונו וכתב משה.",
                    "61": "ולכאורה דברי הרמב\"ם הם נגד מרן ב\"י שאסר בסי\"ק י\"ב להשתמש בעליה שעל ביה\"כ תשמיש של גנאי כגון לשכב שם וכו' אבל לפי מה שאמרנו שאם התנה בתחילה מותר להשתמש א\"כ מרן ב\"י מדבר אם לא התנה אז אסור להשתמש אבל הרמב\"ם מדבר שאדעתא דהכי בנה שישתמש ולכן התיר.",
                    "62": "ועכשיו נעיין מה שאמר כת\"ר שצריכין לדעת אם הנוצרים נקראים עכו\"ם זאת אומרת עובדי ע\"ז אם לא? והנה כת\"ר ציין דברי מוהר\"ם באו\"ח ס' קנ\"ו ואמנם דברי מוהר\"ם צריכין עיון ויעיין כת\"ר במטה יהודה בסימן הנ\"ל וימצא נחת.",
                    "63": "וכן מה שציין כת\"ר מסימן קט\"ו לענין ברכת הפרות שעונין אמן אחר העכו\"ם אם שמע הברכה מפיהן הנה גם בזה ראיתי מחלוקת הפוסקים שכתבו דדעת הרמב\"ם דאף בעכו\"ם אפילו שמע כל הברכה לא יענה ודלא כהירושלמי, וכן כתב הב\"ח וכ\"כ במט\"י מדהשמיט הש\"ע די עכו\"ם מוכח דדינו ככותי, וכ\"כ הא\"ר שם דלדעת ש\"ע כותי ועכו\"ם אפילו שמע כל הברכה אין עונין אחריהם אמן עי\"ש ויעיין בנהר שלום שם.",
                    "64": "ואמת היא שאמרו בהרבה מקומות שהגויים בזמן הזה לאו עובדי ע\"ז הם אכן אין זאת אומרת שבזמן הזה אין להם כלל דין עכו\"ם דא\"כ בטלת דין עכו\"ם לשחיטה ליין נסך לדין יהרוג (ועל) [ולא] יעבור לגיטין ולקידושין ועוד, אלא שיש הפרש בין עכו\"ם של זמנם ושל עכו\"ם שבזמננו שחושבים ומאמינים שיש אלוה למעלה מהן אלא שחושבין שיש שיתוף ושיש כח להגלגולים (כח) להטיב או להרע או שרצון הבורא בכך זאת אומרת בשיתוף ח\"ו ומתוך כך עובדים להם והם משתפים שם שמים ודבר אחר ונכרים אינם מצווים על השיתוף אבל לישראל שם שיתוף היא במיתה, ועיין תשובת הט\"ז ועיין ביו\"ד קכ\"ד ס\"ד ש\"ך וט\"ז סי\"ס י\"ב ועוד הנוצרים של זמננו יכולים לבטל ש\"מ דדין עכו\"ם להם כך כתבו כל הפוסקים.",
                    "65": "היוצא מכל האמור שאם אי אפשר באופן אחר אז יכולים היהודים להתפלל בבית המיוחד להם כי כן משמע מדברי המגן אברהם ס\"ק ד' ומדברי חיי אדם סוף כלל מ\"ג ומפסק רש\"ז ס\"ק צ\"ד דהיכא דאי אפשר בענין אחר מותר להתפלל אפילו בבית שיש בו גלולים. (מלמד להועיל נ\"ד) וכש\"כ כאן שיש ליהודים בית מיוחד.",
                    "66": "כך נראה לי לפי שלקטתי בספרים אבל למעשה הנני קטן ממעש לכן הנני מיעץ לכם שישאל הענין לרבנות הראשית בישראל שמהם תצא תורה.",
                    "67": "כה דברי ידידכם הדורש בשלומכם הטוב ומתפלל שיחזירכם ה' לקהילתכם של שלום בכל אכי\"ר.",
                    "68": "אור ליום ג' לסדר והישר בעיניו יעשה י\"א שבט תשט\"ז, פה אלג'יר",
                    "69": "ה\"ק אברהם משה בהרי\"מ הלוי זצ\"ל פינגרהוט"
                },
                "6": {
                    "0": "<big><strong>בית תפילה לכל הדתות באוניברסיטה – האם מותר ליהודים לתרום להקמתו ולהתפלל בו?</strong></big>",
                    "1": "<b>שאלה</b>",
                    "2": "ראשון לציון היקר,",
                    "3": "אני כותב בהתיעצות עם קבוצה של יהודים דתיים ממלבורן, אוסטרליה, מפני שאנחנו, בימים האחרונים, נמצאים במבוכה גדולה עם בעיה שאין לה תקדים בקהילתנו פה.",
                    "4": "אנחנו צריכים, באופן דחוף, הדרכה דתית על הבעיה הזאת, ואנחנו פונים אליך מפני שאנחנו יודעים שאתה יכול לתת לנו עצה נכונה, גם מפני שהובאה לידיעתנו שטפלת במקרה דומה בהזדמנות אחרת.",
                    "5": "אנו מצפים ממך תשובה הלכתית, ואנחנו מבטיחים לך שקהילתנו תהיה אסירת תודה לך על עזרתך המהירה בענין זה.",
                    "6": "בעייתנו היא כדלהלן: אוניברסיטה חדשה, בשם \"מונש אוניברסיטה\" נוסדה במלבורן לפני כמה שנים ע\"י הממשלה של מדינת ויקטוריה, (Commonwelth) קהלית אוסטרליה. נמצאים בה כ 3500 סטודנטים ו 250 מהם יהודים.",
                    "7": "עכשיו, לפני שבועיים, מועצת האוניברסיטה החליטה לבנות, בשטח האוניברסיטה, בניין \"מיועד לכל האמונות, בשביל סטודנטים מכל הדתות באוניברסיטה מונש\". יהיו שני בתי תפילה. אחד גדול ואחד קטן. בתי התפילה יהיו בשביל טכסים דתיים, והיעוד \"בית תפילה בינדתי\" יקרא שמו משום שכל האמונות השונות הנוצריות כגון רומן־קטולק, אנגליכאן, פרסביטריאן, מטודיסט וכו' הסכימו להשתתף בבתי התפילה ביחד, ולקיים הטכסים הדתיים שלהם בהם, אף על פי שהטכסים יתקיימו בזמנים שונים ולא ביחד.",
                    "8": "האמונות הנוצריות השונות גם כן הסכימו לאסוף מכניסיותיהם הקרן הדרושה להקמת המרכז הדתי הזה.",
                    "9": "באותו הזמן, מועצת האוניברסיטה גם הזמינה את הקהילה היהודית של מלבורן, באמצעות נבחרי הקהילה היהודית בויקטוריה, להצטרף לאמונות הנוצריות ולעבוד בשביל המרכז הדתי הזה.",
                    "10": "ההזמנה האמורה הכילה שני חלקים:",
                    "11": "לעשות שהסטודנטים היהודים ב\"מונש\" ישתמשו בבתי התפילה האמורים לעיל כדי לקיים בהם הטכסים של הדת היהודית, אבל בזמנים אחרים של טכסי הסטודנטים הנוצריים.",
                    "12": "לפנות לחברי הקהילה היהודית במלבורן לתרום כסף לקרן הבנין של התוכנית הזאת.",
                    "13": "ופה אני מגיע לבעיה הגדולה, שבה הוד מעלתך מתבקש להנהגה מהירה ודחופה. אנו מבקשים תשובות לשאלות דלהלן:",
                    "14": "האם, מנקודת מבט דתית, מותר ליהודים להצטרף לנוצריים בתוכנית להקמת בנין שעומד להיות מקדש משותף ובית תפילה בינדתי, שבו ישתמשו לתפילות דתיות ע\"י חברים של הדת היהודית, כמו שע\"י חברי הדתות הנוצריות. אפילו בזמנים שונים?",
                    "15": "האם מותר ליהודים לשרת בועד – לאסוף קרנות או לפקח בבנין, במטרה להוציא לפועל תוכנית כזאת?",
                    "16": "האם מותר ליהודים לעשות תעמולה לתוכנית הזאת בין חברי הקהילה היהודית במטרה לקבל כסף בשביל תוכנית כזאת?",
                    "17": "האם מותר לסטודנטים היהודים לקיים טכסים דתיים בבית תפילה בינדתי כזה? האם מותר להם לקיים פגישות במסגרת לא דתית בבית התפילה הזה שמשתמשים בו בקביעות בשביל טכסים נוצריים דתיים שונים?",
                    "18": "האם מותר לעם היהודי, באופן בודד או קבוצתי, לתרום כסף בשביל מטרה כזאת?",
                    "19": "בנוסף לבתי התפילה, המרכז גם כן יכיל משרדים בשביל כומרים, ומשרד יהיה שמור בשביל רב יהודי. האם מותר לסטודנטים היהודים לקיים טכסים דתיים במשרד של הרב היהודי שנמצא בבנין זה?",
                    "20": "בהתחלתו של מכתב זה, אני צינתי שאתה טפלת בבעיה דומה, בהזדמנות אחרת. הבעיה הדומה הזו מתוארת במאמר ב\"ז'ואיש כרוניקל\" של לונדון מתאריך 4.2.66, צילום רצו\"ב. כפי שתוכל לראות, המאמר אומר שאתה נתת את ברכתך לבית כנסת \"ברוזרהוד\" שהשתמשו באותו מקדש עם הכנסיה הפרסביטרית, באיזה מקום בארה\"ב.",
                    "21": "כמובן שאנו שואלים את שאלותינו רק מנקודת מבט דתית, מפני שאנו נמנעים לעשות מה שנגד רוח דתנו הקדושה. מנקודת מבט חברתית, בכל אופן, אני רוצה לציין שהקהילה היהודית היא ביחסים טובים עם הקהילה הכללית. יש כבוד הדדי והבנה משני הצדדים, וליחס זה לא נעים לפגוע בכל דרך של השתתפותינו או אי־השתתפותינו בתוכנית של בתי התפילה הבינדתיים.",
                    "22": "דאגתנו העיקרית לשאלות הנ\"ל היא ביחס להלכה, שאנו מעוניינים לתמוך עד כמה שאנו יכולים עם התנאים של היום, ובודאי שלא נעזוב אותה אם אנו יכולים לעזור לענין.",
                    "23": "וכך זה, הרב הראשי היקר, שאנו מחכים לאור תשובתיך כדי שנוכל להשאר בקדושה של אמונתנו העתיקה.",
                    "24": "בכבוד רב,",
                    "25": "הרב ד\"ר י. רפפורט",
                    "26": "ק\"ק \"שארית ישראל\" מלבורן",
                    "27": "<b>תשובה</b>",
                    "28": "ב\"ה. ירושלים,<br>כ\"ה באדר התשכ\"ו",
                    "29": "לכבוד<br>הרב ד\"ר י. רפפורט שליט\"א<br>הרב דק\"ק \"שארית ישראל\",<br>מלבורן.",
                    "30": "שלום וישע רב,",
                    "31": "מכתבו מיום ל' בשבט ש.ז. הגיעני. קראתי בעיון ובתשומת לב את השאלות הכלולות במכתב, ולאחר ששקלתי את הצד ההלכתי של הבעיה רואה אני שיש לנהוג כדלקמן:",
                    "32": "אם הבנין העומד להיבנות יכלול, בכל שטח משטחו, צלבים, פסלים, תמונות שמנהג העכו\"ם לקבוע בבתי־תפילה שלהם וכיו\"ב – אין להיות שותפים בהקמתו בכל צורה שהיא. בין בממון, בין בהזדהות מוסרית, בין בתעמולה וכל כיוצא בזה<sup class=\"footnote-marker\">167</sup><i class=\"footnote\">ראה הרמב\"ם הלכות עבודה זרה פ\"ז הי\"ז-יח, ופ\"ט הי\"א, טור ושו\"ע יו\"ד סי' קמג סע' ב.</i>.",
                    "33": "באשר לשאלה אם מותר ליהודים לקחת חלק בועדים ציבוריים, לתת תרומות כספיות וכיו\"ב, הרי אם ההימנעות מליטול חלק כאמור, תצמיח איבה שיש עמה סכנה ליהודים, הדין הוא שאפשר לתת תרומות וכיו\"ב לקופת האוניברסיטה עצמה ולא למען המטרה המיוחדת של הקמת הבנין הנדון, אף אם כספי התרומות הללו יעברו בסופו של דבר למטרת הקמת הבנין הזה<sup class=\"footnote-marker\">168</sup><i class=\"footnote\">ראה שו\"ע שם סע' ו בהגה, וסוף סי' קמח בהגה.</i>.",
                    "34": "אם בית־התפילה הבינדתי העומד לקום יכלול פסלים, צלבים וכיו\"ב כאמור לעיל – אסור לסטודנטים יהודים להתפלל בבית־תפילה זה, גם לא בנפרד, ואסור אף לקיים בו פגישות למטרות לא דתיות.",
                    "35": "באשר לשאלה אם מותר יהיה לסטודנטים היהודיים לקיים תפילה במשרדו של הרב היהודי שיקום בבנין זה, הרי אם למשרד תהיה כניסה אחרת מאשר הכניסה למקום המיועד לתפילה הבינדתית, אין איסור בכך.",
                    "36": "רצוני להדגיש שהפרסום אשר הופיע ב\"ג'ואיש כרוניקל\" ושכב' הואיל לצרף תצלום הימנו במכתבו, אין לו כל יסוד ואני לא נתתי ברכתי ל\"רבאי\" בלוך, כפי שנאמר בעתון.",
                    "37": "בסיום מכתבי חפץ אני להביע הערכתי הנאמנה ליחס של כב' ובני קהילתו למורשת ישראל ולכבודנו הלאומי. תבורכו מפי עליון ויהי השם עמכם ובכל אשר תפנו תשכילו ותצליחו.",
                    "38": "ועתה אברך את כב' ואת בני קהילתו בברכת מועדים לשמחה. יהי־רצון שאת חג המצות תחוגו בשמחה ובדיצות ותזכו לאושר ולכל־טוב, אמן.",
                    "39": "בכבוד רב,",
                    "40": "יצחק נסים"
                }
            },
            "6_7 Medical Issues": {
                "0": {
                    "0": "<big><strong>הבאת עולים ממרוקו לנמל מרסיי בשבת מחשש פיקוח נפש</strong></big>",
                    "1": "הקדמה",
                    "2": "פאריס, י\"ד כסלו תשכ\"ב, 22.11.61 - סודי",
                    "3": "אל: מר ש.ז. שרגאי, ראש מחלקת העלייה, ירושלים<br>מאת: י. דומיניץ",
                    "4": "הנדון: קבלת עולים בשבתות וכו'.",
                    "5": "קבלתי העתק מכתבך מי' כסלו (14.11.61) אל מר ש. רויך, בעקבות שאלותיו בענין הנ\"ל.",
                    "6": "כיוון שהשאלה נראית לי אקטואלית מאד, אני נאלץ לבקש הבהרה דחפה והוראה בנוגע למספר בעיות:",
                    "7": "בקווי האניות הרגילים מהיום להבא עומדים לרשותנו כ־1500 מקומות לחדש. מספר זה אינו מספיק – כפי שאנו מקווים – ונצטרך להשיג אמצעי תחבורה נוספים (מטוסים לאיטליה ולצרפת).",
                    "8": "שאלתי: האם עלינו לוותר על מקומות באניית־הקו המגיעות למרסייל בשבת? אין כאן שאלה של חסרון כיס, כי אם שאלת העקרון: האם עלינו לנצל היום, גם בשבת, כל אפשרות של הוצאה, או לדחות למחרת השבת, ולמצוא אמצעים מיוחדים?",
                    "9": "ברצוני לציין שלפני שבוע, כשקווינו לחתימה טובה, סיכמתי עם אפרים שנעשה סידורים מיוחדים להוצאה מיידית של האנשים, ולא נחכה אף לאניית־קוו.",
                    "10": "השאלה היא, אם נקבל את העקרון של הוצאה מידית, ואפילו בשבת, מתוך חשש להפרעות, לתקלות וכו'.",
                    "11": "אכן השבועות האחרונים לימדוני שכל רוח מצויה – חגיגות, הפגנות וכו' – גורמת להפרעות ולדחיות. אולי מותר לנו להסיק מכך גם לעתיד. כשהפעולה תתחיל אי\"ה, ילמדונו רבותינו.",
                    "12": "אינני יודע אם ההצעה לאכסן את העולים שיגיעו בשבת בקרבת הנמל היא בת־ביצוע.",
                    "13": "ראשית, אינני יודע אם יש בסביבה, כדי מהלך רגל, מקום מתאים לאיכסון עולים אלה. ואם יש בדרך כלל – ספק אם יהיה באותו זמן שנצטרך למקומות. שנית, בכוונתנו להפריד עולים אלה מהטפול הרגיל של הסוכנות ולכוונם בהקדם האפשרי אל מחוץ למרסייל, כדי לא לעורר תשומת לב במרסייל עצמה.",
                    "14": "עלול להיווצר מצב, שנביא אנשים לנמלים אחרים, וכן לשדות תעופה שונים במרסייל ובסביבתה, אין לי ספק שאם נעשה כך – ונעשה זאת רק מתוך ההכרח, כשנעמד על העקרון של הוצאה מידית ובכל דרך – יערערו המומחים לענייני הבטחון על השארת קבוצת עולים, המעוררת תשומת־לב, בנמל אויר.",
                    "15": "לסיכומו של דבר: עלי לקבל הוראה־הנחיה ברורה האם דין הוצאה זו של יהודים כדין פיקוח נפש, או האם אין עלינו להשתמש בכל אמצעי תחבורה המפליגים או מגיעים בשבתות או במועדים. כן דרושה הבהרה בעניין ההחזקה בקרבת הנמל וכו'.",
                    "16": "כיוון שהשאלה עלולה להתעורר היום־מחר, אבקש תשובה דחופה.",
                    "17": "בברכה",
                    "18": "י. דומיניץ",
                    "19": "י\"ט בכסלו תשכ\"ב, 27 בנובמבר 1961",
                    "20": "אל: מר י. דומיניץ, פריז<br>מאת: ש.ז. שרגאי, ירושלים - דחוף",
                    "21": "למכתבך מי\"ד כסלו בקשר למכתבי מי' כסלו אל מר ש. רויך בענין שבת:",
                    "22": "אני בעד הוצאה מיידית, אפילו בשבת.",
                    "23": "אחרי שהאנשים מגיעים לאן שמגיעים בשבת, אין מקום להמשך חלול שבת, כי אז אין כבר אפילו ספק של פקוח נפש. לכן יש לעשות כל מה שאפשר, מבלי להתחשב בחסרון־כיס, כדי שלא יצטרכו לחלל שבת, ובמידה וגם אי אפשר למצוא שום פתרון, אפילו בכסף – יש לעשות הכל לצמצם את חלול השבת ולמעטו ככל האפשר.",
                    "24": "יש גם להיות זהיר שהנוהג במקרה זה של הוצאה מיידית, אפילו בשבת, לא ישמש תקדים ונוהג במקרים אחרים. דבר זה יש לשנן היטב השכם והערב לכל המטפלים בדבר.",
                    "25": "רצוי עד כמה שאפשר שבמקרה הזה כל העניינים שצריכים להיעשות בשבת, במידה שאי־אפשר לעשותם ע\"י לא־יהודים – ייעשו ע\"י יהודים שומרי תורה ומקיימי מצווה, כי אלה יידעו להיות זהירים שלא לעבור את גבול המותר הקשור בפיקוח נפש.",
                    "26": "בברכה, ש.ז. שרגאי",
                    "27": "<b>שאלה</b>",
                    "28": "ב\"ה כ' כסלו תשכ\"ב, 28.11.61",
                    "29": "לכבוד, הראשון לציון,<br>הגר\"י נסים שליט\"א הרב הראשי לישראל, ירושלים",
                    "30": "כב' הרב,",
                    "31": "מצ\"ב העתק ממכתב שקבלתי ממשרדי בפאריס. הבעייה היא: הוצאת יהודים ממארוקו. יש חששות מבוססים, שמה שלא נספיק להוציא היום, לא נוכל להוציא למחרת היום. בכל אופן, זהו המצב בשעה זו.",
                    "32": "מכיוון שהעניין היה דחוף, עניתי – לפי העתק המכתב המצ\"ב. אולם, ההוראות שלי ניתנות לשינויים ולתיקונים, ואודה לכבוד תורתו אם יואיל להורות לי אם יש צורך בשינויים ובתיקונים.",
                    "33": "בכבוד רב ובברכה,<br>ש.ז. שרגאי,<br>ראש מחלקת העלייה.",
                    "34": "<b>תשובה</b>",
                    "35": "ב\"ה. ירושלים, ג' בטבת התשכ\"ב",
                    "36": "לכבוד מר ש.ז. שרגאי יצ\"ו,<br>ראש מחלקת העלייה של הסוכנות היהודית,<br>ירושלים",
                    "37": "מר שרגאי הנכבד,",
                    "38": "קיבלתי מכתבו מיום כ' בכסלו ש\"ז.",
                    "39": "בידי המחלקת העלייה של הסוכנות היהודית יש בוודאי ידיעות מפורטות ומדוייקות על מצב יהודי מרוקו, ואם יש בכך משום פיקוח נפש.",
                    "40": "לפיכך, אם המחלקה בדעה שיש בהעלאתם משום פיקוח נפש וכל עיכוב ביציאה עלול לגרום לביטול הרשות לצאת את מרוקו – מותרת יציאתם בשבת<sup class=\"footnote-marker\">169</sup><i class=\"footnote\">ראה הרמב\"ם בפירוש המשנה שבת פ\"ב מ\"ה, ובידו החזקה ריש פ\"ב מהלכות שבת, ושו\"ת הרדב\"ז ח\"ד סי' סו, ושו\"ת הרשב\"ץ ח\"ג סי' לז, ובב\"י או\"ח ריש סי' שכח לדעת הרשב\"א.</i>.",
                    "41": "כמובן בהגיע העולים לנמל – יש להקפיד ולמנוע כל פעולה הכרוכה בחילול שבת ע\"י יהודי מאן דהוא.",
                    "42": "בכבוד רב,",
                    "43": "יצחק נסים"
                },
                "1": {
                    "0": "<big><strong>מינוי שומר מצוות למפקד תחנת כיבוי אש</strong></big>",
                    "1": "הקדמה",
                    "2": "ב\"ה. יום ב לחודש כסלו שנת תשכ\"ב",
                    "3": "אחוי קידא ואומר שלמא רבא למר הוא רבא, הרב הגאון המפורסם נודע בשערים וכו' כש\"ת מוהר\"ר יצחק נסים שליט\"א הראל\"צ והרב הראשי למדינת ישראל.",
                    "4": "הנני שולח בזה להדר\"ג שאלה ושאילתא, אשר המועצה המקומית פונה אל הרבנות הראשית, ומתכבד לבקש לכבדני בתשובתו הרמה בהקדם האפשרי. הנני מודה מאד על תשובה מזורזת ומתכבד לחתום בכל חותמי הברכות וההודאות ובכבוד הראוי.",
                    "5": "י.ז.דיסקין.",
                    "6": "<b>שאלה</b>",
                    "7": "פרדס חנה כ\"ח בחשון תשכ\"ב",
                    "8": "לכבוד הרבנות הראשית לישראל,<br>רח' המלך ג'ורג' 58, ירושלים",
                    "9": "כבוד הרבנות הראשית,",
                    "10": "הנני פונה אל כבוד תורתכם בשאלה מצפונית המעיקה עובד שלנו:",
                    "11": "איגוד הערים לכבוי אש לאזור השומרון מקים תחנה לכבוי אש בפרדס חנה (תחנת משנה). בקשר לכך עלינו להמליץ על מועמד כמפקד מכבי אש במקום.",
                    "12": "העובד הנ\"ל, פועל קבוע במחלקה הטכנית שלנו, בעל נסיון בנהגות, מעוניין בקבלת התפקיד הנ\"ל ואנו מוכנים להמליץ עליו. בהיות העובד הנ\"ל שומר מצוות, הוא חושש מבחינה מצפונית להתקשר לתפקיד העלול לתבוע ממנו לעסוק בכבוי אש בשבת או חג, במקרה שתפרוץ שריפה בפרדס־חנה או סביבתה. פרט למקרה פקוח נפש כנ\"ל, יהיה הנ\"ל פנוי מכל עבודה בשבתות וחגים. אנו מבקשים חוות דעת כב' תורתכם אם מותר לנ\"ל, מבחינה מצפונית, לקבל עליו את התפקיד.",
                    "13": "אנו מצדנו נראה הפליה בכך שיימנע מיהודי שומר מצוות למלא תפקיד ציבורי ובטחוני חשוב, אלא שדעתנו אינה מכרעת בשאלה דתית־מצפונית.",
                    "14": "אנו נראה תמיד את עבודתו בשבת או חג, במקרה של שריפה או צורך בטחוני אחר, לא כעבודה אלא כהתנדבות למעשה של פקוח נפש ובטחון.",
                    "15": "אנו מבקשים את דעת כבוד הרבנות הראשית בנדון באופן הדחוף ביותר, היות ולא נוכל להשהות עוד דבר מנויו של מפקד לתחנת כבוי אש בפרדס חנה.",
                    "16": "בתודה מראש וכבוד רב,",
                    "17": "בנימין שרון,<br>ראש המועצה",
                    "18": "<b>תשובה</b>",
                    "19": "ב\"ה. ירושלים י\"ב בכסלו התשכ\"ב",
                    "20": "לכבוד הגאון ר' יהושע זליג דיסקין שליט\"א, הרב דפרדס־חנה",
                    "21": "שלום וישע רב,",
                    "22": "קיבלתי את מכתבו מיום ב' לחודש זה, תוכו רצוף שאלה מאת ראש המועצה המקומית מר בנימין שרון יצ\"ו, בענין יהודי שומר מצוות שמציעים לו משרת מפקד מכבי־אש, אם מותר לו לקבל תפקיד זה העלול לתבוע ממנו לעסוק בכיבוי דליקות בשבתות וי\"ט.",
                    "23": "אם המדובר הוא בבר אוריין שנהירין לו דיני כיבוי דליקה בשבת, ויכול לדעת ולהבחין מה מותר ומה אסור לפי הדין, כי אף במה שהקלו הפוסקים, תלוי לפי המקום ולפי הענין, וצריך שיקול דעת של תלמיד חכם להבחין בין מקום למקום ובין ענין לענין (עיין שו\"ת זרע אמת ח\"א סוף סימן מ\"ד), אם בר הכי הוא, אין לו לחשוש לקבל תפקיד זה.",
                    "24": "ואם המדובר הוא במי שאינו בר אוריין ודיני כיבוי דליקה בשבת לא נהירין לו ואין לו אפשרות להימלך עם כת\"ר בכל מקרה מפני הדחיפות של פעולות הכיבוי – אין אני רואה שיש מקום להתיר לו קבלת התפקיד, באשר כרוכים בו כמה איסורים, מבלי שיקבל שיעורים בהלכות אלו ומבלי שיהיה תחת פיקודו גם לא־יהודי<sup class=\"footnote-marker\">170</sup><i class=\"footnote\">הרב השואל הפנה שאלתו זו גם להר' בעל ציץ אליעזר, ותשובתו נדפסה בשו\"ת צי\"א ח\"ז סי' כ. וראה מנוחת אהבה ח\"א פרק כג כמה דינים השייכים לכיבוי דליקה ושעת חרום, שו\"ת הרב הראשי תש\"נ-תשנ\"ג לראש\"ל ר' מרדכי אליהו עמ' 153, ועמ' 43.</i>.",
                    "25": "ברגשי כבוד,<br>יצחק נסים"
                },
                "2": {
                    "0": "<big><strong>שימוש בתרופה שיש בה עמילן בפסח</strong></big>",
                    "1": "<b>תשובה (השאלה חסרה)</b>",
                    "2": "כ\"ח באדר תשט\"ו",
                    "3": "לכבוד<br>מר ישראל טיטלבוים יצ\"ו<br>קרית אונו שכון ישי 117",
                    "4": "א'מ'נ'",
                    "5": "קבלתי מכתבך, והנני מודה לך על ברכותיך.",
                    "6": "אשר לשאלתך, בענין התרופה אם מותר להשתמש בה בפסח, נראה לי שיש להתיר להשתמש בה שהרי:",
                    "7": "ספק אם זהו חמץ בכלל, שהרי יש עמילן המיוצר בארץ שנעשה מתפוחי אדמה ומשאר חמרים שאינם חמץ.",
                    "8": "אם תמצי לומר שנעשה ממין המחמיץ, הרי זה חמץ נוקשה, וכל שכן במקרה של כב' שכפי שכתב זה פיקוח נפש, הרי אין לך דבר העומד וכו'<sup class=\"footnote-marker\">171</sup><i class=\"footnote\">ראה פסחים כה ע\"א, הרמב\"ם פ\"ה מהלכות יסודי התורה ה\"ו – ח, ופ\"ח חובל ומזיק ה\"ד, ובהשגת הראב\"ד שם, אור לציון תשובות ג פ\"ח סע' ב, ובמקורות שם.</i>.",
                    "9": "הנני מברכו בברכת רפואה שלמה בקרוב, ויהי רצון שלא יזקק עוד לתרופות.",
                    "10": "בברכת חג כשר ושמח,<br>יצחק נסים<br>ראשון לציון,"
                },
                "3": {
                    "0": "<big><strong>טבילת נדה שמחמת חולי אסור שייכנסו מים באזניה</strong></big>",
                    "1": "<b>שאלה</b>",
                    "2": "ב\"ה י\"ד אלול תשי\"ט",
                    "3": "לכבוד מרן הרב הגאון הגדול כמוהר\"י נסים שליט\"א<br>הראשון לציון הרב הראשי לישראל, עיה\"ק ירושלים",
                    "4": "שלום וברכה",
                    "5": "בא אלי יהודי אחד ושאלה בפיו: אשתו יש לה חולי באוזן. ל\"א. והרופא אסר עליה להכניס שם מים. כי זה מעורר לה מחדש החולי שלה. כעת נפשם לשאול הגיעה איך תתנהג בטבילה של מצוה?",
                    "6": "עניתי לאיש הנ\"ל עלינו לפנות בשאלה הזאת לכבוד מרן הראש\"ל הרב הראשי לישראל שליט\"א. ועל פיו יקום דבר למעשה. (עם להלכה ידוע לי מ\"ש בזה הרב הלל פוסק ז\"ל בספרו \"הלל אומר\" חלק יו\"ד סי' צ\"ז)",
                    "7": "בכל הכבוד ויקר,<br>ובברכת התורה וכ\"ט,",
                    "8": "משה מימון ס\"ט.",
                    "9": "<b>תשובה</b>",
                    "10": "ב\"ה ירושלים, י\"ח באלול התשי\"ט",
                    "11": "לכבוד הרה\"ג ר' משה מימון יצ\"ו, רב כפר אתא",
                    "12": "ר.נ.,",
                    "13": "זה עתה קיבלתי מכתבו מיום י\"ד לחודש זה בו שאלני אודות אשה שמחמת חוליה אסר הרופא כניסת מים לאזניה, כיצד תנהג בטבילת מצווה.",
                    "14": "יש שאסרו להכניס צמר גפן לאזנה ולטבול ויש שהתירו ובלבד שהכניס אותו עמוק בתוך אזנה ולקשרו בחוט בולט לחוץ כדי שתוכל להוציאו אחר הטבילה, עיין שו\"ת מהרש\"ם ח\"א סי' ז'.",
                    "15": "ובשו\"ת \"רב פעלים\" ח\"ב סי' כ\"ז הסכים המחבר לדברי האחרונים שכתבו שתרד אשה אחרת עמה ותעמוד מאחריה בריחוק מה, ותתחוב אצבעה ברפיון באוזן הטובלת<sup class=\"footnote-marker\">172</sup><i class=\"footnote\">ראה בספר דרכי טהרה לראש\"ל ה\"ר מרדכי אליהו פט\"ז עמ' 214 ניסן תשע\"א, ובספר טהרת הבית ח\"ג עמ' סו סע' יד והערה יח. וראה עוד תשובת הרב אל הרב אלחנן בלומנטל (בכרך ב' שער קבלת גרים, סימן ה).</i>.",
                    "16": "בברכת<br>כתיבה וחתימה טובה ובכבוד רב,",
                    "17": "יצחק נסים"
                },
                "4": {
                    "0": "<big><strong>האם יש לשים מזוזה בכל חדר של מרפאה, או שדי בכניסה הראשית?</strong></big>",
                    "1": "<b>שאלה</b>",
                    "2": "ב\"ה כב ניסן תשכ\"ג (16.4.1963)",
                    "3": "לכבוד<br>הרב הראשי לישראל ראשון לציון<br>כב' הרב יצחק נסים,<br>רח' בלפור 7,<br>ירושלים",
                    "4": "כב' הרב הראשי,",
                    "5": "הנני מתכבד לפנות אל כב' בשאילתא קטנה, ויואיל ליתן לה תשומת לב, שיביא בעקבותיה סיפוק למצפים לתשובתה:",
                    "6": "רצופה בזאת רשימה שכתבתי בשבועון מועצת פועלי חיפה \"חיפה העובדת\" בענין התקנת מזוזות במרפאות או בבתי חולים – וזאת על יסוד מכתב שקיבלתי מחבר הסתדרות ירא שמים שהעיר אזני על כך שבאחת המרפאות הגדולות בחיפה אין מזוזות בכל חדר אלא רק בכניסה הראשית.",
                    "7": "לאחר התיעצות עם מוסמך לרבנות בחיפה (מר מרדכי זהבי) הגענו למסקנה כי אין צורך להתקין מזוזה בכל חדר וחדר במרפאה – אלא די בכניסה הראשית.",
                    "8": "כדי למנוע עבירה, שאלתי היא, איפוא, מלפני כב': האמנם נכונה הלכה זו?",
                    "9": "אם כב' בדעה שאין היא נכונה – יואיל נא להשיבני ולהורותני הלכה, ואנהג כדבריו, שהרי זה מעוות (אם מעוות) היכול ליתקון.",
                    "10": "תודה רבה<br>(ברשות כב' אדפיס תשובתו בשבועוננו).",
                    "11": "בכבוד רב,",
                    "12": "י. גיל, עו\"ד היועץ המשפטי",
                    "13": "<b>תשובה</b>",
                    "14": "ב\"ה יב אייר התשכ\"ג",
                    "15": "לכבוד<br>מר ישראל גיל, עו\"ד<br>יועץ משפטי למועצת פועלי חיפה<br>חיפה",
                    "16": "א.נ.,",
                    "17": "קבלתי את מכתבך מיום כ\"ב בניסן ש\"ז, שבו שאלתני האם יש לקבוע מזוזה בחדרי מרפאות קופת חולים. שכן יש מי שסבר שפטורים הם ממזוזה כיון שלא משתמשים בהם כי אם דוקא ביום, ויש מי שמערער עתה על כך ואומר שחייבים לקבוע בהם מזוזות.",
                    "18": "מסיבות טרדותי הנני משיב באיחור מה ובקיצור.",
                    "19": "אמנם ה\"טורי זהב\" (יו\"ד בסימן רפו סק\"י) כתב שאפילו החנויות שבשוקים הקובעים שיושבים בהם בכל ימות השנה פטורות ממזוזה, כיוון שאינם שם בלילה, אולם אין ללמוד מדבריו אלו של בעל טורי זהב שהוא הדין בחדרי המרפאות שפטורים ממזוזה, הואיל וגם בהם לא משתמשים בלילה. מלבד שיש לחלק בין חנויות לבין חדרים, הרי כבר עמדו האחרונים על דברי בעל \"טורי זהב\" שמצריך לענין חיוב מזוזה דירת יום ולילה, ודחו דבריו וכתבו שדווקא חנויות שמעמידים לימי השוק ואחר כך פורקין אותן או משאירים אותן פנויות עד ליריד הבא, או כגון חנויות שהיו מעמידים אותן בשוק ואינן מחוברות לקרקע ומטלטלין אותן ממקום למקום (כדאיתא במסכת ביצה דף יא ע\"ב) וכיוצא בזה – הן נקראות דירת עראי ופטורות ממזוזה. וכמו כן יש להבין את דברי ה\"שפתי כהן\" (שם בס\"ק כא). אולם החנויות שהקל בהן ה\"טורי זהב\" חייבות במזוזה, וכל שכן חדרי המרפאות הראויים לדירה. ועיין \"יד הקטנה\" על הרמב\"ם (פ\"ב מהלכות מזוזה) והובאו דבריו ב\"פתחי תשובה\" סק\"י, ועיין בשו\"ת \"חמדת שאול\" (יו\"ד סי' לו) ו\"רב פעלים\" (ח\"ב יו\"ד סי' לו).",
                    "20": "והראיה שכתב ה\"טורי זהב\" מדין חזקה ב\"חושן המשפט\" (סימן קמ, ס\"ח) שצריך שיחזיק גם בלילה, כתב שם הגאון בעל \"חמדת שאול\" שמחילת כ\"ת של ה\"טורי זהב\", בחשן המשפט שם בסעיף ח מדובר בחזקת בית שצריך לדור בו יום ולילה. ואם לא דר בו המחזיק גם בלילה הרי לא החזיק בו כפי הנאתו ותשמישו כמבואר שם בסעיף ז. אולם חנות שאין דרים בה אלא ביום, מבואר שם בשלחן ערוך בסעיף יד שאם החזיק בה ביום לבד הרי זו חזקה; ואם כן אדרבא מהחזקה יש להביא ראיה להיפך ממה שכתב ה\"טורי זהב\", שהחנויות שלנו חייבות במזוזה. ועיין שם בחמדת שאול שהאריך להוכיח בראיות חזקות שהחנויות שלנו הקבועות ויושבים בהם כל יום חייבים במזוזה. וראה ב\"שפתי כהן\" שם בסעיף קטן ב שכתב בשם ה\"דרישה\"; \"זה הכלל דבמקום שיש בו קדושה כגון בית הכנסת, או מקום שיש בו טינופת, צריך שיהיה בית דירה ממש שידור תמיד ויתחייב במזווה, אבל מקום שאינו מסוג זה כגון בית התבן וכו' שאינם דרים בהם ממש, כיון דיוצאין ונכנסין חשובים בית דירה וחייבים במזוזה\". וכן מבואר בשלחן ערוך (שם בסעיף ב) שבית התבן, בית העצים, ובית הבקר חייבים במזוזות, וכתב שאם הנשים רוחצות בהם כיון שעומדות שם ערומות אין כבוד שמים להיות שם מזוזה. ואין להשוות לבתים אלו, שבמקומות שהנשים היו רוחצות בהם, עם חדרי המרפאות, אע\"פ שהנשים באות להיבדק בהם אינן מתפשטות כמו [במקום] שרוחצות, וגם יש מחיצות בחדר שנבדקות בו, ודלת סגורה והמזוזה מבחוץ ובתוך תיק.",
                    "21": "לפיכך נראה שיש לקבוע מזוזות בחדרי המרפאות<sup class=\"footnote-marker\">173</sup><i class=\"footnote\">ראה שדי חמד כללים מערכת מ' כלל קמד, שו\"ת חיים שאל סי' כב, ברכי יוסף יו\"ד סי' רפו אות ג, שו\"ת אבני נזר יו\"ד סי' שפ, ערוך השולחן שם סע' כו, שו\"ת בנין אב ח\"ב סי' נב. יש לציין שתשובת הרב בזה הובאה בספר “שבט מיהודה\" חלק השו\"ת להרב הראשי לישראל הרא\"י אונטרמן סי' מה עמ' קצב (הוצאת “אריאל\" ירושלם תשנ\"ג), ונוסף עוד חליפת מכתבים בדין זה.</i>.",
                    "22": "בכבוד רב,<br>יצחק נסים",
                    "23": "הראשון לציון,<br>הרב הראשי לישראל"
                },
                "5": {
                    "0": "<big><strong>הצעה לפתרון בעיות טומאת כהנים במרכז רפואי</strong></big>",
                    "1": "<b>תשובה (השאלה חסרה)</b>",
                    "2": "ב\"ה, ט\"ו כסלו תשי\"ח",
                    "3": "לכבוד",
                    "4": "המרכז הרפואי של הדסה והאוניברסיטה העברית,<br>משרד הבניה, ירושלים",
                    "5": "א.מ.נ.,",
                    "6": "בתשובה לפנייתכם מיום א' בחשון התשי\"ח, הננו להודיעכם כי כ\"ג הראשון לציון הרב הראשי לישראל ביקר פעמיים בבניינים ההולכים ומוקמים על־ידכם בעין כרם, בלוית חברי בית־הדין הגדול הרב יוסף שלום אלישיב והרב בצלאל ז'ולטי ובהשתתפות המהנדס בר ממשרדכם, בימים י\"ג בתשרי ו־ג' בחשון התשי\"ח.",
                    "7": "לאחר בירורים עם מהנדסכם בהם נדונו הצעות טכניות רבות לפתרון הבעיה, נתקיימה ישיבה מיוחדת של הרבנים הראשיים לישראל, הרב י. הלוי הרצוג והרב י. נסים וחברי בית־הדין הגדול הנ\"ל לדיון בנושא זה, ובה הוחלט כדלקמן:",
                    "8": "לצערנו הננו נאלצים לקבוע שכל הבעיות שהתעוררו סביב לשאלה זו של טפול ולמוד בגופות של נפטרים נובעות משתי שגיאות יסודיות שמצאו את בטוין בתכנון המרכז הרפואי החדש, היינו:",
                    "9": "מהותו של בית הספר לרפואה מחייב מבחינת ההלכה הקמת בניין הנפרד בהחלט מיתר בנייני המרכז הרפואי.",
                    "10": "עצם לימודי הרפואה בגופות נפטרים של יהודים נתון להגבלה חמורה לפי ההלכה, ואפילו לפי חוקי המדינה קיימות הגבלות ברורות, והשמירה על הלכות וחוקים אלו היה מצמצם את הבעיות עד למינימום, על ידי שמוש בגופות של לא־יהודים בדרך כלל.",
                    "11": "אם כי קיימת האפשרות לפתור את הקמת חדרי המתים והאוטופסיה מתחת לכביש הגישה למרכז הרפואי בתנאים מסוימים, הרי לא יתכן שמחלקות האנטומיה והפטלוגיה וחדרי ההחסנה לגופות נפטרים ייבנו בבנין בית הספר לרפואה, המהווה למעשה יחידה בלתי נפרדת מבנין בית החולים והקשור על ידי מנהרות לבנין מחלקת היולדות, לבית הכנסת ולבית הספר לאחיות.",
                    "12": "באם ייבנה המרכז הרפואי בהתאם לתכנית שנמסרה לנו, הרי תיאסר מדין תורה כניסה של כהן לכל אחד מבנייני המרכז הרפואי. לרבות בנין היולדות, בית הכנסת ובית הספר לאחיות, וכן יהיה אסור שאשת כהן תלד במחלקת היולדות החדשה.",
                    "13": "כדי למנוע אסורים אלו יש להוציא מתוך גוש הבניינים את כל המחלקות העוסקות בנתוחי גופות נפטרים והחסנתן (כפי שהוסבר לנו עוסקים בכך רק מחלקות הפטלוגיה והאנטומיה) ולבנות מחלקות אלו בבנין נפרד לחלוטין שאין לו קשר עם הגוש המרכזי.",
                    "14": "במקרה שיש ברצונכם לקשר בנין נפרד זה עם המרכז הרפואי על ידי מנהרה יהיה דינה כמו דין המנהרה המוצעת על ידיכם בין ביתן חדרי המתים לבין הבניין המרכזי, היינו שיהיה צורך להשאיר בפתח המנהרה פתח באורך של שני מטר בערך לרחב כל המנהרה. פתח זה יהיה אסור לכסותו.",
                    "15": "ביחס לביתן חדרי המתים שיש בדעתכם לבנות מתחת לכביש הגישה עלינו לציין שאסור יהיה להשאיר פתח כל שהוא בתקרת הביתן אפילו לצורך העברת צנורות מים, אוורור וכו'.",
                    "16": "עבור הסדור הפנימי של ביתן חדרי המתים טרם הוגשה לנו תכנית, ועל כן אנו מבקשים להמציא לנו בהקדם תכנית כזאת שתאפשר לנו לדון בסדור הפנימי של ביתן זה.",
                    "17": "בכבוד רב,",
                    "18": "ירחמיאל אלימלך וואלגלרנטר<sup class=\"footnote-marker\">174</sup><i class=\"footnote\">מזכיר הרבנות הראשית לישראל.</i>"
                },
                "6": {
                    "0": "<big><strong>על היתרו של רבי משה פיינשטיין ל\"הזרעה מלאכותית\"</strong></big>",
                    "1": "<b>שאלה</b>",
                    "2": "בעזר אלקים חיים א' ויצא תשכ\"ו",
                    "3": "שלמא נפישא מסטרא קדישא לכבוד ידיד נפשי הגאון הגדול, סיני ועוקר הרים, צדיק יסוד עולם, פאר עמנו, מוה\"ר יצחק נסים שליט\"א, והודו ירום ויתנשא,",
                    "4": "אחר דרך מבוא השלום בכבוד ובהערצה, אני מרשה לי לבוא לפני הדר גאונו בענין גדול הנוגע לעיקרי עמנו, ואתאמץ להציע הענין בקצירת האומר עד כמה שאפשר.",
                    "5": "הנה הרב הגאון ר' משה פיינשטיין שליט\"א הדפיס בשנת תשכ\"א ספר \"אגרות משה\" חלק אהע\"ז שנתפשט בעשרות אלפים טופסים בכל רחבי ארץ. בספר זה נמצא היתר מפורש להזריע אשה ע\"י זריקת זרע איש אחר, זרע גוי וזרע אביה וחמיה וכל פסולי עריות. ההיתר כפול בסימן יו\"ד וסימן ע\"א. כשראיתי את התשובות (ועלתה לי הקריאה לא בנקל כי עיני כבדו מזוקן) פלצות אחזתני<sup class=\"footnote-marker\">175</sup><i class=\"footnote\">עדה\"כ איוב כא, ו.</i>. בהיות שביני ובין הגאון הנ\"ל יחסי ידידות קרובים, פניתי אליו במכתב והסברתי לו ראשית כל כי שגגה יצאה מלפניו שכתב שמהרש\"ם (והוא מורי ורבי הקדוש והטהור זי\"ע) התיר ההזרעה באופן הנ\"ל. מלבד זאת אמרתי במכתבי שלענ\"ד טעה גם בסברא שעיקר האיסור הוא הביאה והזרע כלום הוא. והזכרתי דברי הרמב\"ן להפסוק באחרי מות<sup class=\"footnote-marker\">176</sup><i class=\"footnote\">ויקרא יח, כ.</i> \"ואל אשת עמיתך לא תתן שכבתך לזרע לטמאה בה\" – הרי יוצא שהעיקר הוא הזרע. בהיות שאני עוד לפני עשרות בשנים נאלצתי לטפל עם אותו הענין הנורא, והיו ששוחחו עמנו ומגדפי אמונתנו הפיצו קטרוגים נוראים על ישראל ואמונתו, ואני כבר אז בררתי כי האגדה<sup class=\"footnote-marker\">177</sup><i class=\"footnote\">ראה חלקת מחוקק לאבה\"ע סי' א ס\"ק ח, משל\"מ פט\"ו אישות ה\"ד, אוצה\"פ כרך א אות מב דף ו ע\"א ובהע' א.</i> שבן סירא הוא בן בתו של ירמיה הנביא שנתעברה באמבטי מזרע אביה, ועמדתי אז בכתובים בעניין זה עם הגאון רא\"י קוק ז\"ל (בבקשה לראות בספרי \"היכל לדברי חז\"ל ופתגמיהם\" שבלי ספק נמצא בהספריה בהיכל שלמה – עמוד 613 ולהלן). ואני השבתי בענין זה גם על שאלת הותיקן – וגם הסכימו עמי וכל אשר העליתי, הגאונים ר' חיים עוזר גרודזינסקי ורי\"ל צירלזון הי\"ד ועוד גדולים בתורה ובחכמה. בספרי בגרמנית \"דער יודשנה אסס אים שפיעגעל דער יאהרטואזנד\" נמצא אריכות על כל הדבר.",
                    "6": "ואעתיק בזה שורות אחדות ממה שכתב לי הרה\"ג ר' ישראל פורת מקליוולנד, המפורסם גם בארץ ישראל כי הוא מתלמידיו המובהקים של הרא\"י קוק ז\"ל: עלי להודות שלא עיינתי כלל וכו', פשוט משום שהדבר נראה לי מוקצה ומוזר לרוח התורה והמסורה. הרי אפילו באשתו אמרו<sup class=\"footnote-marker\">178</sup><i class=\"footnote\">יחזקאל כ, לח. נדרים כ ע\"ב</i> וברותי מכם הפושעים והמורדים וכו',",
                    "7": "בדעתי לסדר אוסף תשובות בענין זה. אני שואל את עצמי שוב ושוב ואין לי מנוחה, המערת פריצים היה הבית הזה אשר נקרא שם ישראל עליו? אמנם שלח ר' משה שליט\"א מכתב חוזר לרבנים פה שהוא מבטל ההיתר בסימן ע\"א (ושכח להזכיר ההיתר תשובה יוד!) – אבל ההיתר מונח אצל הרבנים בשולחנם והספר – עם ההיתר המוזר הוא בכל העולם.",
                    "8": "אסתפק בזה, ואני מבקש את כבוד הדר\"ג להודיע לי חוות דעתו בכלל על הזרעה בזרע אחר, על אחת כמה וכמה בזרע אביה וחמיה ואחיה וכל קרוביה ובזרע גוים.",
                    "9": "לענ\"ד איסור זה אם לא בפירוש איתמר, מכללא איתמר, שיש בזה חלול השם וחלול שם ישראל, ורבותינו ז\"ל בטלו מצוה עשה דיבום, ודי בזה. סחי ומאוס<sup class=\"footnote-marker\">179</sup><i class=\"footnote\">עדה\"כ איכה ג, מה.</i> הוא הרעיון לעשות בישראל דבר כזה.",
                    "10": "אני נר דועך, איש חולה ורפה כח ואין לי בעולם הזה רק ד' אמות של קברי (לאחר מאה שנה) לבד. רק אנשים שאין פחד אלקים וכבוד האומה לנגד עיניהם יוכלו לחשות על נבלה כזאת. ה' הפליא חסדו אתי שנצלתי מיד הגרמנים ימ\"ש, שעמדתי כבר מוכן לגרדום על חטא שכתבתי בווינה (לפני הכיבוש) מאמרים וספרים בהגנה על כבוד עמנו ואמונתנו. על יסוד ההיתר של הגאון ר' משה שליט\"א נשארתי בדאי, וכל מלשינותיהם נכונות.",
                    "11": "מובטחני, אם הדר\"ג יכתוב לי בענין זה מכתב מפורט, אפעל על ידידי ר' משה פיינשטיין שליט\"א שיבטל את ההיתר ביטול גמור באופן היותר מועיל, ואני כתבתי לו כבר שיש אופן תקנתא שידפיס פתקא קטנה וישלחה לכל מקבלי הספר (בידו הרשימה של המקבלים והמזמינים את הספר) בבקשה להדביקה על התשובה גם ידפיס מודעות בעתונים כי המכשלה לא מילתא זוטרתא היא.",
                    "12": "ברם ר' משה פיינשטיין שליט\"א הוא אדם יקר רוח אבל איש תם ומושפע מתלמידיו שאינם נותנים לו לבטל הוראתו כי לא לכבודם יהי'.",
                    "13": "והנני בזה מוקירו ודו\"ש בידידות נאמנה",
                    "14": "משה חיים אפרים בלאך",
                    "15": "אני מצרף תצלום מהתשובה של רמ\"פ שליט\"א אלי, ובזה סלקי אותם רופאים העוסקים בהזרקת זרע, מראים ליהודים הבאים אליהם את התשובות של ר' משה שמפורסם בכל אמריקא.",
                    "16": "<b>תשובה</b>",
                    "17": "ב\"ה. ירושלים,<br>ח' בטבת התשכ\"ו",
                    "18": "לכבוד<br>הרב הגאון המפורסם איש האשכולות ורב הפעלים<br>כקש\"ת מהר\"ר משה חיים אפרים בלאך שליט\"א<br>ניו־יורק",
                    "19": "אחדשו\"ת בידידות ובהוקרה,",
                    "20": "קבלתי את יקרת מכתבו מיום א' ויצא ש.ז. ומחמת טרדותי המרובות לא יכולתי לצערי לאשר קבלתו בזמנו ועמו הסליחה.",
                    "21": "במכתבו כותב כ\"ת שהרב בעל ספר אגרות משה התיר להזריע אשה בזריקת זרע של כל אדם אחר, בן ברית ושאינו בן ברית ולרבות פסולי עריות, ובעיני משה רע<sup class=\"footnote-marker\">180</sup><i class=\"footnote\">עדה\"כ במדבר יא, י.</i> ורואה בכך מכשלה רבה, ואותי שאל לחוות דעתי העניה בנדון.",
                    "22": "הספר אגרות משה לא ראיתי ומדברי כ\"ת במכתבו נראה שמחבר הספר הוא מגדולי רבני הדור שליט\"א, וכלן גם בעיני יפלא על אשר נכשל להתיר את מעשה התועבה הזה בכל צורה שהיא, כפי שכותב כ\"ת. אך לא אוכל לבוא בכתובים על חומרת הדבר כבקשת כ\"ת מכמה סיבות, ויש להניח שהרב בעצמו שהתיר ירצה להתישב שוב בענין ויסוג מעמדתו ויודיע ברבים את חזרתו ותרב גדולתו<sup class=\"footnote-marker\">181</sup><i class=\"footnote\">עדה\"כ תהלים עא, כא. אכן חכם עדיף מנביא וברוח קדשו של הרב זצ\"ל חזה את חזרתו של הרב אגרות משה כדלקמן.</i>.",
                    "23": "ולמעכ\"ת הנני מאחל בריאות שלמה ואריכות ימים ושנים, דשנים ורעננים ויזכה לראות בבוא לציון גואל בב\"א.",
                    "24": "בכבוד רב,",
                    "25": "יצחק נסים",
                    "26": "<b>שאלה</b>",
                    "27": "ב\"ה, ג שמות תשכ\"ו",
                    "28": "חדות ימים ושנות עולמים להוד כבוד ידידי הגאון הגדול עטרת עמנו רשכבה\"ג מוה\"ר יצחק נסים ראשון לציון, ישא ברכה מאת ה' ויעמוד על משמרו הקדושה עד ביאת גו\"צ בב\"א.",
                    "29": "אחדש\"ה בכבוד ובאהבה רבה אודיע לכהד\"ג שקבלתי את אגרתו מיום ח' טבת תשכ\"ו ושמחה נפשי ביחוד על ברכותיו בסוף המכתב כי רוחי נשברה מאד, ובכלל מכתבו היקר מרפא לנפשי. והנה באו אלי רבנים חכמי לב ויראי ה' לקיים בי מצות בקור חולים, וכמובן הראיתי להם את המכתב מכהדר\"ג והם החליטו לעשות הצלמות מהמכתב ולהפיצו ברבים. אך לבי מהסס ומפקפק לעשות זאת בלי הסכמה מיוחדת מכהדר\"ג ואני מבקש בזה מכהדר\"ג להשיב לי בהקדם האפשרי האם רשאי אני לפרסם את המכתב.",
                    "30": "אגב הרבנים האלו קבלו על עצמם להכין תצלומים משלש התשובות של ידידי הגאון המתיר שליט\"א ולשלחם לכהדר\"ג.",
                    "31": "ודאי אקבלם בעוד ימים מספר ואשלחם לכהדר\"ג איה\"ש בלי איחור.",
                    "32": "איני רוצה להאריך היום ואשמח לקראת הסכמתו.",
                    "33": "הנני בזה מוקירו,<br>ואחוי קידה קדם מרן.",
                    "34": "משה חיים אפרים<br>בן אדל ואברהם אבא",
                    "35": "לרפואה שלמה במהרה דידן.",
                    "36": "כהדר\"ג כותב \"שלא יוכל לבוא בכתובים על חומרת הדבר\" – ונזכרתי בפתגמא קדישא של א\"א זקיני הקדוש ר' ישראל בעש\"ט זי\"ע המסור במשפחתנו, שמה שאמרו באבות<sup class=\"footnote-marker\">182</sup><i class=\"footnote\">פ\"ד מ\"ה.</i> \"אל תעשם עטרה להתגדל בה ולא קרדום לחפר בה\", ר\"ל שלא יחפרו בתוה\"ק להתיר דברים נגד השכל ונגד המוסר ואכמ\"ל.",
                    "37": "ובהיותי בשנת תרצ\"ה בווילנא שמעתי מידידי הגאון ר' חיים עוזר גרודזינסקי זצ\"ל שבשנות אחר המלחמה הראשונה גדול בתורה מובהק בשם ר' יוסף שאפוטשניק הציע לפניו באריכות מופלגה להתיר הזרעה באדם אחר ורח\"ע כתב לו: \"פלצות אחזתני בקראי ההצעה עם כל הפלפולים של הבל\" ובקשהו שלא ידבר יותר מזה וישתקע הדבר. ובמאוחר שמעתי זאת מפי ידידי הגאון צירלזאן הי\"ד, גם כאן שמעתי זאת מרב זקן.",
                    "38": "<b>תשובה</b>",
                    "39": "ב\"ה. ירושלים, כ\"ו בטבת התשכ\"ו",
                    "40": "לכבוד הרב הגאון המפורסם<br>כש\"ת מהר\"ר משה חיים אפרים בלאך שליט\"א<br>ניו־יורק.",
                    "41": "שלום וישע רב,",
                    "42": "קבלתי את מכתבו מיום ג' שמות ש\"ז בו כותב כ\"ת רבנים באו לבקרו וראו את מכתבי אליו ובקשו לצלמו ולהפיצו ברבים, וכ\"ת מבקש את הסכמתי על זה. הנני להודיע לכ\"ת כי לאחר ששלחתי את מכתבי בא לידי ספר \"צבי חמד\" מהרב צבי הירש פרידמאן שליט\"א ובו ראיתי מכתב מהרה\"ג בעל אגרות משה שבו כותב: צריך לגדור גדר שלא יתירו זה (הענין של הפראה מלאכותית) בשום אופן אף רב היותר מובהק<sup class=\"footnote-marker\">183</sup><i class=\"footnote\">ראה שו\"ת ציץ אליעזר ח\"ט סי' נא שער ד פ\"ה עמ' רנב שהעתיק מכתבו של הרה\"ג משה פיינשטיין בתאריך כב כסלו תשכ\"ה. מתוך הספר “צבי חמד\" הנזכר (ברוקלין תשכ\"ה) וז\"ל: דבר זריקת הזרע שכתבו בשמי שהתרתי, מצאתי לנכון להודיע, שאני לא התרתי אלא בשעת הדחק גדול שהאשה מצטערת טובא... שלכן פשוט לכל שאין לדון בענין זה כי אם רב מובהק גדול בתורה ומפורסם בהוראה שידון בזה מכל הצדדים, ומחמת זה בשאלה החד פעמית שבא לידי אסרתי, וחלילה לשום רב להורות היתר בנדון זה מתוך ספרי... ופן יצא מכשול להתיר גם במקום האסור צריך לגדור גדר שלא יתירו זה בשום אופן אף רב היותר מובהק. עכ\"ל. וראה עוד בשו\"ת יבי\"א ח\"ח אבה\"ע סי' כא עמ' תנב אות ה. ומודים דרבנן היינו שבחייהו.</i>. והרי כבר חזר בו ואין צורך לפרסם את מכתבי, שבלאו הכי אין טעם בפרסומו, שאין בו אלא דברים בעלמא.",
                    "43": "בכבוד רב,<br>יצחק נסים"
                },
                "7": {
                    "0": "<big><strong>הזרעה מלאכותית – תנאי ההיתר (לדעת המתירים)</strong></big>",
                    "1": "<b>תשובה (השאלה חסרה)</b>",
                    "2": "ב\"ה. ירושלים,<br>י\"ח באדר א' התש\"ל",
                    "3": "לכבוד<br>הרב י. קלינג שליט\"א<br>רב ראשי של ליאון והאיזור.",
                    "4": "שלום וישע רב,",
                    "5": "מכתב כת\"ר מיום י\"ג בשבט ש\"ז נתקבל בלשכתנו ותוכנו הובא לתשומת לבו של כב' הרב הראשי שליט\"א שהטיל עלי להשיב לכב'.",
                    "6": "ענין הזרעה מלאכותית, נתחבטו בו מורי ההוראה בדורנו, דעת הרוב היא לאסור, והנוטים להתיר נטו להתיר רק בתנאים אלו:",
                    "7": "שאין כל סיכוי לאשה להיבנות בדרך הרגילה ולא על ידי רפואה ורפואות ושני רופאים יהודיים נאמנים מאשרים זאת.",
                    "8": "עיקר העיקרים ששני רופאים נאמנים יחוו דעתם שבדרך זו של הפרייה מלאכותית יכולה להתעבר.",
                    "9": "שההפרייה תהיה רק מזרעו של הבעל ללא תערובת זרע מאחר, ועל זה צריך השגחה מרובה.",
                    "10": "טיפול זה צריך להיות דוקא בימי טהרתה אחר הטבילה.",
                    "11": "הטיפול צריך להיעשות על ידי רופאים יהודיים נאמנים.",
                    "12": "כל זה אנו כותבים על דעת הנוטים להתיר.",
                    "13": "בכבוד רב,",
                    "14": "הרב שלמה דנן<br>מנהל הלשכה"
                },
                "8": {
                    "0": "<big><strong>הוצאת זרע לצורך בדיקה רפואית</strong></big>",
                    "1": "<b>שאלה</b>",
                    "2": "ב\"ה, י' באייר תשכ\"א",
                    "3": "לכבוד מרן הרב הראשי וראשון לציון<br>הרה\"ג ר' יצחק נסים שליט\"א, ירושלים",
                    "4": "כבוד הרב יורנו בדין איש חשוך בנים, בפנותו לרופאים דרשוהו להשחית זרעו ע\"מ לעשות את הבדיקה. אשתו נבדקה ויצאה בריאה, אך הוא כאיש ירא שמים וחרד לדבר ה' – סירב לעשות זאת. ופנה אלינו לקבל עצה ותושיה.",
                    "5": "אולם הואיל והדבר חמור ונמצא במחלוקת בין מרנן ורבנן, לכן אבקש ממעלת כת\"ר להורינו איזו הדרך ישכון אור.",
                    "6": "ושלמא דמרן יוריך ויסגי אמן.",
                    "7": "ביקרא דאוריתא<br>הצב\"י הרב יעקב יעבץ",
                    "8": "<b>תשובה</b>",
                    "9": "ב\"ה. ירושלים, י\"א באייר התשכ\"א",
                    "10": "לכבוד הרב יעקב יעבץ יצ\"ו <br>הרב המקומי, כפר עקרון, (עקיר)",
                    "11": "ר.נ.,",
                    "12": "בתשובה לשאלתו מיום י' באייר ש\"ז, הורני כב' הראשון לציון הרב הראשי לישראל להשיב, כי הואיל ובקשת הרופאים היא רק לשם נסיון לדעת אם המניעה ממנו, ואינם יכולים להבטיח שזה ניתן לריפוי או שיעלה בידם לרפאם – לכן הרי זה בודאי אסור.",
                    "13": "אמנם בנידונים אחרים יש שרצו להקל, אך הרוב אוסרים; ובנידון השאלה – אליבא דכולי עלמא אסור<sup class=\"footnote-marker\">184</sup><i class=\"footnote\">ראה שו\"ת יעב\"ץ ח\"א סימן מג, שדי חמד כרך ו מע' אישות סי' יג, עמ' 416, שו\"ת אחיעזר ח\"ג סי' כד אות ד, שו\"ת אבני נזר אבה\"ע סי' פג, שו\"ת אגרות משה אבה\"ע ח\"א סי' ע, שו\"ת ציץ אליעזר ח\"ט סי' נא פ\"ב, אוצה\"פ כרך ט עמ' פו ואילך. שו\"ת הרב הראשי הר\"מ אליהו תש\"נ-תשנ\"ג סי' מא עמ' 107.</i>.",
                    "14": "בכבוד רב,",
                    "15": "המזכירות"
                },
                "9": {
                    "0": "<big><strong>בליעת פרחים של עצי בשמים הקרויים בערבית \"פל\" לשם מניעת הריון</strong></big>",
                    "1": "<b>שאלה</b>",
                    "2": "ב\"ה, ג'רבה, יום ר\"ח כסליו תשי\"ז",
                    "3": "לכבוד<br>הראשון לציון הרב הראשי לישראל<br>הרב יצחק נסים יצ\"ו <br>ירושלים",
                    "4": "אדוני הרב!",
                    "5": "מתכבד בזה לפנות לכב' בשאלה אשר אני מגיש לפני כב'. ונא בבקשה לתת לי תשובה מפורטת, כדת משה וישראל.",
                    "6": "אשה שדרכה תמיד להתעבר חדשים מספר אחרי לידתה, ומזה יהיה לה צער רב וחלישות לה ולילד. והנה פעם שמעה מאשה אחרת כי אם תבלע שלשה פרחים של עצי בשמים הנקראים בערבית \"פל\" אחרי לידתה, לא תתעבר מהר. והיא עשתה כזאת ובלעה אותם ובעלה לא התנגד לזה כי לא התחשב עם שיחת נשים, ובפרט בדבר שלא נשמע מעולם.",
                    "7": "והיום קרוב לשנה וחצי לא נתעברה, ולא ידוע אם בדרך טבע עמדה מלדת, כי כבר ילדה כמה ילדים וילדות בן פורת יוסף, או יש לחשוש אולי פעלו בה אותם הפרחים ח\"ו.",
                    "8": "ובכן, נפשו לשאול הגיעה, אם לכתחילה מותר לעשות כן? ואם אסור, בדיעבד מאי תקנתיה?",
                    "9": "והנני מחכה לתשובת כב' הרב הי\"ו. והנני חותם ברגשי כבוד והוקרה.",
                    "10": "יששכר חדאד",
                    "11": "ב\"ה ג'רבה, יום י\"ג טבת תשי\"ז",
                    "12": "לכבוד הראשון לציון<br>הרב הראשי לישראל<br>הרב יצחק נסים יצ\"ו<br>ירושלים",
                    "13": "אדוני הרב!",
                    "14": "מאשר את מכתבי לכב' מיום ר\"ח כסליו ש\"ז, שלא זכה לתשובה עד היום.",
                    "15": "בכל לשון של בקשה, נא לתת לי תשובה על שאלתי במכתבי הנז'.",
                    "16": "הנני אסיר תודה לכב' מראש וחותם.",
                    "17": "ברגשי כבוד וברכה<br>יששכר חדאד",
                    "18": "ב\"ה, כ\"ט בטבת תשי\"ז",
                    "19": "לכבוד<br>הר' יששכר חדד יצ\"ו<br>ג'רבה, תוניסיה.",
                    "20": "א.מ.נ.,",
                    "21": "בתשובה למכתבו מיום י\"ג בטבת ש\"ז, הרינו להודיעו כי התשובה על שאלתו קשורה בבדיקה כימית של פרחי עצי הבשמים הקרויים \"פל\".",
                    "22": "השתדלנו למצוא פרח זה בארץ, אך מחמת שאינו גדל בה לא עלה בידינו להשיגו, ומשום כך נתעכבה התשובה.",
                    "23": "ראוי היה, איפוא שכב' ישתדל להעביר אלינו בכל ההקדם מן הפרחים הללו ואנו נעבירם מיד לבדיקה ניסיונית, והתשובה לא תאחר לבוא.",
                    "24": "בכבוד רב,",
                    "25": "ש. בן־שבת",
                    "26": "ב\"ה ג'רבה, יום ד, סיון תשי\"ז, (3.6.57)",
                    "27": "לכבוד הראשון לציון<br>הרב הראשי לישראל<br>ירושלים",
                    "28": "לשכה נכבדה!",
                    "29": "במועדו קבלתי מכתב כב' מיום כ\"ט טבת ש\"ז, ומצטער מאד שהפרחים יופיעו רק בימים האלה, ולא יכלתי להעביר אליכם את הפרחים בכדי להעבירם לבדיקה ניסיונית.",
                    "30": "הנה היום עלה בידי והנני מצרף לזה מעט מן הפרחים, כבקשת כב'. ואני מחכה לתשובה ותודה רבה לכב' מראש.",
                    "31": "בכבוד רב ובברכה,",
                    "32": "יששכר חדאד",
                    "33": "ב\"ה י\"א בסיון התשי\"ז",
                    "34": "לכבוד<br>ד\"ר י. פרק, הפקולטה לחקלאות, רחובות.",
                    "35": "ד\"ר פרק הנכבד,",
                    "36": "לפני חדשים אחדים שוחח אתך כב' הראשון לציון הרב הראשי לישראל על פרחי עצי בשמים נקראים \"פל\" בערבית, אשר לפי דעה המהלכת בתוניסיה, בליעת שלשה מפרחים אלה ע\"י אשה בכוחה לעכב את הריונה לזמן ידוע.",
                    "37": "ביקשת אז שנמציא לך מהפרחים הללו על מנת שתערוך בהם בדיקה ניסיונית.",
                    "38": "פנינו בשעתו לתוניסיה בענין זה, והיום הגיעו אלינו פרחים אחדים מאלה, שאנו מצרפים אותם בזה.",
                    "39": "הואיל וכב' הרב הראשי נשאל אם מבחינה הלכתית מותר להשתמש באמצעי זה והואיל והתשובה תלויה בתוצאות הבדיקה, נודה לך אם תואיל לכתוב לנו על המסקנות שהגעת אליהן לאחר הבדיקה שתערוך בשטח זה.",
                    "40": "בכבוד רב,",
                    "41": "המזכירות",
                    "42": "ב\"ה ב' באב התשי\"ז",
                    "43": "לכבוד ד\"ר י. פרק, הפקולטה לחקלאות, רחובות",
                    "44": "ד\"ר פרק הנכבד,",
                    "45": "ביום י\"א בסיון ש\"ז העברנו לכב' מספר פרחי \"פל\" לשם בדיקת מדת השפעתם על הריונה של אשה.",
                    "46": "נהיה אסירי תודה לכב' אם יואיל להודיענו אם כבר הגיע לכלל מסקנה בענין זה, הואיל ושואלי השאלה לוחצים עלינו ומבקשים מכב' הרב הראשי להחיש מתן תשובתו בבעיה זו – מחמת דחיפותה.",
                    "47": "נשמח לשמוע<br>תשובתו בהקדם,",
                    "48": "בכבוד רב, <br>המזכירות",
                    "49": "ב\"ה, ג'רבה, יום ט\"ו מנחם אב תשי\"ז (12.8.57)",
                    "50": "לכבוד<br>לשכת הראשון לציון<br>הרב הראשי לישראל ירושלים",
                    "51": "אדוני הרב!",
                    "52": "מאשר את מכתבי לכב' מיום ד סיון ש\"ז עם הפרחים המצורפים אליו בקשר לתשובה כב' מיום כ\"ט טבת ש\"ז, ואני מאד מצטער שעד היום לא זכה לתשובה.",
                    "53": "עוד הפעם אני מצרף למכתבי זה את הפרחים הדרושים, ואני מחכה לתשובת כב', ותודה רבה מראש.",
                    "54": "בכבוד רב ובתודה,",
                    "55": "יששכר חדאד",
                    "56": "ב\"ה י\"ז באב, תשי\"ז, 16 באוגוסט, 1957",
                    "57": "לכבוד<br>הרב הראשי ראשון לציון,<br>ת.ד. 295, ירושלים.",
                    "58": "כבוד הרב הנכבד מאד,",
                    "59": "שלושת הפרחים מצמח \"פל\" שכב' העביר אלי לבדיקה, לא הספיקו להוציא את הנסיון והבדיקה לפועל, כך שאנו לא התקדמנו בזה יותר.",
                    "60": "לשם עשית נסיון רחב ובדיקות יסודיות עלינו לקבל לפחות 100 – 200 גרם מהפרחים המיובשים האלה על מנת למצות את החמרים הבאים בחשבון לנסיון העקרות.",
                    "61": "כמו כן נבקש את כב' לכתוב לטוניס שיואילו לשלוח אחד או שני צמחים שלמים יחד עם הגבעול והעלים, בכדי לזהות את הצמח בשמו המדעי ולראות באם הוא קיים גם בארץ ישראל.",
                    "62": "נודה לכב' באם יואיל לכתוב להם שישלחו לכב' את הכמויות הדרושות הנ\"ל ואז נוכל לבצע את הנסיון במשך 1 – 2 חדשים.",
                    "63": "אנו מעוניינים בבדיקה זו ומודים לכב' על הפעולה בכיוון זה.",
                    "64": "בכבוד רב, ד\"ר מ. פרק",
                    "65": "מנהל המחלקה לגידול עופות והיגיינה של בע\"ח.",
                    "66": "ב\"ה, כ\"ב מנחם אב תשי\"ז",
                    "67": "לכבוד<br>ר' יששכר חדאד יצ\"ו, ג'רבה, תוניסיה.",
                    "68": "א.מ.נ.,",
                    "69": "אנו מאשרים בתודה קבלת מספר פרחי \"פל\" ששלחת אלינו לצורך שאלתך.",
                    "70": "העברנו פרחים אלה לבדיקה נסיונית אל המומחה ד\"ר מ. פרק, והיום קיבלנו תשובתו בזה\"ל:",
                    "71": "שלושת הפרחים מצמח פל\" שכב' העביר אלי לבדיקה, לא הספיקו להוציא את הנסיון ואת הבדיקה לפועל, כך שאנו לא התקדמנו בזה יותר. לשם עשית נסיון רחב ובדיקות יסודיות עלינו לקבל לפחות 100 – 200 גרם מהפרחים המיובשים האלה על מנת למצות את החמרים הבאים בחשבון לנסיון העקרות.",
                    "72": "כמו כן נבקש את כב' לכתוב לתוניס שיואילו לשלוח אחד או שני צמחים שלמים יחד עם הגבעול והעלים, בכדי לזהות את הצמח בשמו המדעי ולראות באם הוא קיים גם בארץ ישראל.",
                    "73": "נודה לכב' באם יואיל לכתוב להם שישלחו לכב' את הכמויות הדרושות הנ\"ל ואז נוכל לבצע את הנסיון במשך 1 – 2 חדשים.",
                    "74": "אנו מעוניינים בבדיקה זו ומודים לכב' על הפעולה בכיוון זה\".",
                    "75": "לשם המשך התשובה אנו מבקשים שתואיל לשלוח בכל ההקדם המבוקש לעיל.",
                    "76": "בכבוד רב",
                    "77": "המזכירות"
                },
                "10": {
                    "0": "<big><strong>בליעת עפצים לעיכוב זמני של הריון במקום צער וחולי</strong></big>",
                    "1": "<b>שאלה</b>",
                    "2": "ב\"ה ג'רבה, יום י\"א טבת תשי\"ט, (22.12.58)",
                    "3": "לכבוד הרב הראשי לעדת הספרדים הראשון לציון <br>ירושלים",
                    "4": "רב מאד נכבד!",
                    "5": "מתכבד בזה לפנות לכב' בשאלה דלהלן: אשה שרגילה תמיד להתעבר, ומזה נגרם לה חולשה ולפעמים גם מחלות, גם נגרם לה צער רב לגידול הילדים, הנולדים זה אחר זה. גם הילד הרך, אם אמו תתעבר לא יוכל לינק משדי אמו, והוא הולך ודל, ופוגעים בו מחלות שונות, ונזקק לטיפולים רבים. ומזה יעצו לה לבלוע \"עפצים\" הגורמים לעיכוב ההיריון לזמן מה, לפי דבריהם. האם זה מותר לפי הדין?",
                    "6": "אני מחכה לתשובתו המהירה, ומודה לכב' מראש",
                    "7": "וחותם,<br>ברגשי כבוד וברכה",
                    "8": "יששכר חדאד",
                    "9": "<b>תשובה</b>",
                    "10": "ב\"ה כ\"ד בטבת התשי\"ט",
                    "11": "לכבוד ר' יששכר חדאד יצ\"ו, <br>ג'רבה",
                    "12": "א.נ.,",
                    "13": "בתשובה לשאלתך מיום י\"א בטבת ש\"ז, הורני כב' הראשון לציון הרב הראשי לישראל להשיבך, כי אם נכונים הדברים שכתוצאה מלידותיה התכופות של אשה זו נגרמים צער ומחלות לה ולנולד – אין לחוש, מבחינת ההלכה, לבליעת \"עפצים\", אם, כפי שהנך כותב, גורמים הם לעיכוב זמני של ההריון, ואם אין בכך חשש של סכנה<sup class=\"footnote-marker\">185</sup><i class=\"footnote\">ראה שו\"ת ציץ אליעזר ח\"ט סי' נא שער ב, ושם עמ' רכד-רכה אות ו, ושם ח\"י סי' כה פ\"י עמ' קלה.</i>.",
                    "14": "בכבוד רב,",
                    "15": "המזכירות",
                    "16": "נ.ב.",
                    "17": "בשעתו שלחת אלינו דוגמה של פרחי \"פל\", אשר מסרנו אותם לבדיקה נסיונית. כפי שהודענו לך אז לא הספיקה הדוגמה לשם־כך, וביקשנו כמות רצינית יותר. נודה לך אם תוכל להעביר זאת אלינו",
                    "18": "הנ\"ל"
                }
            },
            "7_8 Culture and Education": {
                "0": {
                    "0": "<big><strong>קריאת המזמורים שלפני \"ברוך שאמר\" בציבור ע\"י מי שהולך בגילוי הראש</strong></big>",
                    "1": "(תשובה זו אינה זמינה במהדורה הדיגיטלית)"
                },
                "1": {
                    "0": "<big><strong>כיבוד נערים בקריאת פסוקי דזמרא בציבור בשבת ויו\"ט</strong></big>",
                    "1": "<b>שאלה</b>",
                    "2": "ב\"ה תל אביב י\"ז בטבת תשכ\"ב",
                    "3": "לכבוד מורנו ורבנו הרב ראשון לציון הרב הראשי לישראל<br>רבי יצחק נסים שליט\"א, ירושלים",
                    "4": "רב ראשי מאד נכבד!",
                    "5": "אנו החות\"מ, גבאי בית הכנסת \"היכל מהרי\"ך\", ע\"ש מורנו הרב ר' יוסף כוג'הינוף זצ\"ל ברחוב זבולון 21 תל־אביב, פונים אל מעלת כת\"ר בענין הלכתי דלקמן:",
                    "6": "זה עידן עידנים שאנו מתלבטים כיצד להנעים את התפלות כדי למשוך את הנוער שלנו לבית הכנסת. מדי פעם משתדלים להעביר לפני התיבה חזנים אשר יעוררו תשומת לב. באחרונה הונהג אצלנו וגם בכמה בתי כנסת אחרים, במקום בעל תפלה אחד, עולים לתיבה שנים או אפילו שלשה. כמובן, שעיקר התפלה, כגון, \"נשמת\" \"קדיש\" \"יוצר\" וכו' מתפלל רק חזן אחד ואין האחרים עוזרים לו מדי פעם. וזאת כאמור, כדי לגוון את התפלה. אחדים מזקני העדה אינם רואים בעין יפה שיטת תפלה זו.",
                    "7": "מן המיותר להזכיר, כי גם אצל יתר עדות המזרח נוהגים להתפלל במקהלה, כגון, \"נשמת\" \"שועת עניים\" וכו'. בעיקר בימים הנוראים. ומעולם לא שמענו כל התנגדות מצד הרבנים.",
                    "8": "החלטנו, איפוא, לפנות לכת\"ר ולבקש את חוות דעתו, דעת תורה, כיד ה' הטובה עליו.",
                    "9": "לתשובתו אנו מצפים.",
                    "10": "בכל הכבוד הראוי ובברכת התורה,",
                    "11": "בן ציון כוביוף",
                    "12": "בכור מבשוב",
                    "13": "עמנואל שלום",
                    "14": "בשם גבאי בית הכנסת \"היכל מהרי\"ך\"",
                    "15": "<b>תשובה</b>",
                    "16": "ב\"ה. י\"א שבט תשכ\"ב",
                    "17": "לכבוד ה\"ה גבאי בה\"כ היכל מהרי\"ך,<br>רחוב זבולון 21, תל־אביב",
                    "18": "א.נ.,",
                    "19": "בדבר שאלתכם שהנהגתם בבה\"כ שלכם שבשבת ויו\"ט יקראו הנערים הזמירות בשפה ברורה ובנעימה וכדי למשוך את הנוער לבה\"כ ולתפלה, ואין מנהג זה מוצא חן בעיני הזקנים, ורצונכם לדעת אם יש מניעה לזה מן הדין.",
                    "20": "הנה אם המזמורים מתחלקים בין הנערים שכל אחר קורא מזמור אחד או שנים, ולא כולם קוראים ביחד הרי זה טוב ויפה. ועיין בספר בן איש חי שנה א' פרשת ויגש אות ג' שכתב וז\"ל: בשבת ויו\"ט מנהג כמה מקומות שיעמדו ילדים על התיבה והם יאמרו הזמירות מתחלת הודו עד סוף השירה<sup class=\"footnote-marker\">187</sup><i class=\"footnote\">והוסיף הרב בן איש חי שם, וכן המנהג בעירנו בגדאד. וכן שמעתי שנוהגים עולי בבל גם בארץ, שכל ילד הראוי אומר מזמור אחד או שנים לבדו בקול רם, אבל לא כמה ילדים יחדיו. אכן מנהג תימן שכל הציבור יחדיו אומרים כל הזמירות בקול רם כאיש אחד ובנעימה.</i>, מכל מקום צריכים להזהר שהשם מלך וברוך שאמר יאמר השליח צבור וכו', ע\"ש. והיינו אם הילדים אינם בני מצוה אבל אם הם בני מצוה יכולים לומר גם השם מלך וברוך שאמר, אם נהגתם כן אין כל חשש בזה מן הדין.",
                    "21": "בכבוד רב, <br>יצחק נסים"
                },
                "2": {
                    "0": "<big><strong>ילד שאמו נפטרה ואינו יודע שאשת אביו אינה אמו – האם לגלות לו כדי שיאמר קדיש?</strong></big>",
                    "1": "<b>שאלה</b>",
                    "2": "ב\"ה ה' אלול תשי\"ט",
                    "3": "שוכ\"ט לכבוד הרב הגאון הראשון לציון<br>הרב הראשי לישראל כש\"ת הרב נסים שליט\"א",
                    "4": "בזה הנני לשאול לכב' שאלה ומבקש תשובה. לפני שלש עשרה שנים מתה אחותי ע\"ה אחרי לידת בנה. הילד חי ונמצא עתה בארה\"ב. אביו התחתן עוד פעם והילד אינו יודע שאין לו אֵם וכמובן שאינו אומר קדיש.",
                    "5": "בחדש חשון הבעל\"ט יכנס בעול מצוות בגיל י\"ג, האם מחובתנו לגלות לו את האמת ושיאמר קדיש אחרי אמו כדין, או אולי לא צריכים לגלות לו היות שזאת תהיה הפתעה בשבילו ויתכן שהנער יסבול בגלל זה.",
                    "6": "הנני מתהלך במצפון לא נקי, על כן החלטתי לפנות לכבוד תו\"ה ומבקש תשובה מכבודו. אבקש תשובה בשני העתקים.",
                    "7": "בתודה מראש.",
                    "8": "בברכת התורה,<br>יואל ברנשטיין,<br>כפר־אתא, שכון פא\"י",
                    "9": "<b>תשובה</b>",
                    "10": "ב\"ה ירושלים, י\"ב באלול התשי\"ט",
                    "11": "לכבוד<br>מר יואל ברנשטיין יצ\"ו, כפר אתא",
                    "12": "א.נ.,",
                    "13": "הורני כב' הראשון לציון הרב הראשי לישראל לאשר קבלת מכתבך מיום ה' באלול ש\"ז, ולהודיעך כי רצוי מן הדין שהילד יאמר קדיש אחר אמו ביום הזכרון שלה<sup class=\"footnote-marker\">188</sup><i class=\"footnote\">ראה זוהר חדש סוף פרשת אחרי מות, אור זרוע ח\"ב סע' נ, שו\"ת הריב\"ש סי' קטו, הב\"י יו\"ד סי' שעו, כה\"ח או\"ח סי' קלד אות טז, שו\"ת ציץ אליעזר ח\"ט סי' טו אות ב, חזו\"ע אבלות ח\"א עמ' שלב.</i>.",
                    "14": "אולם כדי שהדברים לא ישפיעו עליו לרעה, יש לעשות זאת באמצעות אביו ולא בפתאומיות רבה.",
                    "15": "בכבוד רב,",
                    "16": "המזכירות"
                },
                "3": {
                    "0": "<big><strong>התמודדות עם המפריעים בשעת התפילה וקריאת התורה; הוצאת ס\"ת להילולת רשב\"י</strong></big>",
                    "1": "<b>שאלה</b>",
                    "2": "ב\"ה ז' אייר תשי\"ז",
                    "3": "לכבוד הגאון הגדול המפורסם הראשון לציון וירושלים<br>מרן יצחק נסים שליט\"א,<br>רב ראשי לישראל, ירושלים",
                    "4": "רבינו הגדול!",
                    "5": "הנני מתכבד לפנות אליו אודות ב' פרטים אלה:",
                    "6": "רציתי לדעת מה כחו של הרב המקומי לעשות במקרה שבבית הכנסת הציבורי ישנם אנשים המפריעים בשיחה בטלה בשעות התפלה, החזרה וקריאת ספר־תורה.",
                    "7": "נודע לי שבשנה שעברה בל\"ג לעומר, ישנם אנשים שארגנו חגיגה במושב שלנו \"איתן\" לכבוד רשב\"י והוציאו הס\"ת שבהיכל והסתובבו בהם בחוצות. כפי שנודע לי שישנם אנשים שערערו אז על זה וגם שאלו לאחד הרבנים הגדולים והורה להם לאסור, ובכל זאת לא שמעו לקולו ועשו מה שלבם חפץ. גם בשנה זאת שאלו לי, ואמרתי להם שזה אסור, כמו שנראה מדברי הפתחי תשובה ס' רפ\"ב סק\"א, דדוקא לכבוד מלכים. ויותר מן הכל, שלפי מה ששמעתי וגם דעתי נוטה שכן האמת, שהעושים את זה אין להם רעדה במקום גילה, ולא יבצר שיהיה זלזול בכבוד הס\"ת, וכ\"ש בהיותם שיכורים, ויש לחוש בר מינן אפי' מנפילת ס\"ת. ולהיות שהם טוענים שבמירון מוציאים, ואם כי יש לחלק, אני מתיירא אולי ימאנו לשמוע. על כן, אם דעת מרן שליט\"א ג\"כ לאסור יואיל לכתוב לי שורותים בזה.",
                    "8": "הנני חותם בכל יראת הכבוד ובברכה למען חייהו באורך ימים ושנות חיים",
                    "9": "הק' שושן הכהן.",
                    "10": "הכתובת:<br>הרב שושן הכהן, מושב איתן, ד.נ. נחל לכיש דרום (ישראל)",
                    "11": "<b>תשובה</b>",
                    "12": "ב\"ה, י\"ג באייר התשי\"ז",
                    "13": "לכבוד<br>הרב ר' שושן הכהן יצ\"ו<br>רב המושב, איתן",
                    "14": "ר.נ.,",
                    "15": "מכתבו מיום ז' באייר ש\"ז ובו שתי שאלות קבלתי לנכון, וזו תשובתי:",
                    "16": "לענין זה, הדרך היא להתהלך עם בני הקהילה בדרכי נועם ולקרבם לאהבת התורה וליראת שמים ועל־ידי זה ישמעו אליו ולא ימרו את פיו<sup class=\"footnote-marker\">189</sup><i class=\"footnote\">ראה בבלי שבת לד ע\"א, שו\"ע או\"ח סימן רס סע' ב, משנ\"ב שם ס\"ק י. הרמב\"ם פכ\"ה סנהדרין ה\"ב.</i>. לצערנו, אין דרך אחרת.",
                    "17": "מה שהקילו בשמחת־תורה להוציא ס\"ת מן ההיכל ולרקוד עמו – הכוונה היא בתוך בית־הכנסת בלבד, וזאת משום כבוד התורה עצמה.",
                    "18": "בל\"ג לעומר – אין מקום להתיר להוציא ס\"ת וכ\"ש מחוץ לבית־הכנסת<sup class=\"footnote-marker\">190</sup><i class=\"footnote\">ראה ירושלמי פ\"ז יומא ה\"א, שו\"ע או\"ח סי' קלה סע' יד, החיד\"א בברכי יוסף או\"ח סי' קלה ס\"ק יג, כף החיים סופר שם אות עז בשם הזוה\"ק פרשת אחרי, שו\"ת יבי\"א ח\"ד או\"ח סי' טו, שו\"ת דברי חכמים להר\"ש יצחק הלוי או\"ח סי' נב, בשם שו\"ת ישכיל עבדי ח\"ה או\"ח סי' ט, ובחלק ו בהשמטות סי' ד, ובספר נתיבי עם ח\"א סוף סימן קלה, ובספר הלכה ברורה ח\"ז עמ' קכט בבירור הלכה אות כט</i>.",
                    "19": "בכבוד רב,<br>יצחק נסים"
                },
                "4": {
                    "0": "<big><strong>קבלת שבת בחדר תרבות של קיבוץ חילוני, כשלא תהיה הפרדה בין גברים לנשים<sup class=\"footnote-marker\">191</sup><i class=\"footnote\">הרב הבהיר במכתבו (מסיון תשי\"ח) אל הרב גדליה פלדר מטורונטו שבקנדה: \"בקשר למה שפורסם שהתרתי תפילה בציבור אנשים ונשים יחדיו, ברור שאין הדברים נכונים. בביקורי בקיבוצים החילוניים השונים ברחבי הארץ, הטפתי להם לערוך תפילות מסויימות מדי פעם בפעם בחדרי התרבות, אף שלא יוכלו להפריד הנשים מביניהם, כדי לקרבם\", וראה משנה סוכה נא ע\"א: ומתקנין שם תיקון גדול. ובגמרא שם ע\"ב: מאי תיקון גדול? אמר רבי אלעזר כאותה ששנינו חלקה היתה בראשונה והקיפוה גזוזטרא והתקינו שיהו נשים יושבות מלמעלה ואנשים מלמטה. תנו רבנן בראשונה היו נשים מבפנים ואנשים מבחוץ והיו באים לידי קלות ראש... התקינו שיהו נשים יושבות מלמטה ואנשים מלמעלה. וראה עוד שו\"ת אגרות משה חאו\"ח סימנים לט-מד, ושו\"ת ציץ אליעזר ח\"ז סי' ח.</i></strong></big>",
                    "1": "תשובה שניתנה במהלך שיחה בביקוריו של הראשון לציון בקיבוצים.",
                    "2": "הרב: כמה נאה וכמה ראוי שתתכנסו בערב שבת בחדר התרבות, אמרו את קבלת השבת ותאמרו את \"לכה דודי לקראת כלה פני שבת נקבלה\"",
                    "3": "חברי הקיבוץ: כן, אבל אתם מפרידים בין גברים לבין נשים ואצלנו המפגשים מעורבים.",
                    "4": "הרב: ובכן, אני מתיר להם להתכנס בחדר התרבות, גברים ונשים יחדיו כדי לקבל את השבת."
                },
                "5": {
                    "0": "<big><strong>הימנעות מאריכות בתפילה בשבת בבוקר, כדי לקרב את הנוער</strong></big>",
                    "1": "<b>תשובה (השאלה חסרה)</b>",
                    "2": "ב\"ה. ירושלים,<br>כ\"ז בניסן התשכ\"ז",
                    "3": "לכבוד<br>מר דוד זאגה יצ\"ו<br>נשיא קהילת קאן, ג'ואן לה־פאן ואנטיב<br>צרפת.",
                    "4": "שלום וישע רב,",
                    "5": "שאלתני על הנוער שממעט לבקר בבית הכנסת ביום השבת בשל אריכות התפילה, הנמשכת כארבע שעות, ובשל כך מרבים לשוחח ולא להקשיב לתפילות.",
                    "6": "ודאי שאם נכון שזו הסיבה, ראוי למעט באריכות ולצמצם זאת לשעה וחצי בערך, שכך יש הרבה בני כנסיות בארץ הקודש, ויש אפשרות להתפלל בזמן זה בנחת וכל התפילה בנעימה. ולהזהירם להקשיב לתפילה ולא לשוחח<sup class=\"footnote-marker\">192</sup><i class=\"footnote\">ראה טור ושו\"ע או\"ח סימן א סע' ד שכתב: טוב מעט תחנונים בכוונה מהרבות בלא כוונה. משנה ברורה שם ס\"ק יב. ובשו\"ע סימן קכד סע' ז כתב: לא ישיח שיחת חולין בשעה שש\"צ חוזר התפלה, ואם שח הוא חוטא וגדול עונו מנשוא. ובמשנ\"ב שם ס\"ק כז הוסיף בשם הכל בו: אוי להאנשים שמשיחים בעת התפלה כי ראינו כמה בתי כנסיות נחרבו בשביל עון זה, ויש למנות אנשים ידועים להשגיח על זה. גם בשעת קריאת התורה כתב בשו\"ע סי' קמו סע' ב: כיון שהתחיל הקורא לקרות בס\"ת אסור לספר אפילו בדברי תורה וכו'. ובשו\"ע סי' קנא סע' א כתב מרן בתי כנסיות ובתי מדרשות אין נוהגין בהם קלות ראש כגון שחוק והתול ושיחה בטלה וכו'. וכתב שם המשנ\"ב ס\"ק ב וז\"ל: הירא וחרד לדבר ה' ישים תמיד עיניו ולבו לזה שלא לדבר שום דברים בטלים בבית הכנסת וביהמ\"ד והמקום הזה יהא מיוחד אצלו רק לתורה ותפלה</i>.",
                    "7": "בכבוד רב,",
                    "8": "יצחק נסים"
                },
                "6": {
                    "0": "<big><strong>תפילה בימים נוראים באולם קולנוע, במקום שאין אולם גדול אחר</strong></big>",
                    "1": "<b>שאלה</b>",
                    "2": "ב\"ה. כ\"ב באלול תשכ\"א",
                    "3": "לכבוד הרב הגאון ראשון לציון מרן יצחק נסים שליט\"א<br>הרב הראשי לישראל, ירושלים",
                    "4": "הנני פונה להדר גאונו נ\"י בשאלה האם מותר לערוך תפלה בציבור בימים הנוראים הבעל\"ט באולם אחד גדול מכאן, שמשמש גם כן לקולנוע במקום, ושם ירד כשליח ציבור לפני התיבה הרב או השוחט המקומי.",
                    "5": "עלי לציין כי לא נמצא בנצרת עלית אולם אחר שיהיה מסוגל מבחינת הגודל לקבל בתוכו המון מתפללים, ואם תאסר התפלה באולם זה, אז ישארו כחמש מאות יהודים בלי תפלה בציבור בראש השנה ויום הכפורים הבעל\"ט.",
                    "6": "הנני מחכה לתשובת הדר גאונו נ\"י בהקדם האפשרי מפאת קוצר הזמן כמובן.",
                    "7": "בתודה מראש עבור טרחתו הריני מסיים בברכת כוח\"ט ובכבוד רב",
                    "8": "הרב פנחס מילר,<br>נצרת־עלית 97/5",
                    "9": "<b>תשובה</b>",
                    "10": "לשכת הראשון לציון<br>הרב הראשי לישראל, ירושלים",
                    "11": "הרב מילר נצרת עלית",
                    "12": "אם אין כל אפשרות אחרת מותר<sup class=\"footnote-marker\">193</sup><i class=\"footnote\">ראה שו\"ע או\"ח סי' קנד סע' יא, שו\"ת הרא\"ם (מזרחי) ח\"א סי' פא, מג\"א שם ס\"ק יז, אליה רבה שם ס\"ק טו, משנה ברורה שם ס\"ק מה, שו\"ת אגרות משה או\"ח ח\"א סי' לא וסי' מט, וח\"ג סי' כה, שו\"ת ציץ אליעזר חי\"ב סי' טו</i>, בתנאי שכל התמונות והמודעות המצויירות יוסרו כליל מהמקום<sup class=\"footnote-marker\">194</sup><i class=\"footnote\">ראה שו\"ע או\"ח סי' צ סע' כג, שו\"ת אבקת רוכל סי' סג וסי' סו, שו\"ת הרדב\"ז ח\"ד סי' אלף וקעח, שו\"ת ציץ אליעזר ח\"ג סי' כד, הלכה ברורה ח\"ה עמ' רסח בבירור הלכה אות לט, ושם עמ' מט סע' כ ובירור הלכה שם סוף אות כא.</i>.",
                    "13": "בכבוד רב,",
                    "14": "יצחק נסים"
                },
                "7": {
                    "0": "<big><strong>הדלקת נרות חנוכה בברכה, בכנס של ילדים הנערך בבוקר</strong></big>",
                    "1": "<b>שאלה</b>",
                    "2": "ז' מר חשון תשכ\"ה",
                    "3": "אל כבוד מעלת הרב הראשי לישראל<br>מרן הגאון האדיר רבי יצחק נסים שליט\"א<br>ירושלים",
                    "4": "הריני מתכבד לפנות בזה אל כת\"ר בשאלה הלכתית שיש בה משום חשיבות צבורית והוראת רבים, ומשום כך חשוב לנו שכת\"ר שהוא מרא דארעא דישראל יפסוק לנו את דבר ה' זו הלכה, ואת הדרך אשר נלך בה.",
                    "5": "ומאחר וגם כב' אבי מורי ורבי, שהוא ידיד כת\"ר שליט\"א, יצא לימים מספר לחו\"ל בענין חשוב וע\"כ גם אִתּוֹ לא יכולני להתייעץ בענין זה, והדבר דחוף קצת לשואלים.",
                    "6": "הח\"מ קשור אל הנהלת בנק לאומי לישראל, ומהנהלת הבנק פנו אלי בשאלה זו: הבנק הלאומי נוהג מדי שנה בשנה בחג החנוכה בשעות שלפני הצהרים, לערוך מסיבות חנוכה עם מופעים אמנותיים של ילדים, החגיגה מיועדת לילדים ומטרתה כמובן לעודד את הילדים בארץ לחסכון, כפי שעושים זאת בנקים שונים.",
                    "7": "התוכניות כוללות בדרך כלל הדלקת נרות ע\"י ילד קטן, נאומים, זמרה והצגות ילדים. והנה לאחר ההופעה הגדולה לילדים שנערכה אשתקד ב\"היכל התרבות\" בת\"א, בנוכחות כשלושת אלפים ילדים והוריהם, נתקבלו תלונות ע\"י שניים שלשה אנשים דתיים שנכחו עם ילדיהם בהופעה, והמתיימרים להיות תלמידי חכמים, וזעקה מרה בפיהם: כיצד יתכן שבנק לאומי שהוא הבנק המשרת את כל החוגים, כולל דתיים, מרשה לעצמו לערוך הדלקת נרות בשם ומלכות בשעות הבוקר והלא זמן הדלקתם בערב משתשקע החמה וכו', ונמצא מוציא שם שמים לבטלה, וזו, לדעתם, מצוה הבאה בעבירה.",
                    "8": "מאחר וחג החנוכה מתקרב שוב ועמו שוב תכניות הבנק לילדים החוסכים, הייתי רוצה, לקבל את הסכמת כת\"ר אם לחייב נוהג זה של הדלקת הנר ע\"י ילדים בבוקר בפרסומי ניסא שאין כדוגמתו, מן הטעמים שאביא להלן.",
                    "9": "קודם כל לעצם ה\"טענה\" שהמדליק נר חנוכה בבוקר עם ברכה הריהי \"מצוה הבאה בעבירה\". נכון אמנם כי ההלכה בשו\"ע סי' תרע\"ב נפסקה כי מצות ההדלקה היא משתשקע החמה עד שתכלה רגל מן השוק. אך מתוך עיון בפוסקים שונים נראה שיש מקום למצות ההדלקה גם ביום. הרמב\"ם בהלכות תמידין ומוספין פ\"ג הי\"ב פוסק: כל הנרות מצותם שיהיו דולקים תמיד בין ביום ובין בלילה<sup class=\"footnote-marker\">195</sup><i class=\"footnote\">המעיין שם לא ימצא לשון זה!</i>, לפיכך בבקר כשמצאם דולקים, מתקנם. מצאם כבויים, מדשנם, היינו מסיר הפתילה והשמן שבנר שכבה ומקנחו ונותן בו פתילה אחרת ושמן אחר ומדליקו. ע\"כ. הגאון ממינסק בעל \"אור שמח\" מקשר את דעת הרמב\"ם, עם מה שכתב שנצחון המלחמה על היונים היה ביום כ\"ה בכסלו. ואף שתמהו עליו אחרים, הוא, הרמב\"ם, לשיטתו: אף ביום נוהגת מצות הדלקה והדליקו אז בו ביום בכ\"ה בכסלו (ה\"אור שמח\" אינו בידי אך מביאו הרב זוין בספרו \"המועדים בהלכה\" ובשם \"אור־גדול\" למשניות יומא פ\"ז מ\"ד).",
                    "10": "הגאון בעל \"שדי חמד\" במערכת חנוכה סי' ט\"ז<sup class=\"footnote-marker\">196</sup><i class=\"footnote\">כרך ט עמ' 217.</i> חוקר שאלת ה\"שארית יעקב\" להגאון ר' יצחק יעקב ריינעס סי' א', דהיאך מברכין \"שהחיינו\" כשחל ליל ראשון של חנוכה בשבת דמדליקין מבעוד יום דעדיין לא הגיע הזמן הזה..., ומאריך שם הגאון הנ\"ל וסובר דלאו דוקא שהחיינו אלא גם בברכת שעשה נסים שתלוי \"בזמן הזה\" (ולדעתו השאלה היא בכל שבת שבחנוכה אף כשחל יום ראשון בשאר הימים), ולסיכום החקירה מביא ה\"שדי חמד\" שלש שיטות של ראשונים שהביא אותן המוהרש\"ל בספרו \"בנין שלמה\" בס' ב\"ן:",
                    "11": "שיטת הרי\"ף ובעל ההלכות דזמנה שתהא דולקת באותו זמן אבל ההדלקה בעצמו אינו מעכב בדיעבד אם הדליקה ביום ואין צריך לכבותה.",
                    "12": "שיטת הרמב\"ם דצריך לכבותה ובע\"ש דמדליק קודם הוא משום דאי אפשר בענין אחר והיה תקנת חכמים כן דבע\"ש ידליק קודם ויוצא בזה... (לעיל הבאתי שיטת הרמב\"ם דאף ביום נוהגת מצות הדלקה... נראה לי שהשדי־חמד מתיחס לשיטת הרמב\"ם רק לענין ברכות הזמן [שהחיינו ושעשה נסים] באופן כללי, כפי שהביא שם בענינים שונים לענין \"עובר לעשייתה\" בקידושין וברכות שבח והודיה, ואולם דבריו לעיל על חנוכה מתייחסים לנר חנוכה במיוחד שמצותו אף ביום, כי הנס היה ביום...)",
                    "13": "שיטת הר\"ן דשקיעת החמה לאו דוקא דהוא הדין דיכול להדליק מקודם, וא\"כ אין צריך כלל שידלק כשיעור אחר השקיעה<sup class=\"footnote-marker\">197</sup><i class=\"footnote\">אחהמ\"ר, גם לשיטת הר\"ן שיכול להדליק קודם השקיעה, אבל ודאי לא בצהרי היום שזמן זה אינו בגדר קודם השקיעה. נוסף על כך גם לשיטתו צריך שיהא דלוק עדיין בשקיעה. עיין לשון הר\"ן שבת ט ע\"א בדפי הרי\"ף ד\"ה מצותה</i>.",
                    "14": "וה\"שדי חמד\" מסכם את שלש השיטות ואומר \"ולכל הדברות נראה דמה שאנו מדליקין בע\"ש סמוך לשקה\"ח שאי אפשר בענין אחר וזהו זמן שתקנו חכמים ביום הזה, שפיר הוי זמנה ושייך לומר שהחיינו וכו', עי\"ש. עכ\"פ נראה מרוב השיטות הנ\"ל, דיש אפשרות לצאת ידי חובת מצות הדלקה אף ביום (וכאמור גם להרמב\"ם אפשרי להדליק ביום)<sup class=\"footnote-marker\">198</sup><i class=\"footnote\">לא יתכן לומר כן, שהרי כתב הרמב\"ם בהלכות חנוכה פ\"ד ה\"ה באופן מוחלט, וז\"ל: אין מדליקין נרות חנוכה קודם שתשקע החמה אלא עם שקיעתה לא מאחרין ולא מקדימין.</i>.",
                    "15": "אבל יש צד אחר במצות נר חנוכה, שחשוב לא פחות. והוא: פרסומי ניסא. ה\"כל־בו\" בהלכות חנוכה בסי' מ\"ד (ובטור סי' תרע\"א) כותב, כי הנוהג שנוהגים להדליק נרות בבית הכנסת הוא משום פרסומי ניסא והדור מצוה \"לפרסם הנס בפני כל העם ולסדר הברכות לפניהם שיש בזה פרסום שמו יתברך כשמברכים אותו במקהלות\", עכ\"ל.",
                    "16": "והגאון ה\"שדי־חמד\" מביא גם בסי' כ\"ד<sup class=\"footnote-marker\">199</sup><i class=\"footnote\">כרך ט עמ' 223. וראה עוד שם כרך ו מע' ברכות סימן ב סוף אות ט עמ' 328.</i> חקירת הגאון בעל \"בנין שלמה\" במה שנוהגים בכמה מקומות בבתי כנסיות ובתי מדרשות להדליק נרות חנוכה גם בבוקר בעת תפלת שחרית, ואף כי כל הטעמים שנאמרו על בית כנסת הוא רק בלילה ולא ביום, אך לדעתו \"ישנו בנותן טעם כדי לצאת ידי דעת הרמב\"ם בשלישי מהלכות תמידין ומוסיפין דבהטבת המנורה דשחרית היתה גם הדלקה אם מצא שכבו הנרות וכו'\". עי\"ש.",
                    "17": "אינני רוצה עוד להאריך כי יודע אני שזמנו היקר של מעלת כת\"ר שליט\"א מוגבל ביותר, אך רוצה הייתי רק להגיע למסקנה אחת ולאחר מכן לשמוע את חות דעת כת\"ר שליט\"א בנדון. מכל האמור לעיל נראה שישנם הנוטים להתיר הדלקת נר חנוכה גם ביום לשיטת הרמב\"ם וה\"אור־שמח\" שהנס היה ביום וכו' ובמיוחד חשוב לנו ממדרגה ראשונה, וכדברי הכל־בו שנוהגים להדליק בביכ\"נ משום לפרסם את הנס ולברך במקהלות, הרי במקרה דנן האם יש לך פרסומי ניסא גדול מזה כאשר בימינו ילד אפילו לא דתי, חובש כיפה לראשו ולעיני שלשת אלפים ילדים, שאולי בביתם אין מדליקים חנוכה כלל וכלל, מברך הילד בשם ומלכות ואלפי ילדים עונים אמן בצבור, היש לך הידור מצוה ברבים גדול מזה? אל נא נשכח באיזו תקופה אנו חיים, ואם אותם אלפי ילדים חופשיים שנכחו בטקס זה ויופי המצוה וקדושת הנרות חדרו ללבותיהם, והם באים לאחר מכן הביתה ומבקשים מן ההורים שיקנו להם חנוכיה ויאפשרו להם להדליק נרות חנוכה (וזה קורה לעתים קרובות) האם מלתא זוטרתא היא? הלא כמה מאמצים משקיעים אנו על הדור הצעיר לקרב אותם אל מקורותינו הנצחיים, ודוגמא נאה ביותר לכך נתן לנו מעלת כת\"ר בביקורו האחרון במשק יגור שהביא לקדוש־השם ולקרב לבבות (למרות דברי הבלע השחצניים של הש\"ד של \"הצפה\"...), אנו גאים על פעולות כאלה ותחזקנה ידי כת\"ר שליט\"א במאמציו לקרוב הלבבות.",
                    "18": "אני עכ\"פ רואה גם בטקס דתי זה שעורך הבנק הלאומי וכן מוסדות תרבות אחרים אקט דתי שיש בו משום קרוב לבבות וחבוב המצוה על הנוער. ובאשר לטענה על \"שרגא בטיהרא מאי מהני\" הרי שבמקרה זה ההדלקה נעשית באולם חשוך ונרות החנוכה מאירות כמו בלילה באור מלא.",
                    "19": "הנהלת הבנק פנתה אלי שאורה להם אם גם השנה יוכלו לעשות כן. הייתי שמח לקבל את הוראות כת\"ר בנדון ומפני דחיפות הענין לבנק אודה מאוד לכת\"ר על תשובתו המהירה בנדון.",
                    "20": "בכבוד רב ובברכת יגדיל תורה ויאדיר, בהוקרה ובהערצה",
                    "21": "שמעון (בהרה\"ג יצחק ידידיה שליט\"א פרנקל)",
                    "22": "רב בית הכנסת \"בני־דור\" בת\"א, רח' פרץ 10 תל אביב",
                    "23": "<b>תשובה</b>",
                    "24": "ב\"ה, ירושלים<br>ט\"ו בכסלו התשכ\"ה",
                    "25": "לכבוד<br>הרב ר' שמעון פרנקל שליט\"א<br>תל־אביב",
                    "26": "רב נכבד,",
                    "27": "מפני טרדותיו של כב' הראשון לציון הרב הראשי לישראל שליט\"א לא יכול היה לעיין לעת עתה בדבר שאלתו, והוא מיעץ שהילד המדליק יקרא את דברי הרמב\"ם והברכות כתיקונן, וידליק מיד לאחר שיאמר הברכות, כמצורף להלן.",
                    "28": "בכבוד רב,<br>מזכיר",
                    "29": "יעמוד הילד ויקרא את דברי הרמב\"ם (פרק ג' הלכות חנוכה) הבאים, ויאמר את הברכות כתיקונן וידליק מיד, ועיין שו\"ת ישמח לב יו\"ד סימן ט\"ז וחתם סופר או\"ח סימן קנ\"ו<sup class=\"footnote-marker\">200</sup><i class=\"footnote\">ראה שו\"ת הריב\"ש סי' קיא, שו\"ת מנחת יצחק ח\"ו סי' סה אות ג, שו\"ת שבט הלוי ח\"ד סי' סה, שו\"ת ציץ אליעזר חט\"ו סי' ל, שו\"ת יבי\"א ח\"ז או\"ח סי' נז אות ו, שו\"ת תשובות והנהגות ח\"א או\"ח סי' שצח, ושם ח\"ב או\"ח סי' שלה. וראה עוד בספר “נרו יאיר\" עמ' 167 מה שכתב ידידי ה\"ר אברהם חממי הי\"ו במאמרו “הדלקת נרות בברכה ביום כשגורם לפרסומי ניסא\" ובהערותיו שם על תשובת הראש\"ל זאת שלפנינו.</i>.",
                    "30": "בבית שני כשמלכו יון גזרו גזרות על ישראל ובטלו דתם ולא הניחו אותם לעסוק בתורה ובמצות, ופשטו ידם בממונם ובבנותיהם, ונכנסו להיכל ופרצו בו פרצות וטמאו הטהרות, וצר להם לישראל מאד מפניהם ולחצום לחץ גדול, עד שריחם עליהם אלקי אבותינו והושיעם מידם והצילם וגברו בני חשמונאי הכהנים הגדולים והרגום והושיעו ישראל מידם והעמידו מלך מן הכהנים וחזרה מלכות לישראל יתר על מאתים שנה עד החורבן השני. וכשגברו ישראל על אויביהם ואבדום בכ\"ה בחדש כסליו היה ונכנסו להיכל ולא מצאו שמן טהור במקדש אלא פך אחד ולא היה בו להדליק אלא יום אחד בלבד והדליקו ממנו נרות המערכה שמונה ימים עד שכתשו זיתים והוציאו שמן טהור. ומפני זה התקינו חכמים שבאותו הדור שיהיו שמונת הימים האלו שתחלתן מליל כ\"ה בכסליו ימי שמחה והלל ומדליקין בהן הנרות בערב על פתחי הבתים בכל לילה ולילה משמונת הלילות להראות ולגלות הנס, וימים אלו הן הנקראין חנוכה והן אסורים בהספד ותענית כימי הפורים, והדלקת הנרות בהן מצוה מדברי סופרים כקריאת המגלה. כל שחייב בקריאת המגלה חייב בהדלקת נר חנוכה, והמדליק אותה בלילה הראשון מברך שלש ברכות ואלו הן ברוך אתה ד' אלקינו מלך העולם אשר קדשנו במצוותיו וצוונו להדליק נר של חנוכה, ברוך אתה ד' אלקינו מלך העולם שעשה נסים לאבותינו בימים ההם בזמן הזה, ברוך אתה ד' אלקינו מלך העולם שהחיינו וקיימנו והגיענו לזמן הזה."
                },
                "8": {
                    "0": "<big><strong>צורת אדם בולטת ב\"אנדרטת העצמאות\" שבמשכן הכנסת</strong></big>",
                    "1": "<b>שאלה</b>",
                    "2": "ב\"ה ירושלים ט' ניסן תשכ\"ח<br>7 באפריל, 1968",
                    "3": "לכבוד<br>הגר\"י נסים שליט\"א,<br>הרב הראשי לישראל,<br>הראשון לציון,<br>ירושלים.",
                    "4": "שלום וברכה,",
                    "5": "ר\"ב העתק מכתב שקבלתי מלשכת קצין הכנסת. אודה לכת\"ר אם יודיעני חות דעתו באם אין כאן חשש אסור.",
                    "6": "בברכה",
                    "7": "ז. ורהפטיג",
                    "8": "העתק מכתב",
                    "9": "הכנסת, לשכת קצין הכנסת",
                    "10": "ירושלים, ד' בניסן תשכ\"ח<br>2 באפריל 1986",
                    "11": "לכבוד<br>ד\"ר זרח ורהפטיג<br>שר הדתות<br>לשכת השר<br>ירושלים",
                    "12": "כבוד השר",
                    "13": "בהתאם לבקשתה של סגנית יו\"ר הכנסת, הגב' טובה סנהדראי, הנני להביא לידיעתך את הפרטים הבאים בקשר לאנדרטה שתוקם במשכן הכנסת.",
                    "14": "אנדרטת עצמאות תוצב ברחבת הכנסת.",
                    "15": "מראה היצירה: תבליט על קיר של \"נער ונערה\" בגודל טבעי וכן דמויות נוספות של נוער, אף הן בגודל טבעי.",
                    "16": "הפסלת הגב' בתיה לישנסקי מכינה עתה דגם מגבס של האנדרטה, ולפי הערכתה יהיה הדגם מוכן בעוד כחודשיים.",
                    "17": "בכבוד רב,",
                    "18": "יפה ערמון<br>מזכירת קצין הכנסת",
                    "19": "<b>תשובה</b>",
                    "20": "ב\"ה. ירושלים,<br>י\"ז בסיון התשכ\"ח",
                    "21": "לכבוד<br>ד\"ר ז. ורהפטיג שליט\"א<br>שר הדתות<br>ירושלים.",
                    "22": "כב' השר,",
                    "23": "בתשובה למכתבו מיום ט' בניסן ש.ז. הנני להשיבו. לא נעלם מעיני כב' שעשיית תבנית \"נער ונערה\" בגופים שלמים והעמדתם אסורה מדין תורה, כמבואר בש\"ס ובפוסקים ועיין בשו\"ע יו\"ד סימן קמא<sup class=\"footnote-marker\">201</sup><i class=\"footnote\">ראה הרמב\"ם פ\"ג מהלכות עבודה זרה ה\"י-יא, הר\"ן על הרי\"ף מסכת ע\"ז יט ע\"א, שו\"ת המהרי\"ט יו\"ד סימן לה, שו\"ת היעב\"ץ ח\"א סימן קע, שו\"ת לב חיים פלאג'י ח\"ב סימן קעא, העמק שאלה לנצי\"ב סי' נז אות ג. קובץ תחומין כרך ג עמ' 232, “שבט מיהודה\" חלק השו\"ת לרא\"י אונטרמן יו\"ד סי' כא עמ' קמה ואילך, מה שכתבו בענין זה.</i>. וידעתי כי ברור לכב' הדין, לא מהרתי להשיבו עם קבלת מכתבו.",
                    "24": "בכבוד ובהוקרה רבה,",
                    "25": "יצחק נסים"
                },
                "9": {
                    "0": "<big><strong>בובות משחק בגן ילדים</strong></big>",
                    "1": "<b>שאלה</b>",
                    "2": "ב\"ה, טוניס, י\"ג בשבט תשי\"ז, (15.1.57)",
                    "3": "לכבוד<br>מרן הרב הראשי ראשון לציון,<br>מו\"ר הרב יצחק נסים שליט\"א, ירושלים",
                    "4": "רב מאד נכבד,",
                    "5": "כשליחת המחלקה לחנוך ותרבות תורניים בגולה בטוניסיה הנני פועלת כאן כמפקחת ומדריכה על גני הילדים, הכוללת טפוח הווי דתי, חגי ישראל, תפילות ברכות, וכן כל השיפורים החינוכיים לגני הילדים.",
                    "6": "תוך כדי עבודתי הצעתי כי יכניסו לגני הילדים פינת בובה, ז\"א כי יכניסו לכל גן בובה לילדות כדי שיוכלו לשחק בהן כמו שנהוג בכל גני הילדים בארץ כולל גני הילדים הדתיים.",
                    "7": "אולם, העירו לי כאן כי יש התנגדות לכך מטעם \"לא תעשה לך כל פסל\".",
                    "8": "שאלתי היא, איפוא, האם הכנסת בובות משחק לתינוקות יש בה משום עבירה על מצוות התורה?",
                    "9": "אודה מאד לכב' באם אקבל תשובתו בכל ההקדם.",
                    "10": "בכבוד רב ובתודה מראש, <br>רבקה דגן",
                    "11": "<b>תשובה</b>",
                    "12": "ב\"ה, י\"ב באדר א' תשי\"ז",
                    "13": "לכבוד הגב' רבקה דגן,<br>המפקחת על גני הילדים,<br>טוניסיה.",
                    "14": "ג.נ.,",
                    "15": "הורני כב' הראשון לציון הרב הראשי לישראל לאשר קבלת מכתבך מיום י\"ג בשבט ש\"ז ולהודיעך תשובתו על שאלתך.",
                    "16": "יש פוסקים ובראשם מהרימ\"ט<sup class=\"footnote-marker\">202</sup><i class=\"footnote\">שו\"ת מהרימ\"ט יו\"ד סי' לה. וראה נחל אשכול על ספר האשכול ח\"ג סימן נ, הנצי\"ב בספרו העמק שאלה על השאילתות סי' נז אות ג, ובשו\"ת יחו\"ד ח\"ג סי' סד.</i> שהקילו בזה משום שצורות אלה נעשות לשם צעצועים ומשחקים, ואינם עשויים מדברים של קיימא ולקבע. זוהי כנראה הסיבה שבארץ משתמשים ב\"בובות\" בגני הילדים מבלי שימחו על־כך.",
                    "17": "לכן אם הבובות המצויות בטוניסיה הן מן הסוג הזה אפשר להכניסן לשם משחקים.",
                    "18": "בכבוד רב,",
                    "19": "ש. בן־שבת"
                },
                "10": {
                    "0": "<big><strong>ייצור בובות משחק לילדים</strong></big>",
                    "1": "<b>שאלה</b>",
                    "2": "ב\"ה ל' שבט התשי\"ט",
                    "3": "לכבוד הראשון לציון הרב הראשי לישראל<br>הרב יצחק נסים שליט\"א, ירושלים",
                    "4": "כב' הרב הראשי,",
                    "5": "הואיל ואני מעוניין להקים ביח\"ר לייצור בובות מגומי או מחומר כימי אחר, ברצוני לדעת אם מותר הדבר על־פי ההלכה.",
                    "6": "אודה לכב' אם יואיל להשיבני דבר בהקדם האפשרי.",
                    "7": "בכבוד רב",
                    "8": "יוסף א. שמאע",
                    "9": "<b>תשובה</b>",
                    "10": "ב\"ה ז' באדר־א התשי\"ט",
                    "11": "מר יוסף שמאע יצ\"ו, <br>ירושלים",
                    "12": "א.נ.,",
                    "13": "בתשובה לשאלתך מיום ל' בשבט ש\"ז, הנני להודיעך כי מותר לייצר בובות למשחק ילדים עפ\"י התנאים הבאים:",
                    "14": "ע\"י חומר שאינו מתקיים זמן רב.",
                    "15": "שהבובות תהיינה עשויות מפרקים ולא מחתיכה אחת.",
                    "16": "בכבוד רב,",
                    "17": "יצחק נסים",
                    "18": "עיין תוספות יומא (דף נ\"ד ע\"ב) וכן הסכים הריטב\"א בחידושיו לע\"ז. ועיין מהרי\"ט יו\"ד סי' ל\"ה, והביא דבריו הכנה\"ג יו\"ד סי' קמ\"א הגהות הטור אות כ\"ג<sup class=\"footnote-marker\">203</sup><i class=\"footnote\">הריטב\"א שם מג ע\"ב.</i>",
                    "19": "ברחשי כבוד ויקר,",
                    "20": "יצחק נסים"
                },
                "11": {
                    "0": "<big><strong>האם יכול מדפיס לסייע בהדפסת \"רומאנים\"</strong></big>",
                    "1": "תשובת הרב מרדכי אליהו (השאלה חסרה)",
                    "2": "ב\"ה",
                    "3": "בענין השאלה אם מותר לסייע בהדפסת \"רומנים\" כמובא בשאלה באורך.",
                    "4": "שאלת סיוע או הדפסה או מכירה של ספרי חשק. כבר נפתחה בראשונים. עיין למר\"ן בשו\"ע או\"ח סי' ש\"ז סעי' ט\"ז. ועי\"ש שסיים: \"ואין צריך לומר המדפיסן, מחטיאים את הרבים\". ע\"ש בביאור הלכה. ועיין במשנה ברורה (ס\"ק סא) שהביא את סברת מחנה־חיים. שאסור להסתחר בהם. (ויש לעיין עוד בתוס' שבת קט\"ז סוף ד\"ה וכ\"ש וכן עיין להרא\"ש משם ה\"ר יונה ז\"ל בפרק שואל סוף סי' א') וכן כותב הצפנת־פענח סי' רע\"ו. שהמוכר עתונים חפשים עובר משום לפני עור לא תתן מכשול. וכן עיין למורינו הגרי\"ח בספרו רב־ברכות מערכת צ' בסופו מה שהאריך בענין תמונת נשים והפצת התמונות.",
                    "5": "למעשה יש בזה איסור של מסייע ביד עוברי־עבירה. או לאו של לפני עור לא תתן מכשול. ועיין ע\"ז ו: וכן עיין שם תוס' ד\"ה מנין, שמשמע שאם לא קאי בתרי עברי נהרא מותר לסייעו מפני שיכל לקחת בעצמו. (וכן בענין הדפסת הספרים וסחורה בהם יהיה לכאורה מותר אם יש אחרים המדפיסים ואין הוא המדפיס היחידי), אך עיין שם בהר\"ן ד\"ה מנין, שכתב ומ\"מ מדרבנן מיהא אסור, שהרי מחוייב הוא להפרישו מאסור ואפילו מיירי שהיה יכול ליטלו... דלא עבר משום לפני עור... ומוקי לה בפ\"ק דע\"ז דקאי בתרי עברי דנהרא, מכל מקום אסור מדרבנן. וכן כתבו התוס' שבת ג. ד\"ה בבא דרישא. וז\"ל... והיאך יסייע ביד עוברי־עבירה, ע\"ש, שמשמע אף אם לא קאי בתרי עברי נהרא, מ\"מ איסור דרבנן מיהא איכא שחייב להפרישו מאסור, ע\"ש (ועיין בתוס' מציעא ע\"ה: ד\"ה ערב, ששם איירי על לאו מדאורייתא והרמ\"א ביו\"ד קנ\"א סוף סעיף א' הביא בזה מחלוקת, ועיין שם בש\"ך ס\"ק ו' מה שהאריך. וכן עיין שם בבאורי הגר\"א אות ח'. ומה שהביא הגר\"א מנדרים ס\"ב, עיין בזה להחיד\"א בשיורי ברכה שם באורך. וכן עיין ביד מלאכי סי' שס\"א.",
                    "6": "בע\"ז נ\"ה מובא שם במשנה, ישראל שהוא עושה בטומאה, לא דורכין ולא בוצרין עמו. אבל מוליכין עמו חביות לגת, ומביאים עמו מן הגת. ועיין שם ברש\"י הטעם שאסור לדרוך עמו מפני שמסייע ביד עוברי־עבירה. והטעם שמותר להוליך ולהביא מהגת.",
                    "7": "ועיין בהר\"ן שם שכתב הטעם שמותר לסייע בהולכה לגת ובהבאה, מפני שמעשה העבירה כבר נגמר. ולכאורה הרי סוף סוף הוא מסייע ביד עוברי העבירה, וכמדומה לי שהמהרש\"ם הסביר שהטעם הוא מפני שבעת הסיוע לא היתה שעת עשיית העבירה. ומזה למד שמנהל בית חולים ירא שמים מותר להשאיר פנקס רפואי פתוח מערב שבת שרופא ישראלי אחר ירשום בו שמות החולים ותרופתם בשבת, כי בעת הסיוע בפתיחת הפנקס לא היתה זמן ושעת העבירה.",
                    "8": "וכל האסור רק אם מסייע הוא בגופו בהדפסה, או הוא מוכר או מסתחר. אך יתכן אם הוא רק משכיר לו כלי ובכלי הזה הוא משתמש לאסור יתכן דאין בזה משום מסייע, ובפרט שבעת פעולת ההשכרה או עשית השורות אינה שעת העבירה. ויש לעיין בדין השכרת כלים לשבת שו\"ע או\"ח סימן רמ\"ו, ובדין השכרת כלים או חמור לפסח, ס' ת\"ן סעיף ז'. (ועיין בהרדב\"ז ח\"א, תפ\"ו) ונוסף לכך הרי הם הבטיחו וממשיכים להבטיח שהכל בסדר גמור ורק איתרע פעם אחת.",
                    "9": "למסקנא. אם הענין הוא כמובא בשאלה בדיוק. אז אין חשש של מסייע. (ואין זה דומה למחנה־חיים), בתנאי שלא יכתב שֵׁם הדפוס על החוברת.",
                    "10": "ואם רוצה להחמיר ולחשוש גם לספק מסייע, או לחשוש לגרם מסייע דמסייע. תע\"ב.",
                    "11": "זה דעתי להלכה. אך למעשה עד שיסכים מורינו מר\"ן הראשל\"צ.",
                    "12": "תשובת הרב נסים",
                    "13": "ב\"ה, ירושלים ד' בסיון התשכ\"ג",
                    "14": "לכבוד ר' שלום פרידמן יצ\"ו<br>תל־אביב",
                    "15": "שלום וישע רב,",
                    "16": "מחמת תקלה משרדית לא הובא בפני מכתב כב' מחודש אדר כי אם בימים אלה, ועמו הסליחה.",
                    "17": "כב' שאלני אם רשאי לאפשר להוצאת ספרי רומנים לסדר האותיות בבית הדפוס שלו מבלי סיוע של כב' או של מישהו מטעמו. ואילו מלאכת ההדפסה והעימוד תעשה בבית דפוס אחר. אף שבודאי כבר מצא כב' פתרון לשאלתו, לא אימנע מלהודיעו חוות דעתי בנדון, בתכלית הקיצור.",
                    "18": "נראה לי שעל פי התנאים שכב' התנה מצדו עם ההוצאה הנ\"ל, דהיינו:",
                    "19": "שעבודת הסידור אינה נעשית ע\"י כבודו ולא ע\"י מישהו מטעמו, אלא ע\"י עובדי ההוצאה.",
                    "20": "שספרי הרומאנים לא יכללו דברי חשק וכיוצא.",
                    "21": "שלא שמו ולא שם בית הדפוס שלו נישא על ספריהם.",
                    "22": "אין איסור להמשיך בקיום ההסכם בתנאים האמורים ומה גם שבית הדפוס של כב' אינו יחיד בעיר.",
                    "23": "לפיכך אין כב' חייב לעקוב אחר פרסומיהם ולבדוק כל דבר היוצא מתחת ידם<sup class=\"footnote-marker\">204</sup><i class=\"footnote\">ראה פירוש המשנה להרמב\"ם פ\"ה שבועות מ\"ו (מהדו' הר\"י קאפח עמ' קמט), ובחיבור פי\"ב רוצח ושמירת נפש הי\"ד, משנה למלך פ\"ד מלוה ולוה ה\"ב, הגהת הרמ\"א יו\"ד ריש סימן קנא, שד\"ח מע' ו כלל כו אות ג (כרך ב עמ' 108), שו\"ת שרידי אש ח\"ב סי' נז, שו\"ת יחו\"ד ח\"ג סי' סז, שו\"ת יבי\"א ח\"ב או\"ח סי' טו.</i>.",
                    "24": "מכל מקום הנני מברך את כב' על הקפדתו במצוות יברך השם חילו וכל מעשה ידיו ובכל אשר יפנה ישכיל ויצליח.",
                    "25": "בכבוד רב,",
                    "26": "יצחק נסים"
                },
                "12": {
                    "0": "<big><strong>חינוך נער ממשפחה קראית בבית ספר דתי ובישיבה</strong></big>",
                    "1": "<b>שאלה</b>",
                    "2": "ב\"ה יום א' לסדר ואברכה מברכך תשי\"ט",
                    "3": "לכבוד הרה\"ג הרב הראשי לישראל הראשון לציון<br>הרב יצחק נסים יצ\"ו, <br>ירושלים",
                    "4": "ר.נ.מ.",
                    "5": "כמורה באחד מבתי הספר הדתיים בסביבות בני ברק נתקלתי בפרשה מסובכת אשר קשה לי ולהנהלת בית הספר לפתרה והריני פונה אל כת\"ר ומבקש הדרכה.",
                    "6": "בבית הספר \"אהל אלעזר\" בפרדס־כץ לומד זו השנה השביעית ילד מעולי מצרים שרק עתה נתברר להנהלה כי הוא קראי. ילד זה מוכשר מאד ובעל מדות טובות, ואין לי ספק כי היה מצליח מאד לו ימשיך ללמוד בישיבה אחרי סיום חוק לימודיו בבית הספר. בשיחתי עם הילד הוברר לי שכבר אשתקד מלאו לו י\"ג שנים ואביו לא הרשה לו להניח תפילין. אולם עתה הבטיח לי להניח תפילין מכאן ולהבא. עתה מתעוררת שאלה, אם נאפשר לו להמשיך בלימודיו ולהכניסו לישיבה הרי אחרי כן תתעורר בעיה חריפה אם יש להתיר לו לישא בת ישראל, שהרי ידוע כי מור\"ם זצ\"ל כותב באה\"ע סימן ד' (סעיף לז) שהקראים הם ספק ממזרים. אומנם הרב יצחק אבולעפיא זצ\"ל בספרו \"פני יצחק\" (סוף חלק ו', השמטה לאה\"ע סי' ז) מצדד להתיר לאשה קראית להתגייר ולהנשא לישראל וכן מביא דעות אחדות להקל, אך מאידך יש הרבה אוסרים וביניהם מרן ומור\"ם זצ\"ל. ומאחר והדבר אינו מוכרע, הריני מבקש מכת\"ר להביע דעתו בתשובה כדי שנוכל לכוון דעתנו ביחס לילד הנדון.",
                    "7": "הריני מסיים בתקווה שכת\"ר יענה לבקשתי זו בחיוב.",
                    "8": "בתודה מראש ובכבוד רב,",
                    "9": "חיים סניור,<br>שכ' התקוה<br>רח' יגאל 58, תל־אביב",
                    "10": "<b>תשובה</b>",
                    "11": "ב\"ה כ\"ט בחשון התשי\"ט",
                    "12": "לכבוד מר חיים סניור,<br>שכונת התקוה, רח' יגאל 58, תל־אביב",
                    "13": "א.נ.,",
                    "14": "כב' הראשון לציון הרב הראשי לישראל קיבל את מכתבך מיום א' לסדר ואברכה מברכיך ש\"ז, והוא ביקשני להודיעך כי לפי שעה אין למנוע את הילד מללמוד בבית־הספר.",
                    "15": "באשר לישיבה, מוטב לחכות עד שיגיע לגיל זה, ולהשיב אח\"כ על שאלה זו.",
                    "16": "בכבוד רב, <br>המזכירות"
                },
                "13": {
                    "0": "<big><strong>חינוך נער ממוצא קראי בבית ספר יהודי</strong></big>",
                    "1": "<b>שאלה</b>",
                    "2": "ב\"ה י\"ח כסלו תשל\"ב",
                    "3": "לכבוד<br>מעלת גאון המפורסם ראשון לציון<br>כמוהר\"ר יצחק נסים שליט\"א<br>ירושלם.",
                    "4": "גאון מאוד נכבד",
                    "5": "אחדו\"ט",
                    "6": "שורות אלו לשאול חוות דעת גאונו בענין דלקמן. בחור אחד עמד לפנינו להבחן עם כל התלמידים בבחינה לפי הבר־מצוה, מתוך השיחה עם ההורים נודע לנו שהם מכת הקראים. רצוננו, שאילמלא שהיגידו זאת מעצמם לא היינו מרגישים בכלל בזה, היות ונתחזקו בתוך הקהילה כרבנים. התלמיד הזה נימול על ידי מוהל רבני בעתו, ונתחנך בתלמוד תורה שלנו, ועד היום הוריו העלימו ממנו שהוא קראי. לפי דבריהם חפצם היה שיכנס תחת כנפי השכינה, וההורים רוצים שילבש תפילין כמונו. שאלנו את פיהם אם ידוע להם אם אירעו גירושין במשפחתם, תשובתם היתה שלילית.",
                    "7": "נוסף לזה אפעפ\"י שהתלמיד הזה לא טבל עדיין, ודעת ההורים שמלו אותו ע\"י מוהל רבני היתה לפי דבריהם להכנס אותו בקהל הרבנים. האם יש לדון אותו בדין דיעבד, זאת אומרת כמו כבר נתגייר, ועוד שהרי הוא פירש מן הרוב ולא הוי קבוע.",
                    "8": "ההורים אינם רוצים להגיד לילד שהוא קראי, ומפחדים למשבר פסיכולוגי.",
                    "9": "ומיכוון והדבר הזה נמצא בפרק על שלחן מלכים, מאן מלכי רבנן וגדולי התורה בישראל, הבטחנו להורים להגיש בקשתם לפני הדרת גאונו. והיות והדבר בא באופן פתאומי כמו שרש\"י ז\"ל מפרש בפרשת השבוע: בקש יעקב לשבת בשלווה קפץ עליו רוגזו של יוסף, ככה המדובר ולא הספקנו להכין את השאלה כמו שצריכים לעשות לפי הנהוג, ועוד הפעם נבקש סליחה גם על זה.",
                    "10": "אנו מחכים לתשובתו הרמתה, ויהיה רעווא שיבוא אליהו לקרב ולא לרחק אלא לעשות שלום בעולם, ויהיה גם כר' שמעון להשוות מחלוקות וגם כר' יהודה לקרב ולא לרחק, ובסוף לפי חכמינו לעשות שלום בעולם.",
                    "11": "בכבוד רב<br>והערצה עמוקה.",
                    "12": "ע\"ה נתן טשאסקאלא",
                    "13": "אב\"ד דק\"ק פאריש והמדינה.",
                    "14": "<b>תשובה</b>",
                    "15": "ב\"ה. ירושלים,<br>ג' בטבת התשל\"ב",
                    "16": "לכבוד <br>מעלת הרה\"ג כש\"ת מה\"ר נתן טשאסקאלא שליט\"א<br>אב\"ד דק\"ק פריז והמדינה<br>פריז.",
                    "17": "אחדשה\"ט",
                    "18": "קיבלתי יקרת מכתב כת\"ר מיום י\"ח בכסלו ש\"ז.",
                    "19": "ענין הנער הקראי שנימול ע\"י מוהל רבני ומתחנך בת\"ת כאחד התלמידים, אם די לו בזה ויוכל להחשב כאחד מבני עליה.",
                    "20": "בודאי ידוע לכת\"ר שרוב הפוסקים אוסרים את הקראים לבוא בקהל ועיקר איסורם מחשש ממזרות, והטבילה לא מעלה ולא מורידה.",
                    "21": "אמנם יש בארץ מי שמורה היתר לעצמו לסמוך על המתירים במקרים יוצאים מהכלל, רוב ככל הרבנים אין דעתם נוחה מזה<sup class=\"footnote-marker\">205</sup><i class=\"footnote\">ראה שו\"ת ציץ אליעזר ח\"ה סי' טז, וחי\"ב סי' סו, אוצה\"פ כרך א סימן ד סע' לז בהגה, אות קעד, עמ' קג ואילך.</i>.",
                    "22": "לפניכם לא עומדת עתה שאלת חיתון אלא שאלת חינוך וחיוב במצוות. אין למנוע ממנו זה, ולא לפרסמו בין חבריו בת\"ת כקראי, ומחמת רב הטרדות קצרתי ודי בזה.",
                    "23": "בכבוד רב,<br>יצחק נסים"
                },
                "14": {
                    "0": "<big><strong>מחיקת שם המפורש שנכתב בגיר על לוח הכיתה</strong></big>",
                    "1": "<b>שאלה</b>",
                    "2": "ב\"ה יום ד' ג' אייר תשי\"ח, פרשה אחרי־קדושים, <br>תשעה עשר יום לעומר",
                    "3": "כבוד הרב הראשי לישראל!",
                    "4": "שלום וברכה!",
                    "5": "אנו שני תלמידים מכתה ח' מבית־הספר תחכמוני מתל־אביב, באים בזה לשאול את חוות־דעתו של כבוד הרב על השאלה הזאת:",
                    "6": "בכתתנו קרה מקרה מצער, אשר שני ילדים מכתתנו כתבו את שם ה' המפורש בגיר על שטח גדול של הלוח, וכאשר המורה רצה לכתוב שעורים הביתה והמורה חשש למחוק את שם ה'. השאלה היא, האם מותר למחוק את הכתוב על הלוח? ואם כן, מה הן האפשרויות?",
                    "7": "ונבקש את כבוד הרב לענות על השאלה. שאלנו את חוות־דעתם של רבנים, אך הכל היה מוטל בספק, ולכן שלחנו את שאלתנו אל כבוד הרב.",
                    "8": "יעקב גבירץ, מנחם חלמיש,<br>תלמידי ביה\"ס תחכמוני כתה ח2<br>כתובתנו היא: רח' ר' חיים ויטאל מספר 10, תל־אביב",
                    "9": "<b>תשובה</b>",
                    "10": "ב\"ה, ב' דר\"ח תמוז התשי\"ח",
                    "11": "לכבוד ה\"ה יעקב גבירץ ומנחם חלמיש יצ\"ו,<br>רח' חיים ויטאל, 10, תל־אביב",
                    "12": "נערים יקרים,",
                    "13": "קיבלתי את שאלתכם החשובה, אם מותר למחוק את שם המפורש שנכתב בגיר על־גבי לוח הכתה.",
                    "14": "אני שמח שעוררתם שאלה זו. זו הייתה בשבילי עדות נאמנה שזיקתכם למסורת תורתינו היא גדולה.",
                    "15": "חכמינו ז\"ל אמרו<sup class=\"footnote-marker\">206</sup><i class=\"footnote\">ראה מגדל עוז הל' תשובה ד\"ה ואני אומר, שו\"ת מהר\"ם אלשקר סי' מב סוף ד\"ה ומצאתי, ובשו\"ת חות יאיר סי קס כתב: ואמרו חכמי הפילוסופים שאלת החכם חצי חכמה.</i> ששאלת חכם היא חצי תשובה.",
                    "16": "הנה, הדין הוא ששם משבעת שמות אין למחוק בכל צורה שהיא, ובכל מקרה שנכתב יש לגנזו<sup class=\"footnote-marker\">207</sup><i class=\"footnote\">ראה הרמב\"ם ריש פ\"ו מהלכות יסודי התורה, טור ושו\"ע יו\"ד סי' רעו סע' ט, קול יעקב (סופר) שם אות פח, שו\"ת “מנחת אברהם\" (חמאמי) סי' יח עמ' קצב.</i>.",
                    "17": "אני מאחל לכם שתצליחו בלימודיכם וכשתגדלו תהיו לתפארת הוריכם ולברכה לעם ישראל.",
                    "18": "בכבוד רב, יצחק נסים",
                    "19": "[הוסיף הרב בכ\"י]: יש לעיין בתשב\"ץ ח\"א סי' ב"
                }
            },
            "8_9 Monetary Issues": {
                "0": {
                    "0": "<big><strong>האם כסף המופקד בבנק נחשב לעניין ירושה כ\"ראוי\" או כ\"מוחזק\"?</strong></big>",
                    "1": "(תשובה זו אינה זמינה במהדורה הדיגיטלית)"
                },
                "1": {
                    "0": "<big><strong>על \"היתר עיסקא\" הנהוג בבנקים</strong></big>",
                    "1": "<b>שאלה</b>",
                    "2": "ב\"ה עיה\"ק טבריה ת\"ו יום ה' ד' תשרי תשכ\"ב תשו\"ב",
                    "3": "לכבוד מעלת ותהלת הרה\"ג מעוז ומגדול ראש\"ל כמוה\"ר יצחק נסים הי\"ו – ויחי שמו לעד אמן, עיה\"ק ירושלים תובב\"א.",
                    "4": "א.נ.,",
                    "5": "אחדש\"וט מע' כת\"ר כי הנני מקדם בברכת השנה החדשה ומאחל לרו\"מ ובניו ולמשפחתם העי\"א שנה טובה ומבורכת וחתימה טובה ביום צומא רבא הבא עלינו לטובה חיים טובים דשנים ורעננים בבריאות גוף ורוח לעבודתו יתברך, ויזכו לשנים רבות ונעימות, אכי\"ר.",
                    "6": "שיטי אותותי אלה – היות שהיה לי קצת כסף שמור בשביל דבר מצוה בלי נדר אם ירצה ה' בזה – ובינתיים שמתי אותו בבנק אשר המנהל שלו דתי ות\"ח – וראיתי הודעה שמה מהרבנים של תל אביב יפו אשר בה מודיעים שמותר להתעסק בבנק ע\"פ היתר עיסקא וכו' – אך שמעתי מי שמפקפק על זה ח\"ו, ולבי מהסס כי על כן נא להודיעני אם מותר בהחלט לקבל הכסף הנוסף או לאו? ועם האדון הסליחה רבה ושכמ\"ה.",
                    "7": "יקבל עם הדואר ספרי הקטן \"משאת בנימין\", מנחת עני למתנה ושלום רב למני\"ר ולכל המשפחה.",
                    "8": "ממני הדו\"ש נצח ומחכה לתשובתו הרמתה<br>בנימין דידי",
                    "9": "<b>תשובה</b>",
                    "10": "ב\"ה. ירושלים י\"ד בתשרי תשכ\"ב",
                    "11": "לכבוד הרה\"ח ר' בנימין דידי יצ\"ו, בעיה\"ק טבריה.",
                    "12": "שלום וישע רב,",
                    "13": "קיבלתי מאתו \"משאת בנימין\" ותשואות חן־חן לכב'.",
                    "14": "באשר לשאלתו, הנה אם היתר עיסקא המצוי בבנק נעשה ע\"י רבנים מוסמכים והבנק מנהל את עסקיו ע\"פ התנאים הכלולים בהיתר עיסקא זה, והכסף מיועד לצרכי צדקה – אין לחשוש מכך<sup class=\"footnote-marker\">209</sup><i class=\"footnote\">ראה שו\"ת מהרש\"ם ח\"א סי' כ, שו\"ת אמרי יושר ח\"א סי' קפט, שו\"ת הר צבי יו\"ד ח\"ג סי' קלז, שו\"ת אגרות משה יו\"ד ח\"ג סי' מא. על נוסח היתר עסקא לבנקים, ראה בספר “תורת רבית\" מאת הרבנים הרשלר היישריק עמ' שי ואילך, ירושלים תשמ\"ט.</i>.",
                    "15": "בברכת מועדים לשמחה ובכבוד רב,",
                    "16": "יצחק נסים"
                },
                "2": {
                    "0": "<big><strong>קבלת פקדונות לקרן הקיימת לישראל ע\"י \"היתר עיסקא\"</strong></big>",
                    "1": "<b>שאלה</b>",
                    "2": "הקרן הקיימת לישראל, ירושלים, כ\"ח באב תשכ\"ב",
                    "3": "לכבוד הרב הראשי לישראל<br>המזכירות, רחוב המלך ג'ורג' ירושלים",
                    "4": "א.נ.,",
                    "5": "הנדון: היתר עיסקה",
                    "6": "הגב' רות פיינגולד מדבלין, אירלנד, צוותה סך 90£ (תשעים ליש\"ט) לישיבת בית יוסף בגייטשד אנגליה בתנאי שהכסף יושקע ב – Jewish National Fund וזו תשלם רווחים מהסכום הזה לישיבה.",
                    "7": "ישיבת בית יוסף בגייטשד פנתה למשרדנו בלונדון בשאלה אם הקהק\"ל מקבלת פקדונות על סמך היתר עיסקה, או לא.",
                    "8": "רוב רובם של עיסקי אשראי של הקהק\"ל קשורים בבנקים בחו\"ל ובארץ, ולכן לא סדרנו עד היום היתר עיסקה כללי עבור פקדונות או הלוואות מיחידים.",
                    "9": "אנו פונים איפוא אליכם בבקשה אם, בהתחשב בעמדתה של הקהק\"ל, סדור היתר עיסקה כללי הנו אפשרי, ומהם התנאים.",
                    "10": "אם יש לברר אי אלו נקודות, הח\"מ ישיב על כל פניתכם בחוזר, או יבקר אצל כבודכם לפי הזמנה. הואילו נא לראות את פניתנו זו כדחופה.",
                    "11": "בכבוד רב,",
                    "12": "ד\"ר מ. גורדון",
                    "13": "<b>תשובה</b>",
                    "14": "ב\"ה, י\"ב באלול התשכ\"ב",
                    "15": "לכבוד ד\"ר מ. גורדון<br>הלשכה הראשית של הקרן הקיימת לישראל, ירושלים",
                    "16": "ד\"ר גורדון הנכבד,",
                    "17": "הנדון: היתר עיסקא, מכתבך מיום כ\"ח במנ\"א ש.ז.",
                    "18": "במענה למכתבך הנ\"ל, הורני כב' הראשון לציון הרב הראשי לישראל, להודיעך, כי אם העסקות המבוצעות ע\"י הק.ק.ל. דומות לאלה של הבנקים, רצוי לקבל היתר עיסקא כמתכונת היתר העיסקא המוצג לקהל במשרד בנק לאומי לישראל, ובשעת בצוע כל עיסקא ועיסקא יש לציין, כי היא נעשתה ע\"פ היתר העיסקא התלוי בלשכה הראשית (או הגזברות).",
                    "19": "אולם אם העיסקות של הק.ק.ל. שונות מהעיסקות הבנקאיות הרגילות, רצוי לקבל הסבר מפורט על טיב עיסקות אלה.",
                    "20": "בכבוד רב,",
                    "21": "מזכיר"
                },
                "3": {
                    "0": "<big><strong>בעייתיות השימוש ב\"היתר עיסקא\" בחברה שיתופית לבני הקהילה</strong></big>",
                    "1": "<b>שאלה</b>",
                    "2": "ב\"ה, כ\"ה סיון תשכ\"ט",
                    "3": "לכ' הרו\"מ אדמו\"ר הרה\"ג סוה\"ר<br>הראש\"ל והרב הראשי לישראל<br>כ\"ה מרן מוהרר\"י נסים<br>שליט\"א",
                    "4": "אדמו\"ר שליט\"א",
                    "5": "אחדשכת\"ר בכבוד הראוי ובחרדת קדש, יואיל נא בטובו להודיעני חוות דעתו בהלכה למעשה דלקמן:",
                    "6": "מוסדות הקהילה כאן מפצירים להקים חברה משותפת מבעלי מניות (קופיראתיווה) ללות ולהלות בכדי שהרוחים ינתנו לטובת החנוך התורני, ת\"ת, ישיבות, המצאת מחנכים ת\"ח וכו'.",
                    "7": "יורנו נא מני\"ר באיזה אופן היתר אפשר לבדר את העסקים האלה; לפי השמועה הבנקים הדתיים בארץ מדביקים על הלוחות \"שכל עסקי הבנק הזה הם עפ\"י תורת עסקא ושותפות\" ומהם שחותמים כך גם על השטר חוב.",
                    "8": "ראיתי מה שכתבו בזה הענין ישא איש, דובר שלום, ארץ החיים, ודרכי תשובה יו\"ד ס' קע\"ז.",
                    "9": "כדאי לציין שהקמת מוסד כזה הוא ענין חיוני מאוד, כי ע\"י הכנסותיו אפשר לעשות מהפכה גדולה לטובת היהדות.",
                    "10": "המחכה לתשובתו הרמתה ולמלקוש ברכותיו.",
                    "11": "ע\"ה יצחק משה שחיבר",
                    "12": "<b>תשובה</b>",
                    "13": "ב\"ה. ירושלים,<br>י\"ט במנ\"א התשכ\"ט",
                    "14": "לכבוד<br>הרה\"ג נודע בשערים כש\"ת ר' יצחק משה שחיבר שליט\"א<br>רועה נאמן לעדת הספרדים<br>בואנוס איירס.",
                    "15": "אחדשו\"ת",
                    "16": "קבלתי מכתבו בזמנו. מעומס העבודה, שמזה מספר חודשים אין לי מזכיר, לכן עוכב אישור קבלת מכתבו, ומסיבה זו העברתי אותו לאחד הדיינים המצויינים שפעה\"ק שישיב לכת\"ר ורצופה בזה תשובתו.",
                    "17": "ההיתרים הנהוגים כיום בבנקים בארץ אינם בדיוק כהיתר הראשון שיצא מלפני עשרות בשנים, ורב ככל העוסקים בעסקי בנקאות והעוסקים עמם לא יודעים ולא שמים לב עליו. אולי בשנים הראשונות דברו על היתר בעת מעשה, לא כן היום. וכל ההיתרים מעין אלה זה סופם, ואיזהו חכם הרואה את הנולד<sup class=\"footnote-marker\">210</sup><i class=\"footnote\">מסכת תמיד לב ע\"א.</i>.",
                    "18": "והנני מברכו בכל מילי דמיטב,",
                    "19": "יצחק נסים"
                },
                "4": {
                    "0": "<big><strong>בעניין הנ\"ל: הצעת אופנים מרווחים יותר</strong></big>",
                    "1": "תשובת הרב מרדכי אליהו<sup class=\"footnote-marker\">211</sup><i class=\"footnote\">נדפסה גם בשו\"ת מאמר מרדכי, ח\"ב סימן ט עמ' קמו.</i>",
                    "2": "ב\"ה. ירושלים,<br>יום ו' ערש\"ק פר' ואתחנן התשכ\"ט",
                    "3": "לכבוד<br>הרה\"ג רב הפעלים כש\"ת ר' יצחק שחיבר יצ\"ו<br>הרב הראשי לעדת הספרדים<br>בואנוס איירס.",
                    "4": "שלום וישע רב,",
                    "5": "כבוד מרן הרש\"ל הרב הראשי לישראל שליט\"א, מחמת רב טרדותיו בעניני הציבור, העביר אלי מכתב כת\"ר מיום כ\"ה סיון ש.ז. ולהשיבו.",
                    "6": "עיינתי בספרים שכת\"ר הזכיר, והאמת אומר שהלכות רבית מסועפות הן, לפי חומרת אסור העבירה כן רבה היא התאוה (עיין בבא מציעא עה ע\"ב), והתרחקות ממנה היא המעלה. ומדינא דגמרא אסור זה נוהג אפ' בעכו\"ם כדי דלא אתי למיסרך (בבא מציעא ע': עא) ולכן לנהוג בזה בזהירות רבה וכנפסק בשו\"ע יו\"ד סימן ק\"ס.",
                    "7": "שטר עיסקא הנהוג היום ומשתמשים בו בבנקים בארץ אינו היתר לדעת רבים, והיתרו דחוק כידוע, אבל נוהגים בו בלית ברירה. הבנקים והמתעסקים עמהם לא יוכלו לעמוד בתנאים אחרים.",
                    "8": "היתרם של גדולים, ראשונים גם אחרונים, בענין רבית דרבנן במקום מצוה (עיין במגן אברהם הלכות שבת ועיין שם בכנסת הגדולה<sup class=\"footnote-marker\">212</sup><i class=\"footnote\">יו\"ד שם הגב\"י אות עא.</i>) כנפסק בשו\"ע ס' קס' סעי' י\"ח, וכן נפסק ברמב\"ם הלכות מלוה ולוה סוף פרק ד', ועיין שם במשנה למלך שהאריך והרחיב בנדון ובסברת רש\"י והמרדכי וריב\"ש והרשב\"א ומהריב\"ל והמהרימ\"ט<sup class=\"footnote-marker\">213</sup><i class=\"footnote\">המרדכי ב\"מ סי' שלב, הריב\"ש בשו\"ת סי' תסה, הרשב\"א בשו\"ת ח\"א סי' תרסט ועוד, מהריב\"ל ח\"א סי' נד ועוד, מהרמי\"ט ח\"א סי' קמד.</i>, ואכמ\"ל. וכן עיין בכנסת הגדולה שם ובזכרונות אליהו ערך רבית<sup class=\"footnote-marker\">214</sup><i class=\"footnote\">אות ו.</i>. ועיין בתשובות מהר\"י בי־רב סימן ל\"ו בענין הקדש לישיבה, עיין בב\"י שם בסברת הרשב\"א בתשובותיו ואכמ\"ל.",
                    "9": "וכשאני לעצמי הייתי מציע לנהוג בשלוש דרכים שאין שם רבית עליהם.",
                    "10": "שהלוה יתן לקופת צדקה או לקופת הקדש את התוספת בצורת מתנה מפורשת ומוחלטת, כי במקום מצוה לא גזרו (עיין למהרשד\"ם ומהרש\"ך ומהר\"א ששון) וכן לא נקרא עליה שם רבית ולא חישינן למסרך וללעז.",
                    "11": "שיעשו חברים קבועים שישלמו מס קבוע לחברה ולהם יתנו את ההלואה כגמ\"ח.",
                    "12": "בהיתר המוזכר במזבח אדמה בס' ק\"ס והוא הלואה דרך קנס שאם לא ישלם עד יום מסויים ישלם קנס קבוע, והיתר זה מובא גם בכנה\"ג אות מ\"ה ובשלחן גבוה ס\"ק מ\"ו שכן נהגו.",
                    "13": "ישנו היתר נוסף שנוהגים בו המחמירים ותופסי התורה בירושלים, הוא היתרו של ה'בן איש חי' שנה שניה פר' עקב הלכה י\"ב, בענין עשית שטרות ומכירתן בדרך היתר בשופי.",
                    "14": "יזכהו השי\"ת ברב אונים וברב כח לעמוד בפרץ ולזכות הרבים מתוך השקט ונחת תמיד כל הימים.",
                    "15": "ביקרא דאורייתא,",
                    "16": "מרדכי אליהו",
                    "17": "חבר ביה\"ד פעה\"ק ירושלם ת\"ו"
                }
            }
        },
        "2_Volume II": {
            "0_10 Bene Israel": {
                "0": {
                    "0": "<big><strong>בעניין \"בני ישראל\" מהודו</strong></big>",
                    "1": "<small>חליפת אגרות בין הרבנים הראשיים לישראל,<br>הרב יצחק אייזיק הלוי הרצוג והרב יצחק נסים</small><sup class=\"footnote-marker\">1</sup><i class=\"footnote\">מהספר: “בני ישראל\" — פסקי הלכה ומקורות, ירושלים תשכ\"ב, עמ' מ-מו.</i>",
                    "2": "<b>א.</b>",
                    "3": "ב\"ה, כ\"ב סיון תשי\"ז",
                    "4": "לכבוד ידי\"נ רעי היקר הרב הגאון הגדול המפורסם וכו'<br>כש\"ת ר' יצחק נסים שליט\"א<br>הרב הראשי לא\"י ראשון לציון<br>ירושלים",
                    "5": "ממזכירות הרבנות הראשית בקשו חוות דעתי בעניין היהודים ההודים הנקראים \"בני ישראל\", לעניין חיתון עמהם.",
                    "6": "הנה אני כתבתי פעם תשובה ארוכה לבית הדין בפתח תקוה<sup class=\"footnote-marker\">2</sup><i class=\"footnote\">תשובות הרב הרצוג בנושא, בספר “בני ישראל\", עמ' כז-לט.</i> ודרשתי את התשובה מהם ושלחו, ובזכרוני שהעברתי אותה לכ\"ג [לכבוד גאונו], ומאז לא שמעתי דבר. אולם זכורני שתמצית תשובתי הייתה בהסתמכותי על הרב הגה\"צ החכם השלם ר' יעקב אבן ספיר זצ\"ל, שסייר בהודו.",
                    "7": "באחד מספריו<sup class=\"footnote-marker\">3</sup><i class=\"footnote\">אבן ספיר, חלק ב, מגנצא תרל\"ד, עמ' מב-מח; בני ישראל, עמ' קעד-קעט.</i> כתב שבבני ישראל לא הייתה תערובת כלשהי. במשך שנים רבות נזהרו מנישואים עם גויים, ואם כי במשך תקופה ארוכה לא היו מסדרים גיטין וחליצות מפני חוסר ידיעה, הרי נהג אצלם המנהג של בני הארץ שלא להוציא אישה מבעלה. אישה שהתקוטטה עם בעלה חזרה לבית אביה וישבה אלמנות חיות עד יום מותה. וכן אם מת הבעל והייתה זקוקה לחליצה, לא היו עושים לה לא יבום ולא חליצה, אלא יושבת כל ימיה בבית אביה.",
                    "8": "שוב צירפתי ליסוד את הידיעה שנתן לי פעם הרב הצדיק הרב דוד ששון זצ\"ל מהודו, שבני ישראל הם מזרע בית ישראל ממש בלי שום תערובת. כן קבלתי ידיעה, כמדומני, גם מבנו יבלחטו\"א הרב ר' שלמה ששון שליט\"א.",
                    "9": "נוסף על כך צירפתי אני, שאם לא היו בקיאים בהלכות גיטין ואפילו בעניינים פשוטים, כך לא ידעו דבר בהלכות קידושין וספק אם נשותיהם היו אי פעם בחזקת אשת איש, כי שמא קידשו בלי שום נתינה, או להיפך שהיא נתנה לו, ונתן הוא ואמרה היא, שאין זו קידושי תורה בכל פנים, אבל זה רק סניף בעלמא.",
                    "10": "העיקר שאני זוכר שהחלטתי היתה בחיוב גמור שמותרים בקהל ישראל. אין שום ספק שהיום הם נזהרים בכל דיני תוה\"ק, ואני דברתי על העבר והחלטתי להיתר גמור, אלא כפי שאני זוכר לא יצאה נ\"מ [נפקא מינה] אז להלכה, כי החתן הבן ישראל מת ל\"ע.",
                    "11": "זהו מה שיכלתי להיזכר, ועל כ\"ג לחפש ולמצוא את תשובתי שבוודאי היא בידו.",
                    "12": "בברכת התורה ובברכת ציון וירושלים <br>ידידו בלונ\"ח [בלב ונפש חפצה]<br>יצחק אייזיק הלוי הרצוג",
                    "13": "נ\"ב כדאי שכ\"ג ע\"י עושי רצונו יפנה להבד\"צ של פתח תקווה להמציא לו העתק של תשובתי, אשר בוודאי צריכה להיות שם. הנ\"ל.",
                    "14": "<b>ב.</b>",
                    "15": "ב\"ה, ירושלים כ\"ה בסיון התשי\"ז",
                    "16": "לכבוד הגאון הגדול מופה\"ד<br>כקש\"ת ר' יצחק אייזיק הלוי הרצוג שליט\"א<br>ראש הרבנים לישראל<br>ירושלים",
                    "17": "קבלתי את מכתב כ\"ג מיום כ\"ב בסיון ש\"ז, והריני להודיע כי תשובתו בעניין היתר הנישואין עם \"בני ישראל\" מהודו, לא הגיעה אלי.",
                    "18": "כת זו של \"בני ישראל\" כידוע הן היתה לבדד שוכנת בהודו ושקועה בבערות מאות בשנים. אע\"פ שידוע ומקובל שהם יהודים גמורים מזרע ישראל, לא קרבו אותם בני שאר הגלויות שבאו אח\"כ והתיישבו בהודו ולא התחתנו עמהם. וכפי הנראה לאו דוקא מפני שינויי המנהגים ואורח החיים שלהם, אלא גם מחשש איסור מאחר שדורות רבים לא היה להם מי שיודע בתורת קידושין וגירושין, והם עצמם רובם ככולם לא ידעו, חוץ מרשמים שנשארו מקובלים ביניהם בע\"פ. חששו בהם חשש ממזרות מפני חוסר ידיעתם, ולכן התרחקו מהם, ולא קרבום שאר היהודים שהתיישבו שם.",
                    "19": "כת\"ר כותב במכתבו הנ\"ל שבתשובתו הסתמך על דברי \"אבן ספיר\" באחד מספריו שכתב שאין ביניהם תערובת משאר העמים, וגם נהוג אצלם מנהג בני הארץ שלא מוציא איש את אשתו, ובנפול ריב או קטטה ביניהם היתה האישה חוזרת לבית אביה, ויושבת אלמנות חיות עד יום מותה. וכן הזקוקה לחליצה היתה שבה לבית אביה ולא היתה עוד לאיש עד סוף ימיה.",
                    "20": "לכאורה, אף אם יש לסמוך בזה על דברי \"אבן ספיר\" ונסיק מדבריו אלה שאין בהם חשש ממזרות מאשת איש, ונניח שגם חשש ממזרות מאיסורי עריות המפורשות בתורה אין ביניהם, שאינם חשודים על כך – אבל חשש ממזרות מאיסורי עריות שלא מפורשות בתורה ולמדום חז\"ל מק\"ו או מג\"ש וכו' כמבואר בסנהדרין (דף ע\"ה), קרוב לוודאי שיש לחוש בהם, כאשר חששו הפוסקים בקראים גם מחשש ממזרות מעריות שלא מפורשות בתורה. ושמועה שמענו שרב אחד מרבני בגדאד בדור הקודם אסר להתחתן עמהם, ואולי מחשש זה.",
                    "21": "אין כוונתי בדברי אלה לחלוק על היתרו, ומה גם שאין תשובת הדר\"ג בידי ובוודאי עמד ע\"ז וכיוצא בתשובתו ואחרי בירור מקיף בא למסקנתו, לעשות רצונו אבקש מבית דין דפ\"ת לשלוח אלי העתק תשובתו. ורוב ברכות להדר\"ג מאת ידידו נאמן אהבתו",
                    "22": "יצחק נסים",
                    "23": "<b>ג.</b>",
                    "24": "י' בתמוז תשי\"ז",
                    "25": "לכבוד ידי\"נ הרב הגאון המפורסם וכו' וכו'<br>הרב הראשי הראשל\"צ<br>כש\"ת ר' יצחק נסים שליט\"א",
                    "26": "אחדשה\"ט",
                    "27": "עיינתי עכשיו ב\"אבן ספיר\" ואין עוד ספק אצלי שהפירוש בספרו הוא כמו שכ\"ת אומר, היינו \"וסדר עריות ושניות כמצוות התורה\" מוסב על דלמעלה: \"לא היה ולא יש להם גיטין וחליצה וכו' וסדר עריות ושניות כמצוות התורה\", היינו שזה אין אצלם ולא היה וכו'.",
                    "28": "והנה מכל מקום אין אני מבטל את הוראתי אז, שהרי כתבתי בקונטרסי הנימוק של \"כל דפריש מרובא פריש\", וכמו שהעירותי מהנוב\"י ז\"ל בעניין הקראים, והוא הדין לבן ישראל או לבת ישראל שבא מהודו לכאן דאין לחוש למיעוטא של ממזרות שהתערבו ביניהם.",
                    "29": "וחס לי על הבחור הבן ישראל טשארלס דניאל ע\"ה שנפטר אז פתאום, שבכגון זה דומני שלא היו צריכים מן השמים (אם מותר לומר כך) לאבדו מן העולם ר\"ל משום \"לא יאונה לצדיק כל און\", ואין זה דעתי שמשום כך אירע שהלך לעולמו, ודי בזה.",
                    "30": "ועתה הנה הגאון רשכבה\"ג ר' יצחק אלחנן זצ\"ל, בעין יצחק סי' ה' ס\"ק ד', דן עפ\"י רש\"י בקידושין פ\"א ד\"ה ודר עם אמו ועם בתו, ומפרש דלא תקיף יצרא עלייהו, דאהנו ביה אנשי כנסת הגדולה בתפילתם דלא מגרי בקרובותייהו, כמבואר בסנהדרין ס\"ד ויומא ס\"ט וערכין ל\"ב, עי\"ש. והוא דאפילו לדעת הסוברים שיחוד אסור מן התורה התירו יחוד עם אחותו משום דאין חוששין לזנות של קרובים, ורק יש כאן משום דבר שבמנין, עיי\"ש. וע\"כ מה שאמרו בקידושין ע\"ה-ע\"ו שגזרו על הכותים משום ממזר מאחותו וממזר מאשת אח שנתערבו בהם, היינו שהיה ידוע שבוודאי נתערבו בהם. אבל לחוש מן הסתם לעריות אין לחוש מפני שאין היצר מגרה לקרובים.",
                    "31": "ומסתבר (אף שאין לי ראיה על זה), שכשהתפללו אנשי כנסת הגדולה לבטל בחלק גדול את היצר של העריות, התפללו גם על שניות, כי כל דתקון רבנן כעין דאורייתא תקון. וא\"כ אפילו לגבי יהודים שאצלם לא משתמרים מתוך בערותם חוקי העריות והשניות, אין מן הסתם לחוש וזה לא שכיח שיתחתנו עם עריות ואף לא ע\"י שניות.",
                    "32": "אלא שיש לומר (אם כי רק מהסברא) שזה רק בקרובים מלידה בקירבה אישית, אבל לעניין אחות אישה או אשת אח שלא במקום מצוה. יש לחוש שמא נשא אדם אחות אשתו או אשת אח שלא במקום מצוה, רק מחמת החיתון וכדומה. (המה מועטים), [אלא על כרחך]<sup class=\"footnote-marker\">4</sup><i class=\"footnote\">תוקן על פי תשובת הרב הרצוג, בני ישראל, עמ' לח.</i> זה מיעוט קטן, ומן הסתם אין לחוש לנישואין כאלה, כל זמן שלא גזרו חכמים על החיתון.",
                    "33": "ומזה שלא היו יהודי בבל מתחתנים עם \"בני ישראל\", עדיין אין ראיה שאסרו חכמי הדור בפירוש, כי בסבת הגלות, הרבה דברים היו יכולים להיות. וזכורני שעד זמן ידוע היו הספרדים בבריטניה נמנעים מהתחתן עם האשכנזים, והיום נהפך הדבר, כי הספרדים שמחים אלי גיל כשהאשכנזים מתחתנים עמהם.",
                    "34": "ולראש לכל תמיהני על מה שהרב אבן ספיר מביא בשם רבני צפת ז\"ל<sup class=\"footnote-marker\">5</sup><i class=\"footnote\">דבריהם של רבני צפת נדפסו בספר “בני ישראל\", עמ' יג-יז, ואינם בספר אבן ספיר.</i>. שפנו אל אחינו אנשי בבל בהודו שחלילה לא ירחקו אלא יקרבו את \"בני ישראל\" ההודים. והלא אבן ספיר סותר את עצמו, כי \"מכיוון שלא היו להם ואין להם גיטין וחליצה ולא סדר עריות ושניות\", ודאי שצריך להרחיקם ולא לקרבם. ומוכח שמעצם הדין חשבו שאין לחוש. שאם מפני הגיטין, הוא אבן ספיר בעצמו מודיע שבמקרה של קטטה היה דרכם שהאישה תשוב לבית אביה ותשב שוממה אלמנות חיות עד יום מותה, ומפני יבמה לשוק אין חשש של ממזרות, ומפני העריות החשש [ל]מיעוט כל כך קטן מן הסתם כמו שביארנו. ואולם מכל מקום צריך הדבר עוד חישוב ובדיקה קפדנית.",
                    "35": "ועל כ\"ת המצווה הזאת, ושלום למר ולתורתו, ה' ישפות שלום לו ולכל אשר לו הי\"ו.",
                    "36": "ונא להתקשר עם הרב טולידאנו שליט\"א, שכפי שאמר לנו יש לו ספרים בעניין \"בני ישראל\".",
                    "37": "ויעויין שם בעין יצחק, שהגאון ז\"ל מסיק שבמקום שבטל הטעם, אזי במקום עיגון יש להקל בדבר שבמנין ע\"ש, כמו\"כ יש לחקור בענין הגיטין שם בהודו כמובן.",
                    "38": "ידידו מוקירו כערכו הגדול הכותב בחפזון",
                    "39": "יצחק אייזיק הלוי הרצוג",
                    "40": "<b>ד.</b>",
                    "41": "י\"ב תמוז תשי\"ז",
                    "42": "לכבוד<br>ידי\"נ הרב הגאון הגדול פאה\"ד<br>כש\"ת רבי יצחק אייזיק הלוי הרצוג שליט\"א<br>ראש הרבנים לישראל",
                    "43": "אחדשה\"ט",
                    "44": "קבלתי את מכתבו מיום י' תמוז ש\"ז.",
                    "45": "כתב הדר\"ג דבעניין זנות ונישואין עם קרובים דן הגאון בעל \"עין יצחק\" עפ\"י רש\"י בקידושין דף פ\"א ד\"ה ודר עם אמו ועם בתו, דלא תקיף יצריה עלייהו דאהנו ביה אנשי כנה\"ג וכו'. אין הספר עין יצחק מצוי אצלי. ולכאורה היה נראה די\"ל כן מדברי \"בית שמואל\" בסי' ד' גבי פנויה שנתעברה וכו', דאם אין ממזר בעיר הולד כשר. ויש לתמוה דהלא יש לחוש לקרוב שאסור עליה באיסור ערוה דהולד ממנו ממזר, והיה לו להתנות ג\"כ אם אין לה נמי קרוב כזה בעיר. משלא התנה כן, נראה דאין חוששין לקרובים, וי\"ל דמטעם זה שכתב רש\"י וכן כתב הר\"ן דאהנו ביה אנשי כנה\"ג ולא מתגרי בקרובים. אלא דרש\"י והר\"ן כתבו טעם זה דווקא לגבי אמו ובתו, ונראה דאנשי כנה\"ג לא אהנו כי אם באם ובת, ויש לחוש לשאר קרובים. וכן נראה מרש\"י והר\"ן בקידושין דף ע\"ג שחשבו את הקרובים למיעוט הפסולין אצלה. וכן נראה מתו' ר\"י הזקן שם. ומכאן תמה בשו\"ת \"אחי וראש\" (אה\"ע סי' ט') על ה\"בית שמואל\" שנראה שלא חשש לקרובים, הרי דחיישינן לקרובים ומיעוט פסולין אצלה מחמתייהו. וכתב דכן מוכח נמי מתשובת מהרי\"ו (סי' ע\"ד) שהביא הב\"ש שם, דכתב: \"וכשבודקין אותה בודקין אותה אם נתעברה מאדם שאינו עליה באיסור ערוה\", ונדחק ליישב דמ\"ש ב\"ש \"אם אין ממזר בעיר\" הכוונה נמי שאין לה קרובים בעיר שהולד מהם ממזר, וחדא מנייהו נקט. והסכים עמו בזה בעל \"נדיב לב\" בתשובתו שם וכמו\"כ ראיתי כתב \"בית מאיר\" ע\"ש.",
                    "46": "וראיתי להרש\"ש שם בקידושין כתב דהטעם שכתב רש\"י על אמו ובתו, קאי נמי על אחותו, כי כן פירש רש\"י בסנהדרין על בקרובותיה: \"באמו ובאחותו\". וכתב: \"ולפי זה נראה לי דאחותו לאו דוקא, אלא הוא הדין שאר קרובות, ונקט אחותו לרבותא, דאף שהיא עמו ראשון בראשון כאב עם בתו וכבן עם אמו, אפילו הכי יחוד לפרקים הוא דשרי\". וצ\"ל דסמכינן על תקון אנשי כנה\"ג לגבי אמו ובתו יותר מבאחותו משום דבלאו הכי לא תקיף יצריה עלייהו כל כך. אמנם מ\"ש דנראה לו דאחותו לאו דווקא אלא הוא הדין שאר קרובות, אין נראה כלל. ונסתר מהאמור דחיישינן בשתוקי מהקרובים, וכ\"ש שיש לחוש להו ביחוד דמן התורה. ונראה פשוט דרב אסי דוקא נקט אחותו. וכן משמע בהר\"ן, דעל מה דאמרינן לעיל מזה \"ואסור להתייחד עם כל עריות שבתורה\", כתב שם: \"לאו דוקא דהא שרי להתייחד עם בתו ואחותו כדאיתא לקמן\", הרי נראה דשאר עריות באיסורן הן עומדין. וכן נראה מכל הפוסקים שפסקו כרב אסי דאחותו דוקא. ועיין חלקת מחוקק ובית שמואל סי' כ\"ב סק\"א ומשנה למלך פ\"א מה' סוטה ה\"ג, יוסף אומץ סי' כ\"ו ומנחת חינוך מצוה קפ\"ח. וכן מפורש יוצא מדברי פני יהושע דכתב נמי דטעמו של רש\"י קאי ג\"כ על אחותו, \"דאל\"כ אין טעם כלל להתיר יחוד באחותו טפי מבאחרות\" עיי\"ש. הרי דפשיטא לו דאחותו דוקא, ואנשי כנה\"ג לא אהנו בכל הקרובים כי אם באם בבת ובאחות. ומדברי בעל אבן ספיר נראה דהמציאות היתה כזאת, שבהיותו שם עוד היו נושאין קרובי עריות. ומדכתב בלשון ודאי: \"כי לא היה ולא יש להם עד היום גיטין וחליצה וסדר העריות והשניות\", נראה שחקר ודרש או ראה וידע בכל זה.",
                    "47": "ואולם לא כן הוא, ודבריו אלה אינם מדויקים, ונסתרים ממה שכתב לפני זה בסמוך: \"מאז באו הנה איזה יהודים סוחרים מעיר בגדאד ובצרה לסחור את הארץ התוודעו להם והתקרבו אליהם, וכשבאו אח\"כ להשתקע הביאו להם ספרי תורה כתובים כדת ועשו להם בית הכנסת ולמדו אותם דת משה וישראל ככל התורה והמצווה. והם קיבלו עליהם לשמור ולעשות ככל אשר יורו להם היהודים האלה... ולא יסורו מכל אשר יורו להם ימין ושמאל\". ואיך יתכנו דבריו הנ\"ל. א\"כ מה התורה והמצווה אשר לימדום ומה קבלו עליהם לשמור ולעשות, ואיך אפשר שיהודים אלה שכל כך התעניינו ללמדם תורה ומצוות, יראו אותם נושאין קרובי עריות איש אחותו ואיש אחות אמו ואחות אביו וכו' ולא יעמידו אותם על טעותם. ועוד סתירות יש בדבריו של בעל אבן ספיר בארבעה פרקיו על \"בני ישראל\" אלה. ונראה שבהיותו בשליחות בהודו רשם אגב אורחא כל מה ששמע, ולא בירר הדברים שהיו צריכים בירור, כי לא התכוון לעדות ולא העלה על דעתו שיבואו לסמוך על דבריו הלכה למעשה. ולכן לא נראה לי כלל לסמוך על דבריו, לא להקל ולא להחמיר.",
                    "48": "גם בימים אלה הראו לי תשובותיהם של רבני צפת וטבריה על כת זו של \"בני ישראל\" שנתפרסמו בזמנו בבומבאי בעתון \"דורש טוב לעמו\" בחודש כסלו שנת תר\"ל, ונדפסו בירחון \"סיני\" בשנת תש\"י, ומדבריהם יוצא שבאותם הימים שהיה שם בהודו בעל אבן ספיר, היה שם הרה\"ג ר' שמואל עבו ראש רבני צפת, וחקר ודרש על בני כת הנ\"ל ולא הזכיר שמצא בהם חשש פיסול. וראה שהיה להם בשכונה אחת שני בתי כנסת וס\"ת לרוב וחזן הכנסת מבני בבל, ולקחו אותו להראות לו את המקוה שעשו והיה כשר כדת וכדין. כעשר שנים אח\"כ, שם נמצא ושם היה, בנו של הרב הנ\"ל, הרב אברהם עבו, ונתבקש לשאול על אשר נתעוררו אז כמה מהקהל להרחיק את בני כת זו שלא לצרפם לעשרה ולא לקרותם לתורה, אע\"פ שמקיימים כל מצוותיה, תורה שבכתב ושבע\"פ, וכל מעשיהן כהלכת גוברין יאודאין. ועל זה ענו ואמרו רבני צפת אשכנזים וספרדים ורבני טבריה, שקבלו עדות עליהם מכמה רבנים שלוחי אדמת הקודש, שחלילה להרחיקם בזרוע ומצוה רבה לקרבם להראות להם פנים וחיבה יתירה, לקרותם לתורה ולצרפם לעשרה וכו' ואין נגרע דבר מישראל הכשרים. זה תורף דבריהם.",
                    "49": "מכללות דבריהם נראה שלא חששו בהם חשש פיסול, דאם איתא לא היו כותבים לקרבם, דשמא יתערבו בישראל וישאו נשים וירבו ממזרים בישראל, וכמ\"ש מרן הב\"י בשם רב נטרונאי על כיוצא בהם. ועיין בית שמואל סי' ד' ס\"ק ס\"ז ועיין בית הילל, דאסור לקבלם, היינו להכניסם עמנו לבית הכנסת, דשמא יחשבו הרואים שכשרים הם ויבואו להתחתן עמהם. אלא דעכ\"פ נשארו בני כת זו של \"בני ישראל\" מובדלים ומרוחקים כל הזמן עד השנים האחרונות, שפה בארץ התחתנו כמה מהם והותרה הרצועה גם שם במקום קביעותם.",
                    "50": "בעניין הגיטין הנכתבים וניתנים בהודו: כפי הנשמע, זה שנים משמש החזן של \"בני ישראל\" כדיין יחידי לגיטין לכל קהילת בומבאי, ל\"בני ישראל\" וליהודים אחרים אשר שם, והוא ע\"ה גמור וכותב הגיטין ע\"פ נוסח גט שבידו. ואשמם בראשי הקהילה דשם, שלא מקבלים רב מוסמך בדיני גיטין וקידושין.",
                    "51": "ידידו דורש שלומו וטובתו מוקירו ומכבדו כערכו הרם,<br>יצחק נסים"
                },
                "1": {
                    "0": "<big><strong>החלטת מועצת הרבנות הראשית בעניין \"בני ישראל\"</strong></big><sup class=\"footnote-marker\">6</sup><i class=\"footnote\">בני ישראל, עמ' ז.</i>",
                    "1": "לא התעורר ספק לגבי יהדותם של \"בני ישראל\", ומתקופה קדומה מוחזקים הם ומיוחסים לזרע ישראל. אולם בשל הינתקותם במשך תקופה ארוכה ממרכזי התורה, התעוררו חששות הלכתיים לגבי סדרי ודיני הנישואין והגירושין שנהגו בהם.",
                    "2": "בפני המועצה היו תשובות של הרבנים הראשיים הרב בן ציון מאיר חי עוזיאל זצ\"ל<sup class=\"footnote-marker\">7</sup><i class=\"footnote\">שו\"ת משפטי עוזיאל, חלק ט סימן לב.</i> והרב יצחק הרצוג זצ\"ל<sup class=\"footnote-marker\">8</sup><i class=\"footnote\">שו\"ת היכל יצחק, אה\"ע, סימן יג-יד.</i> על מקרים בודדים של חיתון בני עדה זו, והתירו נישואיהם במקרים אלה.",
                    "3": "על יסוד תשובות אלה והבירורים ההלכתיים היסודיים והמקיפים שנערכו עתה, קובעת המועצה שאין כל יסוד לאסור נישואיהם של \"בני ישראל\", ולפיכך מותרים הנישואים עמם. על הרבנים רושמי הנישואים לקיים בירורים מתאימים בכל מקרה לפי הנחיות של הרבנות הראשית, ובעת שיתעוררו אצלם ספקות יביאו את הדבר בפני בית הדין האזורי הקרוב, כפי שנהוג ומקובל בכל מקרה של רישום נישואין.",
                    "4": "הרב הראשי יצחק נסים יעביר החלטת מועצת הרבנות הראשית לרבנים רושמי הנישואין בארץ, בצירוף הסברים והנחיות.",
                    "5": "החלטת מועצת הרבנות הראשית, אין לה כל קשר עם שאלת חיתון עם קראים. הללו דינם שונה לחלוטין, ומפורש בשולחן ערוך אבן העזר סי' ד'."
                },
                "2": {
                    "0": "<big><strong>הנחיות הרב נסים לרושמי הנישואין (בנ\"י, עמ' ח)</strong></big>",
                    "1": "על פי החלטת מועצת הרבנות הראשית לישראל ביום ח' במרחשון תשכ\"ב, ניתנות בזה הנחיות אל הרבנים רושמי הנישואין:",
                    "2": "הוגשה בקשה לרישום נישואין של אחד מעדת \"בני ישראל\" עם מי שאינו מבני עדה זאת, על הרב רושם הנישואין:",
                    "3": "לחקור ולדרוש האם האם ואם האם של המבקש או המבקשת מעדת \"בני ישראל\", ולמעלה עד כמה שאפשר, הייתה יהודיה או ממשפחות שנתערבו בהם שאינם בני ברית או גרים.",
                    "4": "לחקור ולדרוש אם הורי המבקש והורי הוריו, ולמעלה עד כמה שאפשר, נישאו לאחר גירושין, או שהיו בתוכם נישואי קרובים האסורים לפי הדין.",
                    "5": "נתברר להרב רושם הנישואין שאין חשש מן החששות האמורים לעיל, ישיא את המבקשים.",
                    "6": "נמצא חשש מן החששות הנ\"ל, יפנם הרב רושם הנישואין לבית הדין באזור, בית הדין ידון בדבר ויכריע אם הנישואין מותרים מעיקרם, אם לאו; ואם הם מותרים, אם צריכים גרות או טבילה, אם לאו.",
                    "7": "יצחק נסים",
                    "8": "נשיא מועצת הרבנות הראשית לישראל"
                },
                "3": {
                    "0": "<big><strong>האם חוששים לקרובים האסורים באיסור ערוה<br>(תגובה להערה על דברי הרב בס' \"בני ישראל\")</strong></big>",
                    "1": "<b>תשובה (השאלה חסרה)</b>",
                    "2": "ב\"ה, ירושלים,<br>י\"ד בתשרי התשכ\"ז",
                    "3": "לכבוד<br>הרב הנכבד ורב הפעלים<br>כש\"ת ר' דוד הלר יצ\"ו<br>לוגאנו.",
                    "4": "אחדשה\"ט",
                    "5": "קבלתי את מכתבו במועדו ומחמת טרדותי המרובות לא יכולתי לענות לו עם קבלתו וָאֵחַר עד עָתָּה וגם הנני נאלץ לכתוב בקיצור.",
                    "6": "מה שהעיר על מ\"ש במכתב בס' בני ישראל מדברי רבינו ירוחם ז\"ל, יפה העיר. אחרי ששלחתי מכתבי הנ\"ל להגרי\"א הרצוג ז\"ל נזדמן לי לראות מ\"ש הגאון חקרי לב באה\"ע סי' יז ולא הסתייע בידי לשוב לעיין בזה, ולפני זמן מה נדפס אוצר הפוסקים ח\"ט ושם בסי' כ\"ב האריכו בזה והביאו דברי רבינו ירוחם<sup class=\"footnote-marker\">9</sup><i class=\"footnote\">רבינו ירוחם נתיב כג ח\"א בדין יחוד לפרקים עם עריות הקרובות, כנדפס באוצר הפוסקים הנ\"ל דף מד ע\"ג ס\"ק ד אות ה.</i>.",
                    "7": "והנני חותם בהוקרה ובברכת מועדים לשמחה,",
                    "8": "יצחק נסים"
                }
            },
            "1_11 Converts": {
                "0": {
                    "0": "<big><strong>מחאה נגד נישואי תערובת</strong></big>",
                    "1": "<b>שאלה</b>",
                    "2": "ב\"ה ט אדר התשל\"ב<br>24/2/72",
                    "3": "לכ'<br>מ\"ע האדמו\"ר הרה\"ג מעו\"מ<br>סוע\"ה סבא דמשפטים מרן<br>הרב הראשי לישראל והראש\"ל<br>כקש\"ת מוהר\"ר מהר\"י נסים שליט\"א<br>ת.ד. 7525<br>ירושת\"ו",
                    "4": "<b>נחוץ מאד מאד</b>",
                    "5": "אדמו\"ר שליט\"א",
                    "6": "אחדשכת\"ר ביראת הכבוד והדרת קדש, במרירות לב ועגמת נפש, איעול בלי בר להגיד למני\"ר שליט\"א על הפרצה הגדולה שנפרצה \"בזמן האחרון\" בחומת קהל עדתנו.",
                    "7": "בחורים ובחורות משופרי שופרי אמידי העדה התחתנו ועומדים להתחתן עם נכרים ונכריות באין מפריע.",
                    "8": "המכאיב ביותר אשר גם ההורים, אשר מלפנים היו מזדעזעים ובוכים ומבכים, נסחפים היום אחרי הבנים, ולא רק שמסכימים, אלא גם שמעיזים להזמין בפומבי את הצבור להשתתף בסעודות הוללות והתבוללות כאלה, כאשר המוזמנים ביודעים ובלא יודעים נענים להזמנה רח\"ל.",
                    "9": "ראשי הקהלות ובתי הכנסיות מר להם מר על חציפות נועזה כזו אשר לא נשמע כמוה מעולם, ואשר עלולה להמיט שאון איום ונורא על טהרת המשפחה לכל שכבות העדה, אם בארזים וכו'.",
                    "10": "ובכן מבקשים בכל מיני בקשה מהדרת קדש\"ת שליט\"א כי יואיל בטובו וחסדו לעמוד לימיננו לשלוח פרסום להוכיח את העבריינים על כל האמור, ולאסור אסר בגזרתא דאורייתא על כל מי שיעיז להשתתף באשכלות מרורות כאלה, שלא ילכד ח\"ו בשחיתותם.",
                    "11": "ואשר להורים החצופים, אם יראה מני\"ר לתקן ולגזור איזה גזרות להענישם, למשל שלא יכבדו אותם בעלית התורה וכו' וכו', וכל העם ישמעו וייראו.",
                    "12": "נא גבור, יחיש נא לקדם את פני הרעה בעוד מועד, וברוח קדשו ימית יצרא דעברה ביפה שעה אחת קודם ושכרו כפול מן השמים.",
                    "13": "המחכה בכליון עינים לתשובתו הרמתה וחותם בשמו ושם ראשי העדה.",
                    "14": "בכבוד והערצה",
                    "15": "ע\"ה יצחק משה שחיבר ס\"ט",
                    "16": "<b>תשובה</b>",
                    "17": "ב\"ה. ירושלים,<br>כ\"ט באדר התשל\"ב",
                    "18": "לכבוד<br>מעלת הרב יצחק שחיבר יצ\"ו<br>הרב לעדת הספרדים<br>בואנוס־איירס.",
                    "19": "שלום וישע רב,",
                    "20": "כמהלומה קשה היתה לי השמועה על הפירצה הנוראה בחומת בית ישראל אשר נבקעה בקהילת הספרדים שבארגנטינה שהחלו בחורים מקהילתם לחלל קודש ולהתקשר עם בת אל נכר. בעקבות פשע זה עלולים הם להביא עליהם כלייה כדברי הנביא מלאכי<sup class=\"footnote-marker\">10</sup><i class=\"footnote\">פ\"ב, יא-יב.</i>: \"כי חלל יהודה קדש ה' אשר אהב ובעל בת אל־נכר. יכרת ה' לאיש אשר יעשנה ער ועונה מאהלי יעקב\". וכתב הרמב\"ם<sup class=\"footnote-marker\">11</sup><i class=\"footnote\">פי\"ב מהלכות איסורי ביאה ה\"ו-ח.</i>: \"הנה למדת שזה כאלו התחתן לע\"ז שנאמר ובעל בת אל נכר ונקרא מחלל קדש ה' ועון זה יש בו נזק והפסד שאין בכל העריות כמותו שהבן מן העריות בנו הוא לכל דבר ובכלל ישראל נחשב, אע\"פ שהוא ממזר, והבן מן הנכרית אינו בנו שנאמר<sup class=\"footnote-marker\">12</sup><i class=\"footnote\">דברים ז, ד.</i>: \"כי יסיר את בנך מאחרי\" מסיר אותו מלהיות אחר ה' ולמעול בו\".",
                    "21": "לא די בפשע הבנים שנטמעים בגויים, אלא שלפי השמועה יש הורים שלא בלבד שאינם נחרדים מבגידת בניהם ואינם עושים כל מה שצריך כדי להניא אותם, אלא אף מעודדים אותם בכך שעושים להם בכספם מסיבות חתנות ומשתתפים בהם כאילו השמחה שרויה במעונם. ולא צופים לאחריתם, ומתעלמים מאזהרת תורתנו הקדושה<sup class=\"footnote-marker\">13</sup><i class=\"footnote\">דברים ז, ג.</i>: \"לא תתחתן בם בתך לא תתן לבנו ובתו לא תקח לבנך\", וכן מפורש בעזרא<sup class=\"footnote-marker\">14</sup><i class=\"footnote\">נחמיה י, לא.</i>: \"ואשר לא נתן בנותינו לעמי הארצות ואת בנותם לא נקח לבנינו\". בכך נעשים ההורים מעודדים לטמיעת בניהם.",
                    "22": "נוהג היה בקהילות ישראל שפרנס על הציבור, אם אחד מבני משפחתו היה יוצא לתרבות רעה וכל שכן אם נשא גוייה, אף־על־פי שמחה ועשה כל שבכוחו להניאו, היה פורש מתפקידו ונכלם. ואלה שמשלימים עם התועבה הזאת ראוי שהציבור יימנע מלכבדם הן במשרות הקהל ובמוסדותיו והן בכיבודים אחרים. אסור לו לציבור להחשות, שאם לא ימחה ויתנגד גם למעשה ההורים, נמצא שהוא משלים עם מעשיהם ומעודדם<sup class=\"footnote-marker\">15</sup><i class=\"footnote\">ראה הרמב\"ם פ\"א מהלכות מלכים ומלחמות ה\"ז, ספר החינוך מצוה תצז, הרמ\"א בהגה חו\"מ סוף סי' לז, שו\"ת חתם סופר ח\"ו סי' מט, שו\"ת ציץ אליעזר ח\"ג סי' כט פ\"ב, שו\"ת יבי\"א ח\"ו חו\"מ סי' ג.</i>.",
                    "23": "אין דבר ששומר על קיום האומה והאמונה כמו טהרת המשפחה והשבת. ואם גם שני אלה לא תאחזו בהם ותקיימום בכל תוקף, אסור לפתוח פה לשטן ולומר מה יקרה חלילה לאחינו שבגולה.",
                    "24": "ואתם רבני הקהילות ופרנסיהן, עליכם המצווה מוטלת לעמוד בפרץ ולא לשקוט ולא לנוח למנוע פירצה נוראה זאת. ה' הטוב הבוחר בעמו יגדור בעדכם פירצה זאת ויחזק ללב אחינו שבגולה להיות נאמנים בבריתו עד שיקבצם ויכנסם ב\"ה בקרוב לארץ חמדתו ולא נתערב בגויים ולא נלמד ממעשיהם עוד.",
                    "25": "ולקראת חג חירותינו אאחל לכב' ולכל אשר לו ולכל עדתו שתזכו לחירות שלימה משיעבוד המלכויות ומנהגיהן ואת חג המצות תחוגו בדיצות ובשובע שמחות ותזכו לשנים רבות נעימות וטובות.",
                    "26": "בכבוד רב,",
                    "27": "יצחק נסים"
                },
                "1": {
                    "0": "<big><strong>בעניין גיור בנישואי תערובת</strong></big>",
                    "1": "<b>מכתב</b>",
                    "2": "ב\"ה יום ה וחיית ורבית, כ\"א אלול תשט\"ו",
                    "3": "לכבוד מנורה הטהורה, זכה וברה, מרנן ורבנן, הרב הגאון<br>ראשון לציון, מורינו יצחק נסים שליט\"א<br>יאריך ה' ימים על ממלכתו. אכי\"ר",
                    "4": "אחדש\"ט שלום",
                    "5": "באתי כעת קודם כל להביע את כל הוקרתי על כל הכבוד שעשו לי בקבלו אותי בצל קורתו, וגם להביע להרבנית ולכל בני ביתו על הטרחה שטרחו בעדי בהיותי בישראל, ולשנה החדשה תקבלו נא את ברכתי ברכת הדיוט",
                    "6": "יהי רצון שיתאגדו תורה וגדולה על שלחנכם ונזכה כלנו פה להנות מתורתו ימים ושנים ארוכים.",
                    "7": "יסלח נא כת\"ר שלא יכלתי לקבל פרדה, כי הייתי טרוד עד רגע האחרון בישיבת ועד הפועל הציוני לטובת יהודי צפון אפריקה והייתי צריך לשבת עם מנהיגי הסוכנות וגם עם שרי הממשלה להתיעץ בישוב הדעת ובכובד ראש ולמדתי הרבה דברים... והיה לי דין ודברים בין אשכול – לקול...",
                    "8": "כשחזרתי הנה ספרתי להרב הראשי של אלגיריה אודות הרב נוראי שליט\"א, ובקש ממני לכתוב לכבודו שהוא תמה מאד על הרב נוראי שהעלים את צד השני, ואינו לפי כבודו שידבר רק מה שהוא סובר. והרב בקש שראשון לציון והרב מרן הרצוג יחד יחוו דעתם הטהורה הלכה למעשה.",
                    "9": "ואני עבד נרצע ע\"ג קרקע כתלמיד, כי תורה היא וללמוד אני צריך, ואי\"ה בעוד איזה ימים הנני אפנה במכתב מיוחד לכת\"ר ולכבוד הרב הרצוג אודות זה בשם הרבנות הראשית של אלגיריה.",
                    "10": "ג\"כ נא אדוני הרב לא אשכח הזמן שהייתי יחד עם בנו חמודו המשכיל והמדעי בניהו נ\"י יהי רצון שיעלה ויצליח בכל דרכיו.",
                    "11": "הנני גומר בברכה נאמנה לשנה החדשה",
                    "12": "הק' אברהם משה בן הרי\"מ זצ\"ל הלוי פינגרהוט",
                    "13": "<b>שאלה</b>",
                    "14": "ב\"ה יום ו' עש\"ק כ\"ב אלול תשט\"ו",
                    "15": "בעלות קול שופר, יוחק לחיים בספר, מע\"כ מרנא ורבנא הלא הוא הרב הגדול, מבצר עז ומגדל, תנא ירושלמאה, מאור ישראל והגולה וכו' וכו', מוהר\"ר יצחק נסים שליט\"א ראשון לציון, יאריך ה' ימיו הוא ובניו אתו וכל משפחתו עד ביאת הגואל אכי\"ר",
                    "16": "מורנו ורבנו",
                    "17": "בהיותי בישראל זכיתי להתקבל לראיון אצל כת\"ר והצגתי לפניו שאלה בענין הגיור של זמננו שדנו עליה רבני צרפת ואלג'יריה, והבאתי לפני כת\"ר שתי תשובות. אחת לאיסור, שכתב ידידי הרב רבי רחמים נהוראי נ\"י, ואחת להתיר בתנאים מיוחדים, ממני הצעיר<sup class=\"footnote-marker\">16</sup><i class=\"footnote\">תשובותיהם של הרב נאהורי והרב פינגרהוט, בשו\"ת הרב אברהם משה פינגרהוט, אה\"ע, סי' יד-טו.</i> שדנתי בה כתלמיד היושב לפני רבו, להלכה. ומצרף להם מסרתי לכבודו תשובת הרב הגאון רבי חיים בליח זצ\"ל [רבה של תלמאסן 1832 – 1919] שהתיר הלכה למעשה בטוב טעם ודעת, ולא ראיתי את תשובתו רק אחרי שכתבתי את תשובתי, וברוך רחמנא שכיוונתי לדעת גדול.",
                    "18": "שליחות זאת עשיתי על פי החלטת אגודות רבני צרפת ואלג'יריה, שבראשם הרב הראשי ר' יעקב קאפלאן שליט\"א והרב הראשי למדינת אלג'יריה ר' משה אייזנבט נ\"י, ועכשיו באתי באופן רשמי בשם שליחות זו לבקש מכת\"ר לחוות את דעתו הטהורה על עניין זה הלכה למעשה כי מציון תצא תורה.",
                    "19": "הנני בטוח כי כת\"ר כבר מסר העתק תשובתי להרב הגדול מרנא ורבנא רבי הרצוג שליט\"א כדי שיחוה גם הוא דעתו, ומה שיגמרו אתם רבותינו נקבל הן בקהלת צרפת שהם אשכנזים והן אנחנו קהלות ספרד.",
                    "20": "על כן יואל נא רומכ\"ת נ\"י להשיב לנו על שאלתנו הנ\"ל, ועל הטורח הנני מקדים לו את תודתי מקרב הלב ובכתיבה וחתימה טובה ובברכה נאמנה",
                    "21": "הקטן אברהם משה בן הרי\"מ זצ\"ל הלוי פינגרהוט",
                    "22": "<b>תשובה</b>",
                    "23": "ב\"ה, ירושלים, א כסלו תשט\"ז",
                    "24": "לכבוד ידידי הרה\"ג הנודע לשם טוב ולתהלה <br>ר' אברהם משה הלוי פינגרהוט יצ\"ו<br>רב דק\"ק אלג'יר.",
                    "25": "שלום וישע רב,",
                    "26": "הגיעוני לנכון מכתביו מיום כ\"א ומיום כ\"ב באלול תשט\"ו.",
                    "27": "הנני מצטער שמחמת טרדות הציבור והעבודה השיפוטית המוטלות עלי לא נתפניתי לעיין בתשובות של כב' בענין הגירות של הנישאים בנישואי־התערובות, שכב' בקשני בע\"פ ובמכתביו הנ\"ל להשיב עליהן. גם לא היה סיפק בידי להשיב להרב נהוראי יצ\"ו על תשובתו בענין הנ\"ל, שהקדים ושלחה אלי לפני קבלת תשובתו של כב'.",
                    "28": "ודאי לא נעלם מכב' שבמאת השנים האחרונות בעייה זו תפשה מקום נכבד בעשרות ספרים של בעלי התשובות, שנשאלו על כך הלכה למעשה, וכמעט שלא הניחו פינה וזוית ומקום להתגדר בו. רואה אני שבכלל דבריהם – דברכם בתשובות ששלחתם אלי. ולעצם הדין אין מה לחדש, אם לא לפלפולא בעלמא ולשאת ולתת בדברי המחברים הנ\"ל. ולאיזה מסקנה שנגיע – אם להחמיר כדברי המחמירים ואם להקל בתנאים ידועים כדברי המקילים – אין בכוחה של מסקנתי להעלות ארוכה ומרפא להפרץ המרובה.",
                    "29": "עצתי היא, איפוא, שתתאספו יחד רבני צרפת ואלג'יריה ותבואו לידי הסכמה אחידה, מעין הסכמה ותקנה שנעשתה פה בארץ־ישראל בימי קודמי המנוח הרב הגאון כמהר\"ר בן ציון מאיר חי עוזיאל זצ\"ל ויבלח\"א וטובים חברי הגאון ר' יא\"ה הרצוג שליט\"א וחברי מועצת הרבנות. אף כי ב\"ה בארצנו הקדושה עוד לא קרה שנישאו בנשואי תערובת, אבל באו ובאים מחו\"ל זוגות כאלו, אשר נשאו בחו\"ל בנשואים אזרחיים.",
                    "30": "וזאת היתה התקנה: שבמשך שנה שלימה מיום הגשת בקשתם לביה\"ד האזורי להתגייר – אין מגיירים אותם, בתקופת זמן זו מתחקים על הליכותיו של הזוג בעניני יהדות. אם מתברר שאפשר להם שיתנהגו כהלכת יהודאין, ביה\"ד יתן רשות לגיירם ולהשיאם כדין ע\"י חופה וקדושין.",
                    "31": "אולם אם ביה\"ד האזורי מוצא מסבות מיוחדות שראוי לגיירם מיד מבלי לחכות שנה – על ביה\"ד לקבל הסכמת הרבנים הראשיים לישראל – ורק אם תאושר על־ידם החלטה זו, אזי נתנת רשות לאותו ביה\"ד לגיירם.",
                    "32": "משער אני שאתם לא תוכלו להחמיר יותר ומאד רצוי שתתקינו הסכמה מעין זו ותתלו את ההיתר הסופי בהסכמת הרבנים הראשיים לישראל – ואנו לאור הדו\"ח שנקבל מכם, נדון בדבר נודיע לכם את החלטתנו מיד.",
                    "33": "ברור לי גם שבפניכם תעמוד שאלה אחרת של צדדים אשר לא נשאו בנשואים אזרחיים ולא חיו יחד, והצד היהודי דורש לגייר את הצד השני – שאינו יהודי, כדי להנשא בחופה וקדושין כדמו\"י.",
                    "34": "הנה גם בזה יכולים אתם לתקן הגבלות במדת האפשר, ובמקרים היוצאים מן הכלל שתסכימו להתירם תתלו ההיתר הסופי ברבנים הראשיים לישראל.",
                    "35": "ומי יודע אולי דרך זו תגדור במדת מה את הפרצה הגדולה הקיימת במקומותיכם.",
                    "36": "לבד מזאת עליכם להקדיש מכוחכם ומהשפעתכם לדבר על לב הדור הצעיר, בשובה ונחת, ולהסביר לו שיזיר עצמו מבנות ומבני הנכר, להתקדש בקדושת עם ישראל, בדרך אשר הלכו בה עד הלום.",
                    "37": "וה' יתן לכם כוח לגדור הפרצה ולקרב ליבות בני צאן מרעיתכם לאבינו שבשמים ותזכו לכל טוב.",
                    "38": "בפרישת שלום<br>ובברכת התורה<sup class=\"footnote-marker\">17</sup><i class=\"footnote\">ראה תשובת הרב להלן סימן ד ובהערה שם.</i>.",
                    "39": "יצחק נסים"
                },
                "2": {
                    "0": "<big><strong>בעניין הנ\"ל</strong></big>",
                    "1": "<b>תשובה (השאלה חסרה)</b>",
                    "2": "ב' כסלו תשט\"ז",
                    "3": "לכבוד הרה\"ג המפורסם לשם ולתהלה ר' דוד אשכנזי יצ\"ו<br>הרב לקהלות והראן [עיר נמל באלג'יריה, נקראת גם אוראן]",
                    "4": "שלום וישע רב,",
                    "5": "מכתבו מיום ט\"ז לחדש העבר קבלתי לנכון. על ברכותיו במכתבו מיום כ' אדר תשט\"ו השיבותי ברכה בזמנו. ממכתבו האחרון אני מבין שלא הגיעה תשובתי לידו, לכן הנני משיב לו שנית תודה וברכה.",
                    "6": "כתבתי היום מכתב מפורט לידידינו הרב פינגרהוט יצ\"ו על שלושה פסקי דין שמסר לידי והסברתי לו סיבות האיחור ורצוף בזה העתק ממנו.",
                    "7": "רצינו להודיע לכב' כי הזמן מחייב שתתאספו חו\"ר והראן ואלג'יריה יחד ותדונו בענין באהבה ובאחוה שלום ורעות כדרכם של ת\"ח המרבים שלום, ותבואו לידי מסקנה אחידה לתקן תקנות המגבילות את הפירצה ככל האפשר, מעין התקנות שעשתה הרבנות הראשית פה בארץ לפני שנים אחדות, אשר את תוכנן מסרתי במכתבי להנ\"ל, או בצורה אחרת אשר תמצאו שיש בה למעט הפירצה.",
                    "8": "ועל הכל להשפיע על הדור הצעיר בדברי כיבושין שיתקבלו על לבותיהם ולהודיע להם חומרו של המעשה הזה ושכר הפורש ממנו.",
                    "9": "והשי\"ת יהיה בעזרכם לגדור הפירצה ולקרב ליבות בני צאן מרעיתכם לאבינו שבשמים ותזכו לכל טוב, אמן.",
                    "10": "יצחק נסים"
                },
                "3": {
                    "0": "<big><strong>בעניין הנ\"ל</strong></big>",
                    "1": "<b>שאלה</b>",
                    "2": "ט\"ז תמוז תשי\"ה [=תשט\"ו] לפ\"ק",
                    "3": "לכבוד מעלת הגאון המפורסם סיני ועוקר הרים<br>שר של תורה רבן של ישראל שמו נודע בשערים<br>הרב הראשי ראשון לציון מרן מהריא יצחק נסים שליט\"א<br>ירושלים תובב\"א",
                    "4": "גאון ישראל!",
                    "5": "אחדשו\"ט: הנני מתכבד להציע לפני הדרת גאונו לקוטים בענין המר והמכאיב את הלב של נשואי תערובת אשר יום יום הורס ונותץ היהדות מיסודו. ולא עוד אלא שחלילה, קודם עשר שנים אם לא נאזור מתנינו לעמוד על המשמר לא ישאר לבנות ישראל כי אם לבחור גם בן עקלקלות \"גבעת הערלות\" או להמתין עד שילבין ראשן, שני דרכים מרים ממות.",
                    "6": "לכן אמרתי עוד יש גבורים בארץ להציל נפש ורוח ישראל. ולציון משפט הבכורה, כי מציון תצא תורה.",
                    "7": "ואם יש ממש בדברי, דברי תלמיד לפני רבו, אז אשמח שנתכוונתי לאמת, ואם לאו הרי הם בטלים ומבוטלים כחרס הנשבר.",
                    "8": "ברגשי כבוד והערצה עמוקה",
                    "9": "הצעיר שאין למטה הימנו<br>רחמים בן לא\"א אליהו נאהורי ס\"ט",
                    "10": "<b>תשובה</b>",
                    "11": "ב\"ה ו' כסלו תשט\"ז.",
                    "12": "לכבוד",
                    "13": "הרה\"ג הנודע בשערים המצויינים בהלכה<br>כש\"ת ר' רחמים נאהורי יצ\"ו, רב דק\"ק בון.",
                    "14": "שלום וישע רב,",
                    "15": "מכתבו מיום ט\"ז תמוז תשט\"ו, תוכו רצוף אהבה תשובה בענין הנישאים בנישואי תערובת, קבלתי לנכון.",
                    "16": "מחמת טרדותי הרבות בעבודה הצבורית והשפוטית לא יכולתי לצערי הרב לעיין בדברי תשובתו כדבעי. היות וארכו הימים אמרתי לענות היום במכתב קצר ולדחות לזמן אחר את המו\"מ בהלכה בנדון.",
                    "17": "פרצה זו של נשואי תערובת אמנם היתה קיימת במקומות שונים בגולה מלפני עשרות בשנים, התרחבה והתפשטה לדאבוננו הרב בשנים האחרונות יותר ויותר מסיבת החנוך הזר שניתן לבני הדור הצעיר והתרחקותם מהתורה.",
                    "18": "ושאלה זו נדונה בעשרות רבות של ספרים אשר נשאלו על־כך הלכה למעשה. וכמעט שלא הניחו פנה וזוית ומקום להתגדר בו<sup class=\"footnote-marker\">18</sup><i class=\"footnote\">ראה הגהות מרדכי יבמות סי' קי, הרמב\"ם פי\"ג איסורי ביאה הי\"ג, ובכס\"מ שם הט\"ו, ב\"י יו\"ד סוף סי' רסח, שו\"ע שם סע' יב, הרמב\"ם בשו\"ת פאר הדור סי' קלב הובא גם במלאכת שלמה פ\"ב יבמות מ\"ח, שו\"ת תעלומות לב ח\"ג סי' כט, הראש\"ל ישא ברכה בשו\"ת ישא איש אבה\"ע סי' ז, שו\"ת אחיעזר ח\"ג סי' כו, שו\"ת שרידי אש ח\"ב סי' קה, ח\"ג סי' נ, שו\"ת היכל יצחק למהרי\"א הרצוג אבה\"ע סי' כ, שו\"ת משפטי עוזיאל יו\"ד סי' יד, אבה\"ע סי' כה, שו\"ת ישכיל עבדי ח\"ג יו\"ד סי' טז, שו\"ת שמש ומגן ח\"ב סי' לב, יבי\"א ח\"ח יו\"ד סי' כד, ועוד.</i>. לעצם הדין אין מה לחדש, אם לא לפלפולא בעלמא ולשאת ולתת בדברי המחברים הנ\"ל. ולאיזה מסקנה שנגיע – אם להחמיר כדברי המחמירים ואם להקל, בתנאים ידועים, כדברי המקילים – אין בכוחה של מסקנתנו להעלות ארוכה ומרפא להפרוץ המרובה.",
                    "19": "עצתי היא, איפוא, שתתאספו יחד רבני צרפת ואלג'יריה ותבואו לידי הסכמה אחידה. מעין הסכמה ותקנה שנעשתה פה בארץ בימי ק[ו]דמי המנוח הרב הגאון כמוהר\"ר בן־ציון מאיר חי עזיאל זצ\"ל ויבחל\"א וטובים חברי הגאון ר' יא\"ה הרצוג שליט\"א וחברי מועצת הרבנות. אף כי ב\"ה בארצנו הקדושה עוד לא קרה שנישאו בנשואי תערובת, אבל באו ובאים מחו\"ל זוגות כאלו, אשר נישאו בחו\"ל בנישואים אזרחיים.",
                    "20": "וזאת היתה התקנה: במשך שנה שלמה מיום הגשת בקשתם לביה\"ד האזורי להתגייר – אין מגיירים אותם. בתקופת זמן זו מתחקים על הליכות הזוג בענייני יהדות. אם מתברר שאפשר להם שיתנהגו כהלכת יהודאין, ביה\"ד יתן רשות לגיירם ולהשיאם כדין ע\"י חופה וקדושין. אולם אם ביה\"ד האזורי מוצא שמסיבות מיוחדות ראוי לגיירם מיד מבלי לחכות שנה – על ביה\"ד לקבל הסכמת הרבנים הראשיים לישראל, ורק אם תאושר על־ידם החלטה זו, אזי ניתנת רשות לאותו ביה\"ד לגיירם.",
                    "21": "משער אני שאתם לא תוכלו להחמיר יותר, ומאד רצוי שתתקינו הסכמה מעין זו ותתלו את ההיתר הסופי בהסכמת הרבנים הראשיים לישראל – ואנו לאור הדו\"ח שנקבל מכם, נדון בדבר ונודיע לכם את החלטתנו מיד.",
                    "22": "ברור לי גם שבפניכם תעמוד שאלה אחרת של צדדים אשר לא נישאו בנישואין אזרחיים ולא חיו יחד, והצד היהודי דורש לגייר את הצד השני – שאינו יהודי, כדי להנשא בחופה וקדושין כדמו\"י.",
                    "23": "הנה גם בזה יכולים אתם לתקן הגבלות במדת האפשר, ובמקרים היוצאים מן הכלל שתסכימו להתירם תתלו ההיתר הסופי ברבנים הראשיים לישראל.",
                    "24": "ומי יודע אולי דרך זו תגדור במדת מה את הפרצה הגדולה הקיימת במקומותיכם.",
                    "25": "לבד מזאת עליכם להקדיש מכוחכם ומהשפעתכם לדבר על לב הדור הצעיר, בשובה ונחת, ולהסביר לו שיזיר עצמו מבנות ומבני הנכר, להתקדש בקדושת עם ישראל, בדרך אשר הלכו בה עד הלום.",
                    "26": "וה' יתן לכם כוח לגדור הפרצה ולקרב ליבות בני צאן מרעיתכם לאבינו שבשמים ותזכו לכל טוב.",
                    "27": "תשובה מעין זו שלחתי השבוע להרב מ. פינגרהוט יצ\"ו.",
                    "28": "בפרישת שלום ובברכת התורה",
                    "29": "יצחק נסים.",
                    "30": "<b>תגובת השואל</b>",
                    "31": "כ' כסלו תשט\"ז",
                    "32": "לקראת מעלת הגאון המפורסם לשם ולתהלה<br>שר ישראל סיני ועוקר הרים<br>מורנו ועטרת ראשנו ראשון לציון כמהר\"ר<br>יצחק נסים שליט\"א",
                    "33": "גאון עוזנו!",
                    "34": "אחדשו\"ט מאד נתכבדתי בקבלת מכתב גאונו. ועוד גדלה שמחתי בראות שעצת כת\"ר כמעט כמותה וכדומה הצעתי לפני הרבנים באסיפה שנתקיימה בפאריז בחדש סיון, זאת אומרת שהנושא, לסיבת חומרותיו יוחלט על ידי הרבנים הראשיים בארץ ישראל.",
                    "35": "ובמה שכתב כת\"ר שאנחנו לא נוכל להחמיר יותר, אף שזה אמת, מכל מקום אם יתאחדו הכוחות אפשר שיעזור לנו ה' לעשות דבר מה.",
                    "36": "ומודה אני לכת\"ר שנטפל ליתוש כמוני להשיב למרות טרדותיו הרבות המפורסמות. וה' יעשה למען שמו הגדול לגדור פרצות עמו בביאת משיחנו כיר\"א.",
                    "37": "ברגשי כבוד<br>והערצה עמוקה",
                    "38": "רחמים ס\"ט נאהורי"
                },
                "4": {
                    "0": "<big><strong>קבלה לגיור של אישה מהעם הגרמני החיה עם יהודי; עליה לתורה של נשוי לנכרית; טבילת אישה שמחמת חולי אסור שייכנסו מים לאזניה; הפעלת עסק בשבת ע\"י \"שטר מכירה\"</strong></big>",
                    "1": "<b>שאלה</b>",
                    "2": "ב\"ה אסרו חג סוכות תשכ\"ב",
                    "3": "החיים והשלום לכבוד הדר\"ג<br>הרב הראשי ראשון לציון הגאון האמיתי והחסיד הדגול<br>הרב יצחק נסים שליט\"א",
                    "4": "אחדשה\"ט כיאות,",
                    "5": "ערב צאתי למשרתי, הנה נפרדתי מהדר\"ג והבטיח לי לעזור לי לנהל את עדתי על מבועי התורה והיראה. והנה יש לי כבר מספר בעיות עליהן הנני נכסף לקבל הדרכה מאת הדר\"ג.",
                    "6": "<b>גיור: </b>פנו אלי בדבר מקרה של נכריה שיש לה כבר בן מ\"בעלה\" היהודי. זה שנתיים שהיא פונה אל הדיינים בפרנקפורט ובשטוטגרט והם כתבו שהם מוכנים לקבלה שעה שיש גם רב במינכן. הנני זוכר את חוות דעתו בשיחה האחרונה, אבל באתי לשאול שוב כי יש כאן גם דעת הקהל המתנגד בתוקף נגד נכריות מזרע הגרמנים י\"ש וייתכן שקבלה כזאת לא תתקבל בעין פה דווקא בעיני המיעוט החרדי התומך ברבנות החרדית. לכן באתי לשאול את הדר\"ג כיצד להתנהג באופן עקרוני במקרה כזה?",
                    "7": "מה דינם של אלו היהודים שהתחתנו עם נכרים בדבר עליה לתורה ולגבי יתר דברי קדושה?",
                    "8": "הפנתה אלי מקרה של אשה שסובלת קשה מהאוזנים (גם קצת אלמת) והיא טוענת שכל פעם שהיא עולה לטהרה במקווה יוצאת לה מוגלה מאזנים וזה גורם לה מחלה. האם תוכל היא להשתמש בצמר גפן באזניה בשעת הטבילה ועד כמה עניין החציצה כאן בנידון?",
                    "9": "נתקלתי כאן זה כבר פעמים בטענת יהודים שמחללים שבת שיש להם \"שטר מכירה\" ודווקא קבלו אותו מירושלים. עד כה התחמקתי מלהגיב על הנוהג המוזר ההוא ובכלל לא ידוע לי על הדבר מי \"נותן\" שטרות כאלו ועד כמה יש בהם בכלל של ממש. מאד הייתי מודה להדר\"ג אם הוא יכול לפקוח את עיני גם בדבר הזה הזקוק לתיקון על טהרת הקודש.",
                    "10": "הנני שמח להודיע להדר\"ג שהתחלתי לפעול כבר בקהלתי כמיטב יכולתי וגם שעור גפ\"ת שבועי שמבקרים למעלה מעשרים איש, אבל נדמה שעלי לשים את הדגש על הנוער ותקן אצל המבוגרים, כדי שלא להכשל ח\"ו בעוון \"מי שיש בידו למחות וכו'\".",
                    "11": "אודה להדר\"ג באם יואיל להשיב על ארבע שאלות דלמעלה ואסיים בברכת התורה ולומדיה, תלמידו המסור לו מלב ונפש",
                    "12": "א' בלומנטל",
                    "13": "<b>תשובה</b>",
                    "14": "ב\"ה. ירושלים. כ\"ב בחשון התשכ\"ב",
                    "15": "ר.נ.,",
                    "16": "קיבלתי את מכתבו מאסרו־חג סוכות, ומרוב טרדה לא יכולתי להשיב על שאלותיו בשעתו.",
                    "17": "אשה מזרע הגרמנים שחיה עם יהודי או שנשואה לו בנישואים אזרחיים וברצונו לגיירה ודעת הקהל מתנגדת בתוקף לגייר נכריות מזרע הגרמנים, ברור שלא ייעשה כן כי בכלל קשים גרים<sup class=\"footnote-marker\">19</sup><i class=\"footnote\">ראה יבמות מז ע\"ב, הרמב\"ם פי\"ג איסורי ביאה הי\"ח.</i> וכ\"ש מזרע הגרמנים<sup class=\"footnote-marker\">20</sup><i class=\"footnote\">ראה שו\"ת ציץ אליעזר חי\"ג סי' עא, שו\"ת שבט הלוי ח\"ה סי' קמט.</i>. רבנים במקומות אחרים אינם רשאים להתערב בנדון ולעשות נגד דעת הקהל ודעת הרב המקומי.",
                    "18": "אשר לשאלתו מה דינם של אלו שנישאו עם נכריות בנישואים אזרחיים לגבי עלייה לתורה ויתר דברי קדושה, צריך להמנע עד כמה שאפשר מלצרפם למנין ומהעלותם לתורה, שבודאי הם עוברים גם על יתר מצוות התורה כגון חילול שבת ומאכלות אסורות וכדומה. אבל אם זה גורם לידי מחלוקת, יש להתיר להעלותו נוסף, דהיינו שיחזור הקורא ויקרא לו מה שקרא לקודמו; ואם אי־אפשר בכך יש להעלותו ולהעלות אחר נוסף על אותה קריאה<sup class=\"footnote-marker\">21</sup><i class=\"footnote\">ראה שו\"ת רב פעלים ח\"ב או\"ח סי' יא, ח\"ג או\"ח סי' יב, ובספר הלכה ברורה ח\"ד עמ' קסח, וח\"ז עמ' קלו.</i>.",
                    "19": "בענין אשה שסובלת קשה מאזנים אם תוכל לשים צמר גפן באזניה ולטבול, טוב יותר שתרד אשה אחרת עמה ותעמוד באופן שלא יגע גופא בגופא ותטביל אצבעה ותתחוב אותה באזנה ברפיון ולא בחוזק. ואם אי־אפשר לה בדרך זו, תוכל לתחוב צמר גפן לאזנה בעומק שלא יחוץ בשפת נקב האוזן ותקשור תחילה את צמר הגפן בחוט שיהיה בולט קצת שתוכל אח\"כ למשוך החוט להוציא הצמר גפן כל זה בתנאי שהרופא אוסר עליה להרטיב את אוזנה הן במים קרים והן במים חמים<sup class=\"footnote-marker\">22</sup><i class=\"footnote\">ראה שו\"ת רב פעלים ח\"ב יו\"ד סי' כז, דרכי טהרה פט\"ז עמ' 214 ניסן התשע\"א, טהרת הבית ח\"ג עמ' סו סע' יד, והערה יח. וראה עוד בתשובת הרב לקמן שער יב סימן כב עמ' , ובכרך א שער ז סימן ה עמ' רסה.</i>.",
                    "20": "לשאלתו \"נתקלתי כאן זה כבר פעמים בטענת יהודים שמחללים שבת שיש להם שטר מכירה שקיבלו מירושלים וכו'\" – שאלה זו בלתי מובנת: מחללים שבת ויש להם שטר מכר? אם הכוונה שיש להם בתי־חרושת שפועלים בשבת ע\"י לא יהודים ע\"פ שטר מכר להם, דבר זה תלוי בתנאים המבוארים בש\"ע או\"ח סי' רמ\"ג ובאחרונים שם, ואם התנאים נשמרים עדין אין לקרותם מחללי שבת.",
                    "21": "והריני לברכו שיצליח במילוי תפקידו להרבצת תורה ודעת בקרב צאן מרעיתו להגדיל תורה ולהאדירה.",
                    "22": "בכבוד רב,",
                    "23": "יצחק נסים"
                },
                "5": {
                    "0": "<big><strong>מילת בן נכרית; עליית נושא נכרית לתורה; מילת ילד שהוריו נישאו בנישואין אזרחיים; ישיבה מעורבת של נשים וגברים בבית הכנסת; האם חזן יכול לסדר גט?; האם יכול חבר בועד בית כנסת פרוגרסיבי לכהן כגזבר וחבר ועד בבית כנסת אורתודוכסי?</strong></big>",
                    "1": "<b>שאלה (מתורגמת מאנגלית)</b>",
                    "2": "בומביי, 5 בנובמבר 1959",
                    "3": "לכבוד הרב הראשי נסים, ירושלים, ישראל",
                    "4": "כבוד הרב,",
                    "5": "אסיר תודה אהיה לכב' אם יואיל לחוות דעתו על הנושאים הבאים – בעיות שעומדות בפני ביהכ\"נ שלנו.",
                    "6": "האם אפשר למול, בביהכ\"נ או במקום כלשהו אחר, בן שנולד מתערובת לפני נישואין?",
                    "7": "היכול אדם שלקח אשה לא יהודיה, וכל אחד שומר את דתו, למול את בנו בביהכ\"נ שלנו או בכל מקום אחר, והאם אדם כזה יכול להיקרא לתורה?",
                    "8": "האם אפשר למול בביהכ\"נ או בכל מקום אחר, ילד שנולד מהורים שלא נישאו עפ\"י הדין, אלא נישאו אזרחית?",
                    "9": "היש להתיר לנשים לשבת בביהכ\"נ יחד עם אנשים במקומות המיועדים לאנשים, בכל יום, כולל שמחת תורה, חתונה או ברית מילה? שאלה זו הנה נושא לויכוח חריף. לכן, חוות דעת כב' תעזור לנו לפתרה בקלות.",
                    "10": "האם חזן ביהכ\"נ רשאי לערוך גט?",
                    "11": "היכול אדם להיות נשיא, גזבר וכו' של ביהכ\"נ אורתודוכסי ובאותו זמן להיות חבר בועד ביהכ\"נ פרוגרסיבי?",
                    "12": "אסיר תודה אהיה לכב' על חו\"ד בשאלות הנ\"ל",
                    "13": "ד.ש. מפגונקר",
                    "14": "<b>תשובה</b>",
                    "15": "ב\"ה. ירושלים, כ\"ד בחשון התש\"ך",
                    "16": "לכבוד ד.ש. מפגונקר,",
                    "17": "בומביי",
                    "18": "א.נ.,",
                    "19": "הורני כב' הראשון לציון הרב הראשי לישראל לאשר קבלת מכתבך מיום ד' בחשון ש\"ז ולהשיב לשאלותיך על־פי ההלכה:",
                    "20": "בן שנולד מנישואי תערובת, דהיינו שהאיש יהודי והאשה לא־יהודיה שלא נתגיירה – בין שנישאו בערכאות ובין שלא נישאו כלל – אין לו דין של בן ליהודי, אלא הוא בנה של הלא־יהודיה והרי הוא כמותה. ולשם גיורו צריך מילה וטבילה כדין כל הבא להתגייר. אלא שבמקרה זה שהוא קטן, יש צורך בהסכמת אמו לגיירו. עכ\"פ אם אין האם מסכימה להתגייר – אין טעם לגיירו בלעדה אפילו אם רצונה בכך, משום שהיא עלולה לגדלו ולחנכו לפי רוחה ודתה ולהאכילו דברים אסורים ועוד. אמנם יש אפשרות למולו שלא לשם גרות כדין שנהגו למול לא־יהודים. אך לא בשבת ולא בבית הכנסת אלא בבית או בבית חולים, ובלא ברכות<sup class=\"footnote-marker\">23</sup><i class=\"footnote\">ראה הרמב\"ם פי\"ג מהלכות איסורי ביאה ה\"ה והלכה ז, ופט\"ו ה\"ג, ובהל' מלכים פ\"י ה\"ג, טור ושו\"ע יו\"ד סי' רסח סע' א וסע' ז, ובאבה\"ע סי' ד סע' יט.</i>.",
                    "21": "אסור לנשים לשבת בבית הכנסת יחד עם אנשים בשעות התפילה וקריאת התורה<sup class=\"footnote-marker\">24</sup><i class=\"footnote\">ראה סוכה נא ע\"א, שו\"ת אגרות משה או\"ח סי' לט, ושם סי' מב.</i>.",
                    "22": "כל מי שאינו יודע בטיב גיטין וקידושין, דהיינו שלא הוסמך לכך מרבנים גדולים ומפורסמים אסור לו לסדר גיטין; ודוקא שלושה מוסמכים יכולים לשמש כבית־דין לסידור גיטין<sup class=\"footnote-marker\">25</sup><i class=\"footnote\">ראה קידושין יג ע\"א, טור ושו\"ע אבה\"ע סי' מט סע' ג, ושם סי' קנד סדר הגט סע' קא.</i>.",
                    "23": "לא רצוי למנות מי שמשמש כחבר ועד בית כנסת פרוגרסיבי לנשיא או גזבר לבית כנסת אורתודוכסי, אפילו אם הוא מתנהג כאורתודוכסי.",
                    "24": "בכבוד רב,",
                    "25": "המזכירות"
                },
                "6": {
                    "0": "<big><strong>מילה וגיור לקטן שאמו נכריה ואביו יהודי</strong></big>",
                    "1": "<b>תשובה (השאלה חסרה)</b>",
                    "2": "ב\"ה. ב' בשבט התש\"ך",
                    "3": "לכבוד מר עזריאל זוננשטיין יצ\"ו,<br>קראקס.",
                    "4": "א.מ.נ.,",
                    "5": "הריני מאשר קבלת מכתבו מיום י\"ד בטבת ש\"ז. ואלה התשובות לשאלותיו:",
                    "6": "בן לנכריה שלא התגיירה, אם מבקשים למולו אין מברכים כל ברכה שהיא על מילתו, והמילה אינה צריכה להיות על דעת בית דין.",
                    "7": "אם מבקשים למולו לשם גרות, המילה והטבילה צריכים להיות על דעת בית דין, אולם אין לבית הדין להעתר לגיורו, הואיל והוא יתחנך ע\"י אמו הנכריה, לפי אמונתה וארחות חייה, אלא אם כן מצא בית הדין שהוא יכול לגייר את האם הנכריה, אם אמנם הוגשה בפניו בקשה כזו.",
                    "8": "נימול בן נכריה לא לשם גרות ולא טבל, לכשיגדל וירצה להתגייר יש צורך בהטפת דם ברית ובטבילה.",
                    "9": "בן שנימול ולא נטבל כדת – אסור לקראו לתורה.",
                    "10": "אין לקרוא לתורה ילד שנימול ונטבל שלא על דעת בית דין.",
                    "11": "לגבי השאלה באיזה גיל עדיף לגייר, הרי שעד י\"ג, כפי שנאמר לעיל. לאחר י\"ג, אם יש ערובה שיתחנך לפי מסורת ישראל ויקבל עליו עול מצוות – רשאי בית הדין לגיירו<sup class=\"footnote-marker\">26</sup><i class=\"footnote\">ראה הרמב\"ם פ\"א מהלכות מילה ה\"ז, ושם פ\"ג ה\"ד-ז, ובהלכות איסורי ביאה פי\"ג ה\"ו-ז, ושם הי\"א, טור ושו\"ע יו\"ד סי' רסח.<br> ולעניין קריאה בתורה לגוי שלא יתגייר כהלכה, פשוט שאינו עולה לתורה, שהרי עדיין גוי הוא כמבואר ברמב\"ם ושו\"ע הנ\"ל. וראה בשו\"ע או\"ח סי' נג סע' יט דין גר או ממזר למנותו ש\"צ, ושם במשנ\"ב ס\"ק נ.</i>.",
                    "12": "בכבוד רב,",
                    "13": "א. פומרנץ",
                    "14": "מ\"מ המזכיר הראשי."
                },
                "7": {
                    "0": "<big><strong>מילה וגיור לקטן שאמו נכריה ואביו יהודי</strong></big>",
                    "1": "<b>שאלה</b>",
                    "2": "בס\"ד, תונס א\"ך ימים לח' טבת התשכ\"א",
                    "3": "כבוד מעלת ותהלת הרה\"ג מעוז ומגדול, מאור הגולה<br>האשל הגדול אשר ברמה, משיירי כנה\"ג<br>ראש\"ל הרב הראשי לישראל כמהר\"ר יצחק נסים הי\"ו",
                    "4": "אורך ימים ישביעהו חיים עד העולם אנס\"ו<br>בעיה\"ק ירושלים תובב\"א.",
                    "5": "רב גדול ומהולל מאד!",
                    "6": "אחדש\"ו כדת מה לעשות לפני הדר\"ג! מי יורה דעה ואת מי יבין שמועה, לכת\"ר המצוה הזאת להורות לנו את הדרך נלך בה ואת המעשה אשר נעשה, אודות מקרה שבא לידינו ברופא אחד והוא כהן שנשא לו אשה נוצרית וילדה לו בן ובא לפנינו להרשות למוהלים למולו ודחינו אותו עד כי נראה ספרי דבי רב אם יש דרך לזה. שוב אח\"כ באו לפנינו רבים (מתושבי) מחשובי העיר לראות דרך כדי להפיק רצון האב כי הוא רופא גדול בבית החולים ומדתו להטיב לכל רוח. ואנן בדידן ג\"כ חוששים פן יצמח מזה דבר שאינו הגון ח\"ו, ובכן תלינו הדבר באילן גדול לשלוח הנדון לעיה\"ק ירושלים תובב\"א, כי מציון תצא תורה.",
                    "7": "והנה בישראל שנולד לו בן מנכרית הרבה סוברים דאין למולו בשמיני דשמא לכשיגדל ישאר בלא טבילה ובלי גירות, וכמו שהאריך בזה הרב תעלומות לב ח\"ג סי' ל\"ב אות ב', ולבסוף העלה דאין ראוי למנוע ממנו המילה ובתנאי שתסכים האם, עיין שם באורך. אך בזה דהאב כהן יש עוד חשש דשמא כשיגדל יטעו בו רבים ויחשבו אותו לכהן כמשפחת אביו, ובפרט בזמן הזה דעפ\"י החוק כשנולד הבן צריך לרשום שם הבן ושם אביו ומשפחתו ושם אמו ומשפחתה, ולא ראינו ענין זה מוזכר בפוסקים.",
                    "8": "אך את זה ראיתי בספר מערכי לב למהר\"י ליב ז\"ל (צירלסון) אב\"ד דק\"ק קעשנב, חלק אה\"ע סי' ע\"ב, בכהן שבא לישא נוצרית שנתגיירה ורב העיר משך עצמו מלסדר להם חופתם ונעשית העיר כמרקחה וקמו כל אנשי העיר לכלות חצי זעמם ברב העיר והנוצרים המקומיים הרתיחו את העיר, ומפני חלול ה', ובפרט שהאנטישמיות גדולה כל כך, תלה רב העיר לשאול על הדבר להרב מערכי לב הנ\"ל. והרב מערכי לב אחרי שהאריך הרחיב בדבר התיר לרב העיר לסדר לו חופתו מפני חשש סכנה, ובתנאי שיפורסם שזה הוראת שעה ויגיד לבעל שהוא פסול לדוכן ולעליית ראשון ושכל זרעו מגיורת זו הם חללים עד סוף הדורות, עיין שם. ואלו לחששא זו שמא יטעו רבים שהבנים שיוולדו לו הם כהנים לא חשש לזה. אך אין ראיה לנדון דידן דבנדון הרב הנ\"ל יש חשש סכנה שבעבור זה התיר לסדר להם חופתם, לכן לא חשש לזה, אך בנידון דידן אין חשש כל כך, אך מי יודע אם ימשך מזה דבר שלא כהוגן<sup class=\"footnote-marker\">27</sup><i class=\"footnote\">ולגבי מילת בן נוכרית, יעוין שם, חלק יו\"ד סי' נה.</i>. אך מצד אחר הוגד לנו דאם לא ימולו אותו המוהלים האב ימול אותו בעצמו כי רופא הוא, וא\"כ אין חשש הטעות הנ\"ל תלוי במילת המוהל.",
                    "9": "מאידך גיסא, הוגד לנו שמקרה כזה קרה במחנה קדשו ומלו הבן בתנאי שהתינוק יהיה נרשם על שם משפחת אמו. אך בנדון זה הילד מסתמא כבר נרשם ועוד כי הנמוס מונע.",
                    "10": "לכן נא לשון בקשה לפתוח לנו שערי תשובתו הרמתה ולקבל על זה ברכתנו הנאמנה ותודתנו העמוקה ושלום רב.",
                    "11": "בכל הכבוד הראוי ובהערצה,",
                    "12": "ע\"ה מרדכי אמייס<br>בר' יצחק הכהן",
                    "13": "ראש הרבנים לתוניסיה",
                    "14": "<b>תשובה</b>",
                    "15": "ב\"ה, ג' באדר תשכ\"א",
                    "16": "לכבוד הרה\"ג כש\"ת ר' מרדכי אמייס הכהן שליט\"א<br>ראש הרבנים דק\"ק תוניסיה.",
                    "17": "ר.מ.נ.,",
                    "18": "קיבלתי את מכתב כת\"ר מיום כ\"א לחדש טבת ש.ז., בענין הרופא היהודי שהינו כהן וייחד לו בת־אל־נכר וילדה בן, ובא בבקשתו להרשות לו למול את הבן ע\"י מוהל ישראל.",
                    "19": "הנה, ברור ופשוט וידוע לכל בר־בי־רב, שלפי דין תורתנו הקדושה בן הנולד לישראל מהנכרית אינו בנו כלל לשום דבר, דוולדה כמוה. כדאיתא במסכת יבמות דף כ\"ג ובעוד כמה מקומות בש\"ס<sup class=\"footnote-marker\">28</sup><i class=\"footnote\">שם מה ע\"א, קידושין עא ע\"ב. הרמב\"ם הלכות איסורי ביאה פי\"ב ה\"ז, ופט\"ו ה\"ג, טור ושו\"ע אבה\"ע סי' ד סע' יט.</i>, ואין כל זכות לבן זה על מולידו. אף דבעלמא האב חייב למול את בנו ולפדותו ללמדו תורה ולהשיאו אשה, כדאיתא במסכת קידושין דף כ\"ט<sup class=\"footnote-marker\">29</sup><i class=\"footnote\">הרמב\"ם פ\"א מהלכות מילה ה\"א, ופ\"ג ה\"א, טור ושו\"ע יו\"ד סימן רס.</i>, בן זה שנולד מן הנכרית אין מולידו חייב לו כלשהו, כי אינו נחשב כאביו כלל־ועיקר. כדאי להסביר כל זה לרופא הנ\"ל שנכשל בבת־אל־נכר<sup class=\"footnote-marker\">30</sup><i class=\"footnote\">עד\"ה מלאכי ב, יא. הרמב\"ם איסורי ביאה פי\"ב ה\"ו, טור ושו\"ע אבה\"ע סימן טז סע' ב.</i>, למען ידע ויבין שאין עליו חיוב כלשהו של מצווה למולו ולהכניסו בבריתו של אברהם אבינו ע\"ה ואסור לו לברך ברכה זו עליו. אולי ע\"י שיסבירו לו כל זה ויותר מזה, ישוב וניחם לתקן המעוות. ואולי עכ\"פ ייסוג מבקשתו להרשות לו למול הבן.",
                    "20": "לעצם הדין, אם מותר למול בן כזה שמביאו מי שמייחס עצמו כאביו, הנה לא נעלם מכת\"ר שאין בי\"ד חייב להזדקק לו אפילו אם מביאו על מנת לגיירו, שאין לו שום שייכות אבהית אליו והוא זר לו לגמרי, ודבריו כלא חשובין.",
                    "21": "אם אמו תביאנו או תביע גם היא את הסכמתה ורצונה לגיירו, אז בי\"ד נזקק לגיירו דגר קטן מטבילים אותו ע\"פ בי\"ד, כדאיתא בכתובות דף י\"א. והיינו או כשבא מעצמו או שאמו הביאתו לגיירו כמבואר בשו\"ע יו\"ד סי' רס\"ח סעיף ז' דמדין זכין לאדם שלא בפניו הוא, וכמבואר שם בטור דכשלא בא מעצמו ולא אמו הביאתו – אין לגיירו. ובמה דברים אמורים, שאם אמו הביאתו שבי\"ד נזקק לו – כשברור לביה\"ד שאחר הגיור יקבל הבן חינוך יהודי נאמן.",
                    "22": "והנה בנידון זה שבועל הארמית הוא כהן אפילו אם אמו תביאהו לגיירו, אין להזדקק לגיירו, שהרי היא לא יכולה להתגייר דצריכה להפרד מהכהן, ויש להניח שלא תסכים להתגייר על מנת כן. לגייר רק את הבן ולהשאירו לגדול ולהתחנך בביתם באורח חייהם, להתפטם במאכלות אסורים, בנבלות וטרפות ובחילולי שבת ויו\"ט הרי זה ברור שהגיור חובה לו ולא זכות. דאז ייחשב למומר, במקום שהוא כיום גוי ואינו חייב בכל זה ואין עליו חובת גיור<sup class=\"footnote-marker\">31</sup><i class=\"footnote\">ראה בספר רוח חיים פלאג'י סי' טז, ובשו\"ת אחיעזר ח\"ג סימן כח, שו\"ת יבי\"א ח\"ב אבה\"ע סי' ג-ד. פסקי דין רבניים כרך א עמ' 376.</i>.",
                    "23": "אולם למולו ע\"פ בקשת אמו וישאר בגויותו, הרי זה תלוי במחלוקת אם מותר למול גוי שלא לשם גרות. כידוע הרמב\"ם מתיר אם אין מילה לצורך רפואה אלא לשם מצוות מילה, כמו שכתב בפ\"ג מהלכות מילה ה\"ז, וביותר ביאור כתב בתשובה סי' קכ\"ד (שו\"ת הרמב\"ם הוצאת מקיצי נרדמים, עמ' 370, במהדורה השניה [תשמ\"ו] הוא סימן קמ\"ח, עמ' 282) ועיין שו\"ע יו\"ד סי' רס\"ו סי\"ג וסי' רס\"ח סעי' ט' ובנושאי כליו שם. בבית־יוסף סוף סימן רס\"ו הובאו דברי החולקים, רבנו ירוחם בשם הגאונים הסוברים שאסור למול גוי שלא לשם גרות ולהחתים אותו בחותם ברית קודש ועיי' שו\"ע סוף סימן רס\"ג בהגהה<sup class=\"footnote-marker\">32</sup><i class=\"footnote\">ראה שם פתחי תשובה ס\"ק יג-יד בשם שו\"ת מעיל צדקה ושו\"ת שאגת אריה. שו\"ת ישכיל עבדי ח\"ג יו\"ד סי' יב, שו\"ת יבי\"א ח\"ב יו\"ד סימן יט.</i>. וכמה טעמים נאמרו בזה. עי' למהר\"ח בן־עטר בספר ראשון לציון סי' רס\"ג ועוד.",
                    "24": "רבים וכן שלמים עוד דנו בדין מילת הגוי שלא לשם גרות וכל אחד לדרכו פנה, וכל הפוסקים שדנו בעניין מילת בן הנכרית, כל דבריהם סובבים על ציר זה.",
                    "25": "והמנהג הוא למול ולפרוע לבני בני־קטורה והישמעאלים המעורבים בתוכם<sup class=\"footnote-marker\">33</sup><i class=\"footnote\">ראה הרמב\"ם פ\"י מהלכות מלכים ומלחמות ה\"ח, ובתשובתו מהדו' בלאו סימן קמח, מהדו' פאר הדור סי' ס, ובהערות שם.</i>. אם כך היה ראוי למול את בן הנכרית כשאמו מבקשת למולו. אולם יש שראו בזה כגדר, שלא למול את בן הנכרית כדי שלא ירבו נישואי התערובת. ובעל ספר \"כורת הברית\" (ר' אליהו פוסק, סי' רס\"ג, אות י\"ט) הוסיף נופך, טעם אחר משלו שלא למול בן הנכרית, הואיל ומתייחס הוא על שם מי שמייחסו כבנו שהוא ישראל ואם יימול יש חשש שיטעו בו ויחשבו אותו כיהודי ובאמת צריך הוא לגרות. ולפי דבריו יוצא שכל שכן בנידון דידן שהמייחסו כבנו הוא כהן. אולם לא ראיתי מי שחשש זה לפניו, ונראה משום שהמילה לא מוסיפה מאומה על הייחוס היהודי שהוא מתייחס אליו, כביכול. כי אלפים ורבבות מלים ופורעים מהגויים שבארצות אלו, וכמ\"ש הרב בעל \"ראשון לציון\" שם. וגם משום שענין זה מתפרסם ולכן לא חשו אחרים לחשש זה, ועיי' שו\"ת מהר\"ם שיק יו\"ד סי' רמ\"ח ואחרים.",
                    "26": "כת\"ר כותב שהרופא עלול למול בעצמו בן זה. אדרבא הניחו לו שימול אותו בעצמו כי אין אנו אחראים למעשהו זה. אלא שכת\"ר מציין ג\"כ שחוששים אתם שמא יצמח מסרובכם להרשות למוהל למול אותו, דבר לא הגון, ואפשר שזה חשש שיש בו משום סכנה.",
                    "27": "אשר על־כן, נראה לענ\"ד שאפשר להרשות למוהל למול אותו בתנאים הבאים:",
                    "28": "המילה תערך בלא כל ברכה.",
                    "29": "לפרסם שהוא בן נכרית, נימול ולא הוטבל.",
                    "30": "לכתוב בספר הזכרון אשר לפניכם שפלוני המייחס עצמו כבן פלוני הכהן הוא בן נכרית נימול ולא הוטבל ועודנו גוי גמור.",
                    "31": "המוהל אשר ימול אותו, יכתוב בפנקסו כדברים האלה.",
                    "32": "אם המנהג במקומכם שהמוהל נותן תעודת מילה ע\"ש הנימול, צריך לכתוב בתעודה: פלוני נושא תעודה זו, המיוחס כבן פלוני, צריך טבילה.",
                    "33": "מכתבי זה כתבתי בחפזון ומבלי ראות ספרא וספרי כפי שדרוש מחמת טרדותי והנלע\"ד כתבתי.",
                    "34": "כת\"ר כותב בסיום מכתבו כי הוגד לו שקרה מקרה כזה בארץ ומלו הבן בתנאי שהתינוק יהא נרשם על שם משפחת אמו. ביררתי הדבר בכמה בתי־דין בארץ והשיבוני שאין ידוע להם מקרה כזה.",
                    "35": "בכבוד רב,",
                    "36": "יצחק נסים."
                },
                "8": {
                    "0": "<big><strong>גיור קטן שאמו נכריה</strong></big>",
                    "1": "<b>תשובה (השאלה חסרה)</b>",
                    "2": "ב\"ה, ירושלים, ל' בתשרי התשכ\"ד",
                    "3": "לכבוד ר' אברהם עסור יצ\"ו<br>פורטוגל",
                    "4": "שלום וישע רב",
                    "5": "קבלתי את מכתבו מיום כ\"ה בחדש תשרי ש.ז., שבו שאלני על מעשה אשר לא יעשה, על בר־נש אחד... שהוא בן נכרית שנתגייר וחזר לסורו של אביו והתחתן גם הוא עם גויה וילדה לו בן. ועתה שואל ומבקש מאת ועד קהילתכם למולו ולגיירו. וכב' מבקש לשמוע חוות דעתי בנדון, וכבקשתו, הנני ממהר להשיבו.",
                    "6": "מנוסח מכתבו נראה ברור שאין בר־נש זה מבקש לגייר אלא את הבן ואילו אמו אשר ילדתו תשאר בגויותה.",
                    "7": "והנה אין להעתר לבקשתו מטעמים אלו:",
                    "8": "ידוע שלפי דין תורתנו הקדושה בנו מן הנוכרית אינו בנו כלל<sup class=\"footnote-marker\">34</sup><i class=\"footnote\">הרמב\"ם פי\"ב מהלכות איסורי ביאה ה\"ז, טור ושו\"ע אבה\"ע סי' ד סע' ה, ושם סע' יט.</i> ואין לו כל זכות עליו להביאו לגיירו.",
                    "9": "אמו אשר ילדתו אמנם זכאית היא להביאו לגיירו, אולם היות והיא לא מתגיירת, בודאי תפטם אותו בנבלות וטרפות ותחנכו לפי רוחה, ולכן אין לגיירו. אלא אם כן גם אמו תתגייר ותקבל עליה לשמור כל מה שהאשה היהודית חייבת לשמור ולעשות.",
                    "10": "בכבוד רב,",
                    "11": "יצחק נסים"
                },
                "9": {
                    "0": "<big><strong>גיור אם נכריה (שנישאה ליהודי בנישואין אזרחיים) ובנה</strong></big>",
                    "1": "<b>שאלה</b>",
                    "2": "ב\"ה<br>ח' לחודש תשרי שנת התשכ\"ו לפ\"ג",
                    "3": "המנורה הטהורה, הנזר והעטרה, הוא הודה הוא זיוה הוא הדרה, תנא ירושלמאה מלכא ורופילא, רבן של כל בני הגולה נ\"י ע\"ה פ\"ה [נר ישראל, עמוד הימיני, פטיש החזק] המאור הגדול מעוז ומגדול או\"ע [אור עולם] עט\"ר [עטרת ראשנו] מורנו ורבנו, ראש\"ל וראש הרבנים בארץ ישראל, הגאון האמיתי בנש\"ק כמוהר\"ר יצחק נסים שליט\"א נר\"ו יאיר, והוי זהיר כאור הבהיר, אכי\"ר.",
                    "4": "מר ברישא, אנכי שלומי אמוני, משוקדים בקנה, ואני תפילה צלותיה דאברהם מול האלקים, למען יאריך ימים על ממלכתו, הון ועושר בביתו, הוא ובניו אתו. ויגדלהו וינשאהו למעלה מכל ברכתא, ויכתבהו הא-ל בספר חיים טובים ולשלם, כיר\"א.",
                    "5": "בתר דמחוינא קידה והשתחויה לפני מעכ\"ת. אותותינו אלה יוצאות וחולות, שישים עינו הרמה, וליבו המלא חכמה, על מעשה שהוקר לפנינו, והוא: איש יהודי ממחז\"ק [ממחנה זה קודש] נשא גויה ע\"י נישואין אזרחיים, ומן הזיווג הנ\"ל נולד לו בן. ובא האיש הנ\"ל לדרוש מוועד קהלתנו לגייר את הבן הנולד הנ\"ל, דהיינו למול ולטבול אותו. על זה באה וועד קהלתנו ואני עבדו, לדרוש ממול כת\"ר אם יכולים לגייר את הבן הנ\"ל, כי לו משפט הגאולה לקרב או לרחק.",
                    "6": "באתי להודיע שהאיש הנ\"ל ואחיותיו מקבלים אחריות לחנך ולהדריך את הבן הנ\"ל בדרכי היהדות.",
                    "7": "ועל אם הילד הגויה, גלתה דעתה שרצונה להתגייר. וכדי להכין את עצמה לגירות, אני אתן לה שיעורים במצוות היהדות ועיקרי דת ישראל.",
                    "8": "נא להשיבנו על ענין הנ\"ל, ותשובתו מהרה תצמיח בהקדם האפשרי, אם אפשר ע\"י מברק, ואנחנו משלמים דמי המברק.",
                    "9": "מאתי המקוה. רחמי הא־ל אשר לו נאוה תהלה,",
                    "10": "ע\"ה אברהם עסור ס\"ט",
                    "11": "<b>תשובה</b>",
                    "12": "ב\"ה. ירושלים,<br>כ\"ה בתשרי התשכ\"ו",
                    "13": "לכבוד<br>הר\"ר אברהם עסור יצ\"ו,<br>ליסבון",
                    "14": "שלום וישע רב,",
                    "15": "קיבלתי מכתבו מיום ח' בתשרי ש\"ז.",
                    "16": "אם השתכנעתם שכוונת האֵם להתגייר היא רצינית ואמתית ובדעתה להתנהג כאשה יהודיה, ואם המשפחה תשמור על המצוות ובמיוחד השבת, אזי אפשר יהיה לגייר את האם ואח\"כ את הבן. אבל בשום פנים לא את הבן בלבד.",
                    "17": "תנאי נוסף עיקרי הוא, כי המגיירים צריך שיהיו שלשה תלמידי חכמים מובהקים. לכן אם רצונם להתגייר, עליהם יהיה לנסוע לארץ קרובה שבה מצוי בי\"ד חשוב.",
                    "18": "בכבוד רב,",
                    "19": "יצחק נסים"
                },
                "10": {
                    "0": "<big><strong>גיור ילד המאומץ על ידי יהודי</strong></big>",
                    "1": "<b>שאלה</b>",
                    "2": "ב\"ה, ב' מרחשון תשכ\"ג (30.10.1962)",
                    "3": "לכ' הו\"מ הרה\"ג מעו\"מ סוה\"ר,<br>הראש\"ל והרב הראשי לישראל,<br>ונשיא מועצת הרבנות הראשית לישראל,<br>מני\"ר כקש\"ת מוהרר\"י נסים שליט\"א",
                    "4": "אדמו\"ר שליט\"א,",
                    "5": "אחדשו\"ט בכה\"ר כיאות להדרת כת\"ר יר\"ה, אותותי אלה לבשר למני\"ר כי תלי\"ת דברי ההתעוררות שהואיל בטובו לשלוח בקול קורא בקשר לאמוץ ילדים בארגנטינה עשו רושם הדרוש, ובשבוע הזה נגש אלינו אחד מגדולי אמידי העדה בבעיא דלקמן:",
                    "6": "מר עזרא טובל בתור אפוטרופוס חוקי לבן ובת מגזע הג' ר\"י אלחנן זיע\"א הציע לו לאמץ אותם.",
                    "7": "הבן בגיל ה' והבת בגיל ח', יתומים מאם ואב, עד היום הם מתאכסנים בבית יהודי דתי וכשר, ומתחנכים בת\"ת חרדי טהור, אך מפעם לפעם מבקרים לשבועות ימים אצל מיודעים לא דתיים. אֵם אמם היתה נכרית.",
                    "8": "מכיון שכאן לא מגיירים נתחייב המאמץ הנ\"ל בחת\"י להסיעם לא\"י באיזה זמן שיהיה ולגיירם בפקודתו של הראש\"ל מני\"ר שליט\"א, ועוד נתחייב במכתב הנ\"ל להמשיך בחנוכם הדתי הן מצד הלמודים והן מצד שמירת המצות בשבת ומאכלות וכו' וכו', הבת פקחית ויש בה דעת לבוא ולתבוע גיירוני אך הבן קטן הוא עדיין.",
                    "9": "והנה כמובן שאין בידנו לשכנע את המעוניינים לדחות האמוץ עד שיגדלו קצת הילדים כי לא ישמעו לנו, יען כי האפוטרופוס והמאמץ לא איכפת להם כ\"כ, ואין להם כל מושג מעניינים כאלה ודעת לנבון נקל, ולא עוד אלא שאם לא תסתייע מלתא בהאמוץ הנ\"ל, האפטרופוס שהילדים נמצאים כעת תחת רשותו ימציא להם כל מי שהוא מאיזה סוג שיהיה וימסרם לידו היות והמענין לו ביותר הוא רק להמציא נחת רוח להילדים בחיי שעה, ואם אמרנו שיתחיל האמוץ מהיום ע\"י האיש הנ\"ל ע\"מ שהגיור יהיה כשיגדלו הנערים, חוששני שמא ברבות הימים יוזנח הדבר, ובכן אמרתי לשאול חוות דעת כת\"ר בזה אם יסכים לגיירם מעכשיו או לא.",
                    "10": "האמנם שמדברי השו\"ע ביו\"ד רס\"ח ס\"ז משמע שאין מגיירים לכתחלה את הקטן על דעת בי\"ד בלבד אא\"כ בא להתגייר מעצמו או אם אמו מביאתו, ובישכיל עבדי ח\"ד כ\"א הוסיף להחמיר דאפילו בדיעבד לא מהני הגיור אם עשו זה הבי\"ד מעצמם, והסתמך בזה על התוי\"ט קדושין פ\"ג מי\"ג שעקרו מהתוס' כתובות מ\"ד ד\"ה הגיורת, ולפי דברי הבה\"ג ורש\"י כתובות י\"א כפי הבנת הב\"י יו\"ד שם דאפילו בא מעצמו אין מקבלין אותו עד שיבוא אחד מהוריו עמו, מ\"מ עינא דשפיר שכמה ראשונים פסקו דאם בי\"ד עשו מעצמם מהני, ולהרמב\"ם אפילו לכתחלה מגיירים ע\"ד בי\"ד לבד, ואפי' אם היה הגיור בעל כרחו של התנוק ג\"כ מהני בדיעבד וכאשר נבאר, שהרי הרמב\"ם בפי\"ג מאסורי ביאה ה\"ז והרי\"ף בפ' החולץ וסמ\"ג לאוין קט\"ז והרא\"ש בכתובות העתיקו הא דרב הונא בסתם ולא חלקו בין בא מעצמו ואמר גיירוני לבין אם בי\"ד גיירוהו מעצמם, משמע דאפילו לכתחלה מגיירים ע\"ד בי\"ד לבד.",
                    "11": "ופט\"ו מה' הנ\"ל הכ\"ו כתב: הטבילוהו בי\"ד (לאסופי) לשם גרות וכו' הרי הוא כשאר האסופים הנמצאים בישראל, וה\"ה שם כ': דברים פשוטים הם שכבר נתבאר פי\"ג שגר קטן וכו' ומתניתין דמצא בה תנוק דינא קתני כל זמן שלא הטבילוהו בי\"ד אבל אם הטבילוהו גר גמור הוא עכ\"ל. ומדלא תירץ ה\"ה דההיא מתניתין איירי בגיירוהו בי\"ד מעצמם משמע להדיא דס\"ל בדעת הרמב\"ם דבכל אופן מהני גיור הקטן וזה פשוט, ודברי הרמב\"ם אלו העתיקם מרן באה\"ע סי' ד' סל\"ג יעוי\"ש.",
                    "12": "ובפ\"ח דעבדים ה\"כ: ישראל שתקף עכו\"ם קטן או שמצא תנוק עכו\"ם והטבילו לשם גר הרי זה גר, ועיין בכ\"מ שם, והלח\"מ כתב משמע אפילו תקפו בעל כרחו הוי גר.",
                    "13": "והאחרונים הראו מקור להלכה זו מן הירושלמי פ\"ח דיבמות ה\"א: רבי חזקיה בשם רבא מצא בתוכה תנוק מושלך וכו'.",
                    "14": "ובכ\"מ פ\"י דמלכים ה\"ג: וכתבו המפרשים (והם דברי הר\"ן מכתובות שם) דר\"ה לא קאמר שיהו בי\"ד מצווין לחזר ולמול את העכו\"ם מעצמם אלא שאם התנוק בא מעצמו או שהביאתו אמו או שעשו כן בי\"ד מעצמם מהני עכ\"ל. משמע דהני ג' אופנים הנ\"ל בחדא מחתא נחתי ובכלהו קאמר רב הונא דמטבילין אותן והינו אפי' לכתחלה.",
                    "15": "וכ\"כ תוס' רי\"ד בכתובות שם וז\"ל: פי' אעפ\"י שאין לו אב ואם כגון תנוק שנמצא מושלך או ששבו ישראל קטני פלשתים בי\"ד מלים אותם והם כישראלים לכל דבר.",
                    "16": "וכתבו משם הרשב\"א בשטמ\"ק כתובות שפירש כן גם בדעת רש\"י, וז\"ל: פירש\"י שהביאתו אמו ולאו למימרא דבלאו הכי לא מטבילין ליה, אלא לומר דאין בי\"ד מצווין למול ולטבול את העכו\"ם הקטנים מעצמן עי\"ש, ורק המרדכי סוף פרק החולץ הביאו הב\"י יו\"ד שם ובד\"מ שם אות ד' מהמרדכי סוף פ\"ק דכתובות (הערה: לא מצאתי שום דבר מהענין הזה בהמרדכי הנ\"ל) כתב שאם גיירו הבי\"ד להקטן שלא ברצונו לא מהני.",
                    "17": "והד\"מ והב\"ח משמע להו שהמרדכי והר\"ן פליגי, ובאמת לא ידעתי הטעם, דהלא אפשר שגם המרדכי לא פסל אא\"כ נעשה הגיור בעל כרחו של הקטן, אבל אם הקטן לא מיחה ולא תבע גיירוני אפשר דגם המרדכי מודה דמהני. ואולי שהד\"מ והב\"ח דייקו להו מראשית דברי המרדכי שכתב דאיירי שאמר גיירוני ומשמע להו הא אם לא אמר הכי אינו גר.",
                    "18": "ושמא יש לומר עוד שמשמע להו להרמ\"א והב\"ח שהר\"ן שהכשיר הגיור בכל אופן הכשיר ואפילו בעל כרחו של תנוק, וכדברי הרמב\"ם הנ\"ל בהלכות עבדים, ומלתא דסברא היא דהא אין לך תנוק שאינו מבעט וצווח ובוכה בשעה שמלין אותו ואפילו הכי הכשיר הר\"ן בשמלו אותו בי\"ד מעצמם וע\"כ משום דס\"ל דאפילו בעל כרחו מלין אותו שזכות היא לו.",
                    "19": "ואי לאו דמסתפינא אמינא שבמחילה רבה מכ\"ת של התוי\"ט דגם תוס' כתובות הנ\"ל ס\"ל דדוקא לכתחלה אין מגיירים אותו בלי שיתבע הוא מעצמו אבל בדיעבד מהני אפילו אם גיירוהו בי\"ד לבד. והשתא ניחא מאי דנקטי התוס' בלישנייהו דאין סברה שיטבילוה על דעת בי\"ד, וכלומר הגם שבדיעבד מהני הגיור על דעת בי\"ד, מכל מקום כיון דלכתחלה לא מגיירים אלא בתביעת הקטן, וזו פחותה מבת ג' ואין בה דעת לתבוע, אין סברה שהבריתא תנקוט אופן גיורה שנתגיירה לבדה בלי אמה ובלי תביעתה ג\"כ ורק על דעת בי\"ד ובדיעבד.",
                    "20": "אבל אם איתא דס\"ל להתוס' דגם בדיעבד לא מהני הגיור כלל, א\"כ מאי אין סברה דקאמרי והלא טפי הוה להו למימר דאין מציאות לגיור זה הואיל ואינו מועיל כלל בלי תביעתה.",
                    "21": "ודוחק לומר שכונתם דאין סברה לומר שפחותה מבת ג' תתבע מעצמה להתגייר ויטבילוה על דעת בי\"ד, כי אין זה במשמע דבריהם כלל.",
                    "22": "ובכן כיון שמצינו שהרי\"ף והרמב\"ם והסמ\"ג והרא\"ש והר\"ן ותוס' רי\"ד והרשב\"א גם בדעת רש\"י כלהו ס\"ל שאם גיירוהו בי\"ד מעצמם מהני וגם מרן העתיק לההיא דאסופי באה\"ע סי' ד' שאם הטבילוהו הבי\"ד הרי הוא גר ובכ\"מ מלכים פ\"י הנ\"ל לא העיר שיש חולקים על המפרשים הנ\"ל (שהם הר\"ן וסיעתו) וגם דברי המרדכי הנ\"ל אפשר לפרשם באופן הנ\"ל, א\"כ נשארו התוס' הם כסברה יחידאה נגד כל הני רבוותא ובודאי כרבים פוסקים ומהני הגיור בדיעבד ומה גם שאפשר לומר שגם התוס' לא נתכונו לפסול בדיעבד וכאמור לעיל.",
                    "23": "ובכן נא לשקול הדבר ברוחב דעתו האם כדאי לחשוב בעיא זו כבדיעבד מטעמים הנזכרים ולגיירם מעכשיו אם לא? נא להחיש תשובתו הרמתה לדעת מה יעשה ישראל ושכמ\"ה. ובסוף אבקשה נא מכת\"ר להודיעני איך נהגו לפסוק בא\"י בענין התספורת לשמועה רחוקה על אב ואם, האם מצריכים גערה אחרי השלשים או בגערה לבד?",
                    "24": "המחכה להשתעשע בדב\"ק ביפשא\"ק [בדברי קדשו ביפה שעה אחת קודם] ומבקש סליחתו על כל הטרחות שמטריחו מדי פעם בפעם, ויוצא בשלום מן הקדש ביהי רצון שכסא תורתו ירום ונשא למען יאריך ימים על ממלכתו הוא ובניו בקרב ישראל בהשקט ובטחה אמן.",
                    "25": "ברגשי כבוד והוקרה,",
                    "26": "ע\"ה, יצחק משה שחיבר ס\"ט",
                    "27": "ב\"ה, י\"ד כסלו תשכ\"ג (11.12.1962)",
                    "28": "לכ' הו\"מ הרה\"ג מעו\"מ סוה\"ר,<br>הראש\"ל והרב הראשי לישראל, <br>ונשיא מועצת הרבנות הראשית לישראל,<br>מני\"ר כקש\"ת מוהרר\"י נסים שליט\"א",
                    "29": "אדמו\"ר שליט\"א,",
                    "30": "אחדשו\"ט ביראת הכבוד כמשפט לאוהבי שמו, הנה מיום ב' מרחשון כתבתי למני\"ר לשאול חו\"ד הרחבה אודות גיור קטן, ועד היום לא זכיתי לכל תשובה, והיות כי הדבר נחוץ יען כי בית המשפט הממשלתי אישר כבר את ספוח הילדים, ובכן אחלה נא עוד פעם פני\"ק שיואל בטובו להחיש בתשובתו הרמתה לדעת פשר דבר ושכמ\"ה.",
                    "31": "מט\"ז תמוז תשכ\"ב כתב לי כת\"ר שבדעתו לפנות אל יחידי סגולה הנקובים בשמות להיות להדרעזר לבית מדרשו, מאי הוי עלה?",
                    "32": "בתודה רבה על העבר ובצפיה לתשובתו הרמתה הנני דשו\"ט בכל הכבוד.",
                    "33": "ע\"ה יצחק משה שחיבר",
                    "34": "<b>תשובה</b>",
                    "35": "ב\"ה, ירושלים, ט' בכסלו התשכ\"ג",
                    "36": "לכבוד הרה\"ג וכו' כש\"ת ר' יצחק משה שחיבר שליט\"א<br>הרב הראשי דק\"ק ספרדים<br>בואנוס־איירס.",
                    "37": "שלום וישע רב,",
                    "38": "קבלתי את מכתב כ\"ת מיום ב' בחשון ש\"ז.",
                    "39": "בדין גיור קטן על דעת בי\"ד כבר האריכו האחרונים בספריהם<sup class=\"footnote-marker\">35</sup><i class=\"footnote\">ראה כתובות יא ע\"א, הרמב\"ם פי\"ג איסורי ביאה ה\"ז, ושם פט\"ו הכ\"ו, טור ושו\"ע יו\"ד סי' רסח סע' ז. וראה עוד ברמב\"ם פ\"י מלכים ומלחמות ה\"ג, ובכסף משנה שם שכתב: או שעשו בית דין מעצמן מהני. ולהר' פחד יצחק כרך ב ערך גר קטן (עד ע\"ג) ובאנציקלופדיה תלמודית כרך ו ערך גרות אות ו עמ' תמה־תמו, ובמקורות שציינו שם. וראה עוד בספר “שבט מיהודה\" להרא\"י אונטרמן חלק השו\"ת יו\"ד סי' כט-לב עמ' קסא ואילך בדין גיור קטן ומאומץ וכו'.</i>. יש שהעלו להחמיר ויש שצדדו להקל, וההכרעה למעשה בכל מקרה ומקרה ביד בית הדין שלפניו מובא הענין להחליט כפי ראות עיניו ולפי המסיבות ויש שמגיירים ויש שנמנעים.",
                    "40": "לפיכך, וגם מחמת טרדותי המרובות איני רואה אפשרות לעת עתה לעיין ולכתוב בזה בשעה שמונחות לפני כמה שאלות שיש להן דין קדימה, בעת שאתפנה קצת ברצון רב אשוב לעיין בדברי כ\"ת ואכתוב לו מה שיעלה במצודתי ולפי עניות דעתי<sup class=\"footnote-marker\">36</sup><i class=\"footnote\">ראה שו\"ת אגרות משה יו\"ד ח\"ג סי' קט, שו\"ת יבי\"א ח\"ב אבה\"ע סי' ד אות א-ב.</i>.",
                    "41": "לעצם השאלה לכאורה נראה שהסכמת האפוטרופוס שבכוחו למסור את הילדים לאימוץ ובהצטרף לה הסכמת המאמץ עצמו וששניהם מביאים אותם לביה\"ד לגיירם הרי זה לא גריע מכוחה וזכותה של אֵם שכבר נתגיירה ואח\"כ הביאה הבן לגיירו, שמגיירין אותו אע\"פ שאחר שנתגיירה אין לה דין אֵם, די\"ל דניחא ליה במה דעבדא מי שהיתה אמו ואף כאן י\"ל דניחא להו במה דעביד האפוטרופוס וכו'.",
                    "42": "ברם טרם שנחתור למצוא סמוכין לחזוק וביסוס סברא זו, יש צורך לדעת מי מינה את האפוטרופוס, מה סמכותו החוקית על הילדים הללו, באיזה כח הוא מוסר אותם לאימוץ ומה הם תנאי האימוץ לפי חוקי המדינה. ואם הילד נימול בשעתו בחיי אמו ובהסכמתה.",
                    "43": "בכל אופן נראה לי שתימצא הדרך לגייר גם את הילד, אִם המאמץ ירצה באמת לקיים התנאים שכ\"ת הזכיר במכתבו הנ\"ל אלי.",
                    "44": "בכבוד רב,",
                    "45": "יצחק נסים"
                },
                "11": {
                    "0": "<big><strong>בעניין הנ\"ל</strong></big>",
                    "1": "<b>שאלה</b>",
                    "2": "ב\"ה, ט\"ז כסלו התשכ\"ג (13.12.1962)",
                    "3": "לכ' הו\"מ הרה\"ג מעו\"מ סוה\"ר,<br>הראש\"ל והרב הראשי לישראל,<br>ונשיא מועצת הרבנות לישראל,<br>מני\"ר כקש\"ת מוהרר\"י נסים שליט\"א",
                    "4": "אדמו\"ר שליט\"א,",
                    "5": "נתכבדתי היום בגי\"ק [בגלילת יד קדשו] מט' לחודש שהגיע רגעים מספר אחרי כתבי את המכתב שנשלח אתמול.",
                    "6": "ובקשר להאפוטרופוס וסמכותו וכו', הנה אבי הילדים אחרי שמתה עליו אשתו נפגע במחלת הסרטן, ובכדי שלא יפלו ילדיו בידי הורי אשתו שהיה סכסוכים קשים עמהם, מנה בערכותיהם את הא' טולידו ב\"כ של מר ע. טובל ע\"מ שישמע לכל שיצוה עליו מר טובל, כלומר כלפי הממשלה יהיה מר טולידו אחראי ואפוטרופוס רשמי, ולמעשה ההוראות תצאנה ממר טובל.",
                    "7": "לפי חוק המדינה כאן, האפוטרופוס הרשמי יש לו כל הזכות שיש לאב על בניו לחנכם כמו שירצה ולמסרם לאמוץ לכל מה שייאות לו.",
                    "8": "במקרה של אמוץ על השופט המדיני ב\"כ היתומים הקטנים לחקור היטב את מצב והלכות החיים של המאמץ, וכשימצאם מתאימים לרמת החיים של המאומצים אזי יתן צו שימסרו הילדים להמאמץ לתקופה מוגבלת של ב' שנים בתור נסיון לדעת איך תהיה התיחסותם זה לזה במשך הזמן. ואם נסתיימה פרשת הנסיון לטובה, אזי יסכים השופט שהאמוץ יהיה לחלוטין. לפי פקודת השופט יזדהה המאומץ בשם המשפחה של המאמץ ויהיה כבנו לכל דבר לירושה וכיוצא.",
                    "9": "בנידון דידן מעולם לא ידעה האם בעצמה כי כנכרית תחשב, יען שאביה היה יהודי וגם אמה י\"א שנתגיירה, למרות שאין כל עדות ברורה לדבר ומובן שרק לחפות על קלונם הם אומרים כך, ולזה נשואיהם של הורי הילדים המאומצים האלה היו לפי דעתם כדמו\"י [כדת משה וישראל] שנעשו ע\"י ש\"צ אשכנזי, ומובן כי הילד נמול בשעתו כרגיל.",
                    "10": "המאמץ, והוא ר.ב. יו\"ר קהלתנו, אמר לי עוד פעם שימלא אחרי הבטחותיו שהזכרתים כבר למני\"ר, ומכל מקום לדעתי צריך לעשות כמו שאמרו ז\"ל שמזהירים גם בשעת מעשה, וכאשר יעמוד מר ביגו לפני כת\"ר ויתבע הגיור נחוץ מאד שילחץ עליו להתחייב בקגוש\"ח ולשמור על חנוך הבנים ושמירת השבת והמאכלות וכו' בהסביר לו את הפרטים הצריכים.",
                    "11": "ואחרי כל האמור אבקשה נא עוד פעם מהדרת כת\"ר שיחיש מעשהו ככל האפשר להביא הדבר לידי גמר טוב ושכמ\"ה.",
                    "12": "ובסוף יסלח לי מני\"ר להשתעשע בדב\"ק, במה שנוגע לנקודת ההלכה: מ\"ש מני\"ר שלכאורה שהסכמת האפוטרופוס והמאמץ לא גריע מכחה של אם שכבר נתגיירה וכו'.",
                    "13": "הנה אעקרא דמלתא יש לדון, דהרי הדבר פשוט שאין כח האפוטרופוס והמאמץ יפה יותר מכח האב בעצמו שהם באים מכחו.",
                    "14": "ובהאב בעצמו שהוליד בנים מן הנכרית שאין מתיחסים אחריו כלל לא ברירא לן מלתא שיכול לגיירם על דעת עצמו, וכדמשמע מהכ\"מ פ\"ח מה' מלכים ה\"ח שכ': ומ\"ש אלא בי\"ד מטבילין אותו וכו' והא נמי הכי הוא דאין ולד זה מן הישראלי כלל דבנך הבא מן העכו\"ם אינו בנך ע\"כ, וכלומר ולפיכך צריך דוקא דעת בי\"ד ולא מהני דעת האב לבד.",
                    "15": "ומה שרצה כת\"ר להביא ראיה מההיא שנתגיירו וכו', הגם דנמוק זה נראה יפה בטעמו מכל מקום יש לפקפק בו: א) מנא לן למימר שנתגיירו יכולים לגייר אח\"כ את בניהם על דעת עצמם, הגם שלא מצינו להפוסקים שחלקו בכך, מכל מקום לא מצאנו אינה ראיה, ואדרבה אפשר לומר שלפי סברת הכ\"מ הנ\"ל גם בזה לא מהני הגיור, ולכן המשנה מזכרת הגיורת שנתגיירה בתה עמה; ב) ואם תמצי לומר שהדין דין אמת, מכל מקום מצאתי שמחלקים דשאני התם כיון שההורים היו נכרים ובניהם מתיחסים אחריהם לקיים בו פריה ורביה אפילו אחר שנתגיירו הוא והם, וכדקיימא לן ביבמות (ס\"ב) היו לו בנים בהיותו עכו\"ם ונתגייר ר\"י אמר קיים פו\"ר, ועי\"ש בתוס' ד\"ה ר\"י אמר, ובד\"ה בני פו\"ר, משום הכי מהני האי יחס דמעקרא הנחשב לבנו באמת להביאו אח\"כ להתגייר.",
                    "16": "והגם דמדין גר שנתגייר נתק ממנו היחס הזה, אבל עכ\"פ אינו נחשב כמת אח\"כ, להתחייב עוד בפו\"ר, לא כן בבן הנכרית שאינו מקיים בו פו\"ר כלל ומעולם לא היה בנו, אפשר דאין לו כל כח עליו לגיירו.",
                    "17": "ועוד אפילו נתגייר אביו קודם, מכל מקום דעתו היה על בנו בעודו גוי לגיירו, והרי זה כאלו מסרו קודם לגירות, שהרי אין הדבר תלוי אלא בדעתו, וסתמא תלינן שכך היה רצונו גם קודם לכן, ואין צריך לבדוק אחריו, לא כן בנידון דידן.",
                    "18": "זהו מה שנלע\"ד כתבתי והריני מחכה לתשובתו הרמתה ביפשא\"ק [ביפה שעה אחת קודם]. כסא תורתו נשא וגבה מאד להאריך ימים על ממלכתו הוא ובניו בקרב ישראל בהשקט ובטחה אכי\"ר.",
                    "19": "הדשו\"ט בהערצה וכבוד",
                    "20": "ע\"ה יצחק משה שחיבר, ס\"ט",
                    "21": "<b>תשובה</b>",
                    "22": "ב\"ה, ירושלים, א' דר\"ח טבת תשכ\"ג",
                    "23": "לכבוד הרה\"ג וכו' כש\"ת ר' יצחק משה שחיבר שליט\"א,<br>הרב הראשי דק\"ק ספרדים,<br>בואנוס איירס.",
                    "24": "אחדשו\"ת,",
                    "25": "מכתבו מיום ט\"ז לחדש כסלו דנא הגיעני.",
                    "26": "כ\"ת כותב שיש האומרים כי אֵם האֵם נתגיירה. אם כך לא הוברר לי משום מה אין כב' מקבל עדות מפי האומרים זאת, וכן היה צריך לברר שאולי גם היא, אם האם, נשאת בחופה וקידושין כמו בתה. ומה טוב אם אפשר לראות גם את כתובתה. על־ידי ברור דברים אלה אולי יהיה אפשר לפוטרם מן הגיור ומן הכרוך בו.",
                    "27": "במקרה שיימצא כי הילדים טעונים גיור כדין, איני יודע אם כדאי למהר לגיירם, שהרי, כפי שכותב כ\"ת, צו האימוץ שניתן ע\"י השופט הוא זמני, לתקופת מבחן של שנתיים, ואם האמוץ לא יעלה יפה לדעת השופט, הרי שהילדים יכול שיימסרו לאמוץ למשפחת נכרים. אני מעלה חשש זה משום שפרטי חוק האימוץ של ארגנטינה אינם ידועים לי, ואם קיימת הוראה המגבילה אפשרות של אימוץ בני דתות אחרות.",
                    "28": "מכל־מקום, אם בדעת המאמץ להביא את הילדים לגיור בישראל, כפי שמסתבר מדבריו, ימסור כ\"ת בידי מי שיבוא עם הילדים מכתב קצר כפי שכתב אלי במכתבו האחרון, דהיינו: שהאם החזיקה עצמה כל הזמן כיהודיה ומעולם לא ידעה כי נכריה תחשב, יען שאביה היה יהודי ויש האומרים שאף אמה היתה גיורת. נוסף לכך האם עצמה נישאת בחו\"ק כדמו\"י ע\"י ש\"צ אשכנזי והילד נימול לשמונה ככל ילדי ישראל. כן יצויין כי הוא מפקפק באמיתות דברי האומרים כי אם האם נתגיירה, לפי שלא הובאה בפניו עדות ברורה על־כך. ומשום כך מבקש כ\"ת לגייר את הילדים.",
                    "29": "אגב, במכתבו הקודם לא ציין כב' שהאפוטרופוס נתמנה ע\"י האב ולכן שאלתי במכתבי מי מינה אותו. רק במכתבו האחרון הודיעני כי האפוטרופוס נתמנה ע\"י האב, וממילא החלק השני של מכתבו זה אינו לענייננו, כי ברור שאם נתמנה ע\"י האב לא יהא כוחו עדיף מכח האב שמינהו. משא\"כ לו נתמנה ע\"י האם.",
                    "30": "והנני כותב בחפזון וחותם בברכה ובשלום<sup class=\"footnote-marker\">37</sup><i class=\"footnote\">ראה הערות לתשובה קודמת.</i>,",
                    "31": "יצחק נסים"
                },
                "12": {
                    "0": "<big><strong>בעניין הנ\"ל ובעניין ילד לאם נכרית שנשלח להתגייר בירושלים</strong></big>",
                    "1": "<b>שאלה</b>",
                    "2": "ב\"ה, י\"א טבת תשכ\"ג (7.1.1963)",
                    "3": "לכ' הו\"מ הרה\"ג מעו\"מ סוה\"ר, <br>הראש\"ל והרב הראשי לישראל,<br>ונשיא מועצת הרבנות לישראל,<br>מני\"ר כקש\"ת מוהרר\"י נסים שליט\"א",
                    "4": "אדמו\"ר שליט\"א,",
                    "5": "נתכבדתי היום ביקרתו מא' דר\"ח דנא, ואשר לגיור אם האם של המאומצים כבר מלתי אמורה שאין באפשרות לברר כך, היות ואין עדים שיעידו על זה בברור, והאומרים זאת הוא האפוטרופוס בעצמו מר עזרא טובל שידע זה מפי השמועה אבל לא באופן ברור.",
                    "6": "ומה שחשש מני\"ר כי לפי האמור שהאמוץ הוא זמני וכו' ואולי שהילדים יימסרו אח\"כ לאמוץ למשפחת נכרים וכו', הנה יש לדעת כי כל זה עושים אותו לפנים למלאת אחרי החוק הדורש כך, אבל לפי האמת יש לחשוב כי כבר הילדים נתאמצו לחלוטין בבית המאמץ היות כי האיש בפ\"י [בן פורת יוסף] עשיר מופלג וממציא להם כל הנוחיות והגעגועין שבעולם, שאפילו אצל הוריהם אולי לא היו מוצאים כזה, וכבר נראה בעליל שכבר נתאהבו הילדים אתו אהבת עולמים וא\"כ אין כל צל ספק בהאמוץ הזה שיהיה לחלוטין וזה ברור לנו כשמש.",
                    "7": "ועוד אם תמצי לומר שהשופט לא יסכים סוף סוף להאמוץ הנ\"ל, וזה מן הנמנע, מכל מקום אין להשופט כל הרשות למסרם לאיזו משפחה שתהיה, רק עליו להחזירם לרשות האפטרופוס כבראשונה, וביען שהאפוטרופוס שלהם הוא האדון עזרא טובל מובן שבשום אופן לא יסכים למסרם לעקר או למשפחת גר.",
                    "8": "אשתדל בעה\"י למלאת אחרי דב\"ק למסור מכתב לידי המאמץ בנוסעו לא\"י להביא הדבר לידי גמר טוב.",
                    "9": "ובאגב אודיע למני\"ר שבמקרה נפגשתי עם שו\"ב אשכנזי ירא שמים, ויהיה כמסיח לפי תומו שהוא בעצמו מל את הילד המאומץ בזמנו, אבל הצהיר שאינו יודע כלום מטיבה של אם האם.",
                    "10": "בשבוע החולף נסע מר לואיס אוברמן בלוית בנו הנולד לו מנכרית הרוצה להתגייר והוא בן י\"ב שנה ומסרנו בידו מכתב על זה, אנו תקוה שכבר הובא הדבר לידי גמר טוב ושכמ\"ה.",
                    "11": "המחכה למלקוש ברכותיו ודשו\"ט בהערצה וכבוד.",
                    "12": "ע\"ה יצחק שחיבר ס\"ט",
                    "13": "<b>תשובה</b>",
                    "14": "ב\"ה, כ\"א בטבת התשכ\"ג",
                    "15": "הרה\"ג מופלא ומופלג בתורה וביראה<br>כש\"ת ר' יצחק משה שחיבר שליט\"א<br>הרב הראשי דק\"ק ספרדים<br>בואנוס־איירס.",
                    "16": "אחדשו\"ת,",
                    "17": "קבלתי את מכתבו מיום י\"א בחודש זה.",
                    "18": "באשר לילד יצחק אורציו הוברמן כבר גוייר ע\"י בי\"ד האזורי בירושלים ת\"ו שבראשות הרה\"ג סלימן חוגי עבודי שליט\"א מלפנים אב\"ד בבגדאד [ו]שני חברי בית דינו רבנים אשכנזים א. שפירא יוסף כהן יצ\"ו.",
                    "19": "תעודת גרות שנושאת את תמונתו של הילד בחתימת כל חברי בי\"ד הנ\"ל נמסרה ביד הילד.",
                    "20": "כפי הנראה הילד חונך כראוי למד להתפלל ולברך ועשה רושם רב. המגדלים אותו צריכים להמשיך לחנכו בתורה ומצוות וביראת שמים, אם כה יעשו יזכו לשכר טוב בעמלם בעולם הזה ובעולם שכולו טוב.",
                    "21": "בכבוד רב,",
                    "22": "יצחק נסים"
                },
                "13": {
                    "0": "<big><strong>בקשה לקבל ילדה מאומצת לגיור; קבורת נשואים בנישואי תערובת בבית קברות יהודי</strong></big>",
                    "1": "<b>שאלה</b>",
                    "2": "כ\"ח כסלו תשכ\"ט<br>19/12/1968",
                    "3": "כבוד הו\"מ הרה\"ג מעו\"מ מוהר\"ר<br>הראש\"ל והרב הראשי לישראל מני\"ר<br>מרן מוהרר\"י נסים שליט\"א<br>ירושת\"ו",
                    "4": "אדמו\"ר שליט\"א",
                    "5": "אחדשכת\"ר בכבוד הראוי ובחרדת קדש, מוכ\"ז ידידנו הרב דב באומגארטין נ\"י יסביר למני\"ר אודות האשה יראת אלקים הג' ביאתריס גוויגאתי לבית כהן שאמצה לה באמצעותנו בת גויה, וכמעט אמוץ זה היה סבה אשר גם הבעל מיכאל כהן יחזור בתשובה.",
                    "6": "אחלה פני\"ק כי יואל בטובו אם יראה לנכון להרשות להבי\"ד לגייר אותה ושכמ\"ה.",
                    "7": "המחכה למלקוש ברכותיו",
                    "8": "ע\"ה יצחק משה שחיבר ס\"ט",
                    "9": "נ.ב. ובאגב אבקשה נא מהדרת כת\"ר כי יעשה נא חסד לעיין בהמצו\"ב ויודיענו חוות דעתו הרחבה לדעת מה יעשה ישראל כי כל העיר בעוה\"ר נעשית כמרקחה רח\"ל.",
                    "10": "<b>קבורת נשואי תערובות בארגנטינה:</b>",
                    "11": "לחסום בפני הזרם הזה, גדר ותקן בזמנו מאור דורנו כמהר\"ר ר' שאול סתהון ז\"ל, וכאשר הובא בספרו \"דבר שאול\", שלא לקבל גרים כלל בארגנטינה. ואחריו בא מוהר\"ר דוד סתהון ז\"ל וחדש עוד פעם הגזרה והסכים אתו חו\"ר וגאוני כמה ארצות אשכנזים וספרדים ועד היום הננו ממשיכים בתקנה זו בכל תוקף.",
                    "12": "אחינו הדמשקאים הוסיפו לנקוט במגדר מלתא לענוש את המתבולל גם שלא לקברו בבית הקברות שלהם (עיין במהר\"ם שיק יו\"ד רמ\"ט).",
                    "13": "וגם אני השתדלתי ושכנעתי את הח\"ק שלנו לנקוט באותו מגדר מלתא, וסברו וקבלו והכניסו אותו בהתקנון שלהם שאושר ע\"י הממשלה ג\"כ, אך במובן זה שכל הנשוי באופן רשמי עם אשה לא כשרה לו לפי תוה\"ק אין קוברים אותו בבית הקברות של העדה.",
                    "14": "בהתקנה של \"דבר שאול\" לא נזכר שום דבר מזה, רק שלא לקבל גרים בארגנטינה.",
                    "15": "מובן כי מדי פעם בפעם כאשר יקרה מקרה לא טהור מזה, קרובי המתבולל מרעישים עולמות עד שסוף סוף מוליכים את המתבולל וקוברים אותו בקברות של שאר העדות ע\"י תשלומים סכומים גדולים.",
                    "16": "וכעת בראותי שלא הועילו חכמים בתקנתם כי סוף סוף הם נקברים בקברות ישראל, ולא עוד אלא ששאר העדות מנצלים את ההזדמנות הזו לסחוט המון כספים מהם ומחלוקות גדולות צומחות עבור זה יום יום, והיות כי לא נעלם כי לפי דעתי אין כל אסור רק שלא לקבור אפילו רשע חמור אצל רשע קל.",
                    "17": "לכן חושבני כי הגיעה השעה לשים קץ לכל התלאות האלה באופן כזה: לקבוע מקום קברות מיוחד להחטאים האלה שיהיה בתוך בית הקברות של העדה, רק מובדל ומרוחק ע\"י גדר של אבנים וכיוצא, ובזה אולי יהיה להם יותר בזיון ועונש, שיהיו מצויינים לרעה שם, וכל העם יראו וייראו ולא יזידון עוד.",
                    "18": "<b>תשובה</b>",
                    "19": "ב\"ה. ירושלים,<br>י' בשבט התשכ\"ט",
                    "20": "לכבוד<br>האי גברא רבה ויקירא<br>הרה\"ג כש\"ת ר' יצחק משה שחיבר שליט\"א<br>רב ראשי לק\"ק בני אר\"ץ בארגנטינה<br>בואנוס־איירס.",
                    "21": "שלום וישע רב,",
                    "22": "קבלתי את מכתבו מיום כ\"ח בחודש כסלו על ידי שליחו בענין אימוץ הילדה הגויה ע\"י משפחת כהן, שבקש כת\"ר שאודיע לבית־הדין שיטפלו בגיורה. כבר הבעתי דעתי לכב' במכתבי הקודמים, שאין דעתי נוחה מאמוץ ילדים נכרים. בתי־הדין הרשמיים בארץ עמוסים עבודה ומוטרדים גם כן בשאלות הגיור של עולים נשואי תערובת ובניהם, ואיני מוצא לנכון להטרידם גם בעניני גיור של בני חוץ־לארץ.",
                    "23": "בענין שאלת קבורתם של נשואי תערובת בבית קברות של יהודים, שכב' רוצה ליחד להם מקום בהפסקת כותל, יתכן הדבר אם יהיה מרחק ניכר בין הכותל לקברות משני הצדדים, וע' תשובת הרמ\"ע מפאנו סי' מ\"ד שכותל לבד אינו מספיק<sup class=\"footnote-marker\">38</sup><i class=\"footnote\">ראה בספר חסידים סימן תשז, ובשו\"ת טוב טעם ודעת תליתאה ח\"ב סי' רנג, שו\"ת מלמד להועיל יו\"ד סי' קכז, שו\"ת מנחת אלעזר ח\"ב סי' מא, חזו\"ע אבילות ח\"א עמ' שצז בביאור דברי הרמ\"ע מפאנו. וראה לקמן שער טו סימן ז עמ' רמב.</i>. גם ראוי להגביה את הכותל ככל שאפשר. בפרישת שלום לכ\"ת ולבני קהילתו.",
                    "24": "בכבוד רב,<br>יצחק נסים",
                    "25": "<b>שאלה</b>",
                    "26": "ב\"ה ט\"ז שבט תשכ\"ט<br>4/2/69",
                    "27": "כבוד הו\"מ הרה\"ג מעו\"מ מוהר\"ר<br>הראש\"ל והרב הראשי לישראל מני\"ר<br>מרן מוהרר\"י נסים שליט\"א<br>ירושת\"ו",
                    "28": "<b>הנדון: גרות בת מאומצת אצל הזוג מיכאל כהן – וביאתריס גוויגאתי</b>",
                    "29": "אדמו\"ר שליט\"א,",
                    "30": "אחדשכת\"ר בכה\"ר וחרדת קדש, הנה האשה הנצבת בזה היא האשה בעצמה המדובר בה במכתבנו מיום כ\"ח כסלו תשכ\"ט (19.12.68).",
                    "31": "נא לשון בקשה לראות בענייה ואם ייטב בעיני הדרת כת\"ר לתת צו לגייר לה הבת המאומצת אצלה, ויואיל בטובו הגדול לאשר תעודת הגרות בכדי שנוכל לקיים את דברי התקנה.",
                    "32": "יזכר נא בחסדו להשיבנו על שאלתנו בקשר לקבורת המתבוללים ושכמ\"ה.",
                    "33": "המחכה למלקוש ברכותיו",
                    "34": "ע\"ה יצחק משה שחיבר ס\"ט",
                    "35": "<b>שאלה</b>",
                    "36": "ב\"ה י\"ח שבט התשכ\"ט<br>6/2/69",
                    "37": "כבוד הו\"מ הרה\"ג מעו\"מ סוע\"ה<br>מוהר\"ר הראש\"ל והרב הראשי לישראל<br>מני\"ר מרן מוהרר\"י נסים שליט\"א<br>ירושת\"ו",
                    "38": "אדמו\"ר שליט\"א,",
                    "39": "נתכבדתי היום ביקרת גי\"ק [גלילת יד קדשו] מיו\"ד שבט דנא. ואשר לגיור הילדה המאומצת, הנה מלפני שבועיים הגיע מכתב מהרב באומגארטין נ\"י, כי הדרת כת\"ר מסכים שהבי\"ד יטפל בגיור זה.",
                    "40": "על סמך המכתב הנ\"ל נסע הזוג עם המאמצת לא\"י ובו ביום מסרתי להם מכתב בקשה למני\"ר שליט\"א זמנו ט\"ז שבט דנא.",
                    "41": "ובכן נא לשון בקשה שאל ישיב פניהם ריקם ובפרט אחרי אשר הוציאו כמה הוצאות למטרה זו.",
                    "42": "ובסוף ברצוני לדעת החלטת מני\"ר שליט\"א במקרה שיפנו אלינו עוד פעם באמוץ כעין זה, הכדאי שנדחה אותם ואפילו אם ברור לנו שלא ישמעו לקולנו וילכו לאמץ להם בנים ספקי ממזרים מאשר ימצאו.",
                    "43": "ואשר לבעית קבורת נשואי תערובות הודעתי להח\"ק גזרתיה דמר וכן יעשו.",
                    "44": "המחכה למלקוש ברכותיו תמיד",
                    "45": "ע\"ה יצחק משה שחיבר ס\"ט"
                },
                "14": {
                    "0": "<big><strong>האם יש לחייב בגיור בן לאם יהודיה ואב נכרי כגדר מפני נישואי תערובת?</strong></big>",
                    "1": "<b>תשובה (השאלה חסרה)</b>",
                    "2": "ב\"ה. ירושלים,<br>י\"ג באייר התשל\"ב",
                    "3": "לכבוד<br>הרב המופלא ומופלג בתורה ויראה<br>כש\"ת יצחק משה שחיבר שליט\"א<br>רב ראשי בבואנוס־איירס.",
                    "4": "שלום וישע רב,",
                    "5": "קיבלתי את מכתב כת\"ר מיום כ\"ז בניסן ש\"ז, בו שאל מה לעשות בבני תערובת כשהאם יהודיה, אם כדאי לחייבם להתגייר, אע\"פ שאינם צריכים, כדי לגדור הפירצה.",
                    "6": "וזאת תשובתי: אין אני רואה שאפשר לחייב אותם בגירות ולעלות לא\"י בשביל זה. מאחר שידוע לכל בר בי רב שאינם צריכים גירות<sup class=\"footnote-marker\">39</sup><i class=\"footnote\">ראה שו\"ע אבה\"ע סימן ד סע' ה, ושם סע' יט, ובפת\"ש שם ס\"ק א, ובאוצה\"פ שם כרך א דף ס עמ' ד אות ב בשם אבני נזר והחזו\"א. עי\"ש.</i>, ימצאו שיקוממו אותם נגד כת\"ר ולא יוכל לעמוד בזה. וכן קרה אצלנו: הרה\"ג ר' שלמה ילוז שליט\"א, אב\"ד באשדוד, חייב בן אם יהודיה בטבילה ודן אותו כמומר לפי שגדל והתחנך בבית הוריו. בגלל זה הותקף ע\"י כמה דיינים בחריפות.",
                    "7": "העצה היא, איפוא, לדבר על לב הבנים שיקבלו ויקיימו מצוות ולחייבם סתם טבילה.",
                    "8": "בכבוד רב,",
                    "9": "יצחק נסים"
                },
                "15": {
                    "0": "<big><strong>גיור בנישואי תערובת של עולים מברית המועצות</strong></big>",
                    "1": "<b>שאלה</b>",
                    "2": "ב\"ה, יום ב' אדר ב' כ\"ז",
                    "3": "כבוד הרב הראשי ראשון לציון מרן הגאון ר' יצחק נסים שליט\"א<br>אד\"ש הדר\"ג בכבוד הראוי",
                    "4": "הנני בזה להביא לידיעת כת\"ר את הידיעה שקבלתי מפי מקור מוסמך, וזה עולה חדש שהגיע ארצה לפני שלשה שבועות דרך וינה, ושמה פגש במחנה העולים של הסוכנות משפחות מעורבות מרוסיא השוהים שמה זמן ממושך מהמקובל. ולשאלתו למה הם מחכים, השיבו כי הם מחכים שהסוכנות תעביר אותם לפריז על מנת לגיירם שמה. והוא שאל אותם: וכי אין רבנים בישראל? ענו שהסוכנות אמרה להם כי בארץ זה לוקח חדשים ובפריז יש להם רב שמסדר את זאת במשך יום יומים. והסוכנות כמובן דאגה להם לכל ההוצאות הכרוכות בזה. איני מוצא צורך להוסיף לידיעה שום דבר, כי הדברים מדברים בעד עצמם.",
                    "5": "בכבוד ובברכה",
                    "6": "יואל קלופט",
                    "7": "<b>תשובה</b>",
                    "8": "ב\"ה. ירושלים,<br>ח' באדר ב' התשכ\"ז",
                    "9": "לכבוד<br>הרב הגאון המפורסם<br>כש\"ת מה\"ר יואל קלופט שליט\"א<br>אב\"ד בחיפה.",
                    "10": "שלום וישע רב,",
                    "11": "קבלתי את מכתב כת\"ר מיום ב' בחודש זה והתקשרתי עם מר ש.ז. שרגאי והודעתי לו שבתי הדין בארץ יתחשבו במצבם של העולים מרוסיה הנשואים נישואי תערובת, ויחישו את גיור הצריכים גיור אחר קבלת עול מצוות, ושלא יעכבום בוינה ע\"מ לשלחם לצרפת. לפי דבריו לא ידע על זה והבטיח לברר את הענין ויעשה כמדובר.",
                    "12": "בכבוד רב,",
                    "13": "יצחק נסים",
                    "14": "<small>מכתב ראש מחלקת העלייה</small>",
                    "15": "<b>שאלה</b>",
                    "16": "ירושלים, כ\"ב אדר ב' תשכ\"ז 3.4.67",
                    "17": "לכבוד<br>הראשון לציון<br>מרן הרב הראשי הגר\"י נסים שליט\"א<br>ירושלים",
                    "18": "ד.נ.מ.,",
                    "19": "בשיחתו אתי ועם הרב ש. גינזבורג ממשרדנו, הציע כב' הרב הראשי, הסדר בעניני גיור של משפחות מעורבות מבין העולים.",
                    "20": "עולים מעבר למסך יגוירו בישראל ולא בארצות מעבר. תוציאו חוזר לכל בתי הדין הרבניים בישראל לבצע את הגיור ללא דחיות, מפני שהעולים הנ\"ל נחשבים כאנוסים, בגלל התנאים המיוחדים שבארצות מוצאם.",
                    "21": "אשר לזוגות מעורבים מארצות אחרות תדון הרבנות הראשית לישראל על כל מקרה לחוד, אחרי שאנו נמציא להם הסבר מדוע נאלצנו לאשר את עליית המשפחה, לשאלתו של כב' הרב הראשי, אם נהיה מוכנים להופיע בפני המועצה העליונה של הרבנות הראשית לישראל כשידונו בנדון הנ\"ל, הריני להודיע, כי נעשה זאת כל אימת שנוזמן להופיע בפניכם.",
                    "22": "בברכת חג שמח וכשר<br>ש.ז. שרגאי",
                    "23": "העתק: הרב ש. גינזבורג",
                    "24": "<b>תשובה לרבה של חיפה (השאלה חסרה)</b>",
                    "25": "ב\"ה. ירושלים,<br>כ\"ג באדר ב' התשכ\"ז",
                    "26": "לכבוד<br>הרב הגאון המפורסם כליל השלמות<br>כש\"ת מה\"ר יהושע קניאל שליט\"א<br>הרב הראשי וראש אבות בתי הדין<br>חיפה.",
                    "27": "אחדשה\"ט כיאות,",
                    "28": "מכתב כת\"ר הגיעני בזמנו ושלא באשמתי לא יכולתי לצערי להשיב עליו בעתו.",
                    "29": "בענין הגיור:",
                    "30": "אם תוגש בקשה מעולים מארצות מסך הברזל להחשת הגיור יש להעתר לבקשה לקצר את הזמן הדרוש להכנה נפשית של המתגייר ולימוד המצוות כפי ראות עיני בית הדין.",
                    "31": "בענין תושב הארץ שיצא לחו\"ל וחזר עם נכריה יש להחמיר מטעמים מובנים, וכפי ראות עיני בית הדין.",
                    "32": "ביקרא דאורייתא<br>ובכבוד רב,",
                    "33": "יצחק נסים"
                },
                "16": {
                    "0": "<big><strong>הליכי הגיור של יהודי ברית המועצות</strong></big>",
                    "1": "<small>הצעת החלטה של הרב נסים<sup class=\"footnote-marker\">40</sup><i class=\"footnote\">נוסח החלטתה של מועצת הרבנות לישראל בעניין הליכי הגיור של עולי ברית המועצות (מיום כ\"ז באדר תשל\"א), בספרו של הרב יצחק נסים, לדור ולדורות, ב: לאחדים בידך, ירושלים תשע\"ז, עמ' סג-סד.</i></small>",
                    "2": "בשנת תש\"ל-תשל\"א נפתחו שערי ברית המועצות ליהודים ומאות אלפים עמדו לעלות ארצה. כידוע, פעלו מנהיגי ברית המועצות במשך עשרות שנים לניתוק היהודים מדתם, אסרו על חינוך דתי והקשו מאוד על קיום חיים דתיים. הניתוק מהדת הביא לריבוי נישואי תערובת בקרב יהודי ברית המועצות. כדי להתמודד עם בעיה חריפה זו, ראה הרב נסים צורך חיוני לזרז את תהליכי הגיור, בין השאר ע\"י קיצור תקופת ההמתנה של שנה שנדרשה ע\"י תקנתם של הרב הרצוג והרב עוזיאל, וע\"י הקמת בי\"ד מיוחד שיתמחה בגיור. לשם כך ניסח הצעת החלטה זו, שאושרה ע\"י מועצת הרבנות הראשית בשינויים מסויימים:",
                    "3": "זה עשרות בשנים שאחינו בברית המועצות שרויים במשטר של דיכוי רוחני שביקש לעקור מהם כל זיק ליהדותם ולמורשת ישראל.",
                    "4": "ההתעוררות הלאומית של אחינו אלה בשנתיים האחרונות ומאבק הגבורה שלהם למען עליה לארץ הקודש המלווים בסימנים ברורים של רצון להידבק במורשת ישראל על אף הכליה הרוחנית שזממו עליהם – הם מן התופעות המופלאות של דורנו.",
                    "5": "לפיכך, מחליטה מועצת הרבנות הראשית לישראל כי כל בקשה לגיור שתוגש ע\"י עולה מברית המועצות תידון במלוא הדחיפות הראויה, והגיור יבוצע בהליך מהיר ומזורז.",
                    "6": "לנוכח העומס הרב של בתי הדין הרבניים הטרודים בעבודתם היומיומית בכל ענפי האישות, קובעת מועצת הרבנות הראשית כי יש להקים בי\"ד נייד שעיקר זמנו לדון בבקשות לגיור, כדי למנוע עיכובים הנובעים מעומס העבודה של בתי הדין האזוריים.",
                    "7": "בקשות גיור של עולים הנשואים בנישואי תערובת – תבוטל לגביהם תקופת ההמתנה של שנה, והגיור יבוצע בתקופת זמן קצרה יותר.",
                    "8": "בית דין רבני יהא רשאי, אם ראה טעם מספיק לכך, להפחית מחובת ההמתנה של שנה גם בבקשות גיור רגילות.",
                    "9": "מועצת הרבנות הראשית מחליטה למנות רב מוסמך מטעמה שיצא לוינה כדי להרכיב בי\"ד שיטפל בבקשות גיור של מועמדים לעליה לפני בואם ארצה.",
                    "10": "לשם קיצור תקופת ההמתנה רואה מועצת הרבנות הראשית צורך בהקמת בית אולפנה למועמדים לגיור שבו ילמדו המועמדים עיקרי היהדות ומצוותיה בצורה מרוכזת."
                }
            },
            "2_12 Family Matters": {
                "0": {
                    "0": "<big><strong>נישואי בת כהן לישראל</strong></big>",
                    "1": "<b>שאלה</b>",
                    "2": "לכבוד הרב הראשי נסים, ירושלים",
                    "3": "רב נכבד,",
                    "4": "הנני בן העדה הבבלית מעוניין להתחתן עם בת ממשפחת כהנים. הנני \"ישראלי\". הורי טוענים שזה אינו מקובל וזה \"כבד אצלנו\". הנני רוצה את חוות דעתך בנושא.",
                    "5": "אקווה שכב' הרב יעזור לשם בהירות המצב. אני תקוה שכב' יענה לבקשתי זו.",
                    "6": "בברכת חג שמח<br>ומועדים לשמחה",
                    "7": "ש. הרצל<br>כפר סבא",
                    "8": "<b>תשובה</b>",
                    "9": "ב\"ה. ירושלים, ז' בחשון התשכ\"א",
                    "10": "לכבוד מר ש. הרצל, כפר סבא.",
                    "11": "א.נ.,",
                    "12": "למכתבך מיום 20.10.60, נתבקשתי ע\"י כב' הראשון לציון הרב הראשי לישראל להשיבך כדלקמן: יש קושי בנישואי ישראל עם כהנת. אבל אם הוא שומר תורה ומצוות וקובע עתים לתורה – הדבר אפשרי<sup class=\"footnote-marker\">41</sup><i class=\"footnote\">ראה פסחים מט ע\"א, הרמב\"ם פכ\"א מהלכות איסורי ביאה הל\"א, טור ושו\"ע אבה\"ע סי' ב סע' ח, שו\"ת שואל ונשאל ח\"ה אבה\"ע סי' ד, כה\"ח (סופר) או\"ח סי' קכח אות רפ, שו\"ת יחו\"ד ח\"ה סי' סא.</i>.",
                    "13": "בכבוד רב,",
                    "14": "המזכירות"
                },
                "1": {
                    "0": "<big><strong>נישואין כששם הכלה זהה לשם חמותה</strong></big>",
                    "1": "<b>שאלה</b>",
                    "2": "חיפה 25.12.58",
                    "3": "לכבוד הוד קדושתו הרב הראשי לראשון לציון, הרב נסים, ראשון לציון",
                    "4": "א.נ.",
                    "5": "הנני מתלבט בשאלה שפתרונה לא ידועה לי. אבקש את סליחתו על העזתי לפנות אליו בבקשה זו.",
                    "6": "הנני בחור בן 32 שנה – רווק, מסודר, עם פרנסה בטוחה. שידכו אותי עד עכשיו, ואף בחורה לא הצליחה למצוא חן בעיני, או שלא יכולתי להחליט. קשה ההחלטה בגיל זה.",
                    "7": "כעת, משדכים לי בחורה שיתכן ותמצא חן בעיני, ואני בעיניה, אבל מקרה אחר פה. השם של אמי \"אסתר שרה\" יום יום קוראים את אמא שלי בשם \"אסתר\" אבל השם של הבחורה גם כן \"אסתר\" האם מותר לי להכנס בתוך ענין שכזה? לא קיימת שום בעיה מיוחדת? יש להדגיש שלא קיימת אהבה בתוכנו, רק הבנה ורצון לזיווג. הבחורה מסכימה לשנות את שמה, או להוסיף לה שם נוסף. האם משנה במשהו הדבר הזה? מה לפי דעת קדושתו, שעלי לנהוג? קיימת בחורה אחרת שמדברים לה ושמה \"שרה\" כשם השני של אמה. מה הדין במקרה זה?",
                    "8": "היות ועלי לתת תשובה לבחורה, אבקש את תשובתו בהקדם האפשרי.",
                    "9": "בתודה וכבוד רב",
                    "10": "מרקו",
                    "11": "<b>תשובה</b>",
                    "12": "ב\"ה י\"ז בטבת התשי\"ט",
                    "13": "לכבוד מר מרקו ..., חיפה",
                    "14": "א.נ.,",
                    "15": "כב' הראשון לציון הרב הראשי לישראל קיבל שאלתך מיום 25.12 ש\"ז, והוא ביקשני להשיבך כי אם תסכים הבחורה להחליף את שמה או להוסיף שם על שמה – אין לך לחוש<sup class=\"footnote-marker\">42</sup><i class=\"footnote\">ראה בספר חסידים אות כז, בן איש חי פרשת שופטים ש\"א אות כח, שו\"ת ציץ אליעזר חט\"ו סי' מד, כף החיים סופר יו\"ד סי' קטז אות קכה בשם החיד\"א, שו\"ת דברי בניהו חלק כא סי' פד באורך.</i>.",
                    "16": "בכבוד רב,",
                    "17": "המזכירות"
                },
                "2": {
                    "0": "<big><strong>הפרדה בין הקידושין לחופה בשעת הדחק</strong></big>",
                    "1": "<b>שאלה</b>",
                    "2": "ב\"ה ב' כסלו תשי\"ח",
                    "3": "לכבוד מרן הרב הגאון הגדול וכו' כמוהר\"ר יצחק נסים שליט\"א <br>ראשון לציון, הרב הראשי לישראל",
                    "4": "שלום רב וברכה,",
                    "5": "הופיע בפני מר יעיש חיים תושב עירנו ומבקש שנסכים לסדר לו קידושין עם משודכתו, עתה, ואת החופה לערוך רק כעבור ששה חדשים.",
                    "6": "כיון שזכורני לפני שנים אחדות נתקבלה הוראה בחוזר מהרבנות הראשית (וגם ממשרד הדתות) להמנע מסדור קידושין שלא בשעת החופה – לכן הנני פונה אל מעכ\"ת שיואיל לאשר בקשה זו, או לדחותה כפי ראות עיניו.",
                    "7": "נימוקי המבקש הם: היות וקבלת הסכמת אבי הכלה לשידוך זה עלו לו במאמצים רבים ושכנוע גדול, נוסף על כך נאלץ לשלם למפרע סך 1000 ל\"י מוהר כפי שנהוג בין בני העדה התימנית, ועתה חושש הוא שמא יוסיף האב להתחרט, ויפסיד את כספו, לכן רוצה להבטיח את שידוכיו ע\"י סדור קידושין.",
                    "8": "כמובן שאנו נגבה עדות על רווקותם של בני הזוג, ונפתח להם תיק, ונקבע זמן החופה לעוד ששה חדשים.",
                    "9": "מצדי אני ממליץ (בתור יוצא מן הכלל) בפני מעכ\"ת לאשר בקשה זאת, היות ופרטי הבעייא של בני הזוג ידועים לי היטב.",
                    "10": "ברגשי כבוד והוקרה מרובים ובברכת התורה,",
                    "11": "ח.ד. הלוי,<br>לשכת הרבנות <br>ראשון לציון",
                    "12": "<b>תשובה</b>",
                    "13": "ב\"ה ו' בכסלו התשי\"ח",
                    "14": "לכבוד<br>הרב ח.ד. הלוי יצ\"ו, <br>רב העיר ראשון לציון",
                    "15": "ר.נ.,",
                    "16": "הורני כב' הראשון לציון הרב הראשי לישראל לאשר קבלת מכתבו מיום ב' בכסלו ש\"ז, ולהודיעו כי מטעמים ידועים אין זה רצוי להסכים לעריכת הקדושין במועד נפרד מזה של החופה, אף בבחינת יוצאים מן הכלל<sup class=\"footnote-marker\">43</sup><i class=\"footnote\">ראה טור אבה\"ע סי' סב שכתב: דהאידנא אין נוהגים לארס אלא בשעת חופה. וכתב הב\"י שם: \"זה היה מנהג מקומו, אבל האידנא קצת נוהגים כן, וקצת נוהגים לארס שלא בשעת חופה\". ובספר ערך לחם סי' כו סעיף ד כתב דטוב לתקן שלא יקדש אדם כי אם בשעת נישואין, אם לא ברשות ב\"ד לאיזה צורך. וראה עוד אוצה\"פ (שם כרך יב, י ע\"א) בשם צדה לדרך, ובהשמטות שם בשם פרי החיים, דאף כי עפ\"י דינא דשו\"ע אין חשש בזה [לעשות קידושין ואחר זמן לערוך חופה ונישואין] מ\"מ יש למנוע מלעשות כן דיש חשש דתיפוק מיניה חורבא וכו'.</i>.",
                    "17": "בכבוד רב,",
                    "18": "המזכירות"
                },
                "3": {
                    "0": "<big><strong>עריכת חופה בבית כנסת</strong></big>",
                    "1": "<b>שאלה</b>",
                    "2": "ב\"ה יום שלישי יו\"ד בתמוז",
                    "3": "לכבוד אדוננו ומורינו ורבינו ועטרת ראשנו<br>הרב הראשי לישראל הרב יצחק נסים יצ\"ו",
                    "4": "<b>הנדון: כבוד בית הכנסת</b>",
                    "5": "ידוע לכבודו שאחד בכפר שלנו (כפר כסלון) התחתן מלפני כמה ימים וקודם החתונה שלח הזמנות לכל אחד ואחד כרגיל וכשקבלתי אני את ההזמנה ראיתי כתוב בה שהחופה תתקיים בבית הכנסת, ותמהתי תמיהה גדולה: איך תהיה החופה בבית הכנסת, אף פעם לא ראינו דבר כזה. וגם מצד הדין כתוב בש\"ע סי' קנ\"א ס' א': בתי כנסיות ובתי מדרשות אין נוהגין וכו', והרמב\"ם ז\"ל הלכות תפלה פרק י\"א הלכה ו' כתב: בתי כנסיות ובתי מדרשות אין נוהגין בהם וכו', וכתב עליו הרב כסף משנה ז\"ל וזה לשונו: בתי כנסיות ובתי מדרשות וכו' עד מפני הגשמים. ברייתא שם כלשון הזה. ואין נאותין פירש\"י אין מתקשטין בתוכו ואין מטיילין, שאם היה לאדם קוצר רוח לא ילך לביה\"כ להרחיב לבו ולטייל שאין נכנסין שם אלא או להתפלל או לקרות בתורה, עכ\"ל. הרי למדנו מזה שאין נכנסין שם אלא לתפילה או ללמוד תורה דווקא ולא לדבר אחר. ובשביל זה חכיתי עד יום שבת שלפני החתונה, אחרי שחרית, דברתי עם המשפחה של החתן הנ\"ל ואמרתי להם את הדין. והם ענו לי שיש להם מנהג גם בחוץ לארץ וכשראיתי את הלחץ הזה בנתיים בקשתי מהם שיעשו אותה בדרך כבוד ובאימה וביראה וכו', ובשעת החופה לא עמדו בדבורם ונכנסו אנשים ונשים יחד מעורבין נשים פרועי ראש ופרומים משני צדדיהם וכו' חציפות גדולה שאין אני יכול להגיד לכבודו, ורוצים עוד להמשיך במנהג הזה ואני לא יודע מה לעשות אתם? אם אני הולך לפי הדין, הנה כבר הדין ידוע, ואם לפי המנהג יש בזיון גדול לבית הכנסת, ובפרט לאנשים חפשיים כאלה. ועכשיו נפשי לשאו\"ל הגיעה, איך לעשות?",
                    "6": "אני מבקש מרבינו ומורנו שיורנו את הדרך אשר נלך בה, וה' ברוך הוא יסיר את מסוה העוורון מעל פנינו ויחזירנו בתשובה שלימה לפניו יתברך",
                    "7": "בברכה וכל טוב",
                    "8": "נאם המעתיר לצור מחוקקי,<br>הצב\"י אליהו שריקי,<br>שו\"ב בכפר הנ\"ל.",
                    "9": "<b>תשובה</b>",
                    "10": "ב\"ה ירושלים, ח' במנ\"א התש\"ך",
                    "11": "לכבוד ר' אליהו שריקי יצ\"ו, כסלון.",
                    "12": "ר.נ.,",
                    "13": "הורני כב' הראשון לציון הרב הראשי לישראל לאשר קבלת מכתבו מיום יו\"ד בתמוז ש\"ז ולהשיבו, כי אין מן הראוי לערוך חופה בבית־הכנסת, ורוב הפוסקים החמירו בענין זה. ומכל שכן שכפי שמתאר כב' אין כבוד בית־הכנסת נשמר כראוי ע\"י כל קהל הנוכחים. לפיכך, רצוי שכב' ידאג, בדרכי נועם, שלהבא יימנעו משימוש בבית־הכנסת לצרכי חופה<sup class=\"footnote-marker\">44</sup><i class=\"footnote\">ראה שו\"ת מהר\"ם מינץ סי' קט, שו\"ת חתם סופר אבה\"ע סי' צח, שו\"ת תעלומות לב ח\"ג סי' נז, שדי חמד מע' חתן וכלה וחופה כרך ז עמ' 400 ואילך, שו\"ת יבי\"א ח\"ג אבה\"ע סי' י, וזה לשון החת\"ס שם: עוד ראו רבותינו הקדמונים (בני אשכנז) שראוי לברכם ז' ברכות במקום קדוש במקום קבוע למתפלל... ותקנו תחלה החופה שהיא תחת השמים לסימן ברכה והחופה עם ברכותיהם בבית הכנסת על הבימה וכו'. והרב ישכיל עבדי ח\"ו אבה\"ע סי' א כתב: ואני זוכר בזמן הרבנים הראשונים הגאון יש\"א ברכה ז\"ל, לא היו נותנים רשות לערוך חו\"ק בבית הכנסת, רק עתה בזמנינו זה התחילו לפרוק עול, לבטל מנהגי הראשונים... אך במקום שיש כח ביד רב המקום למונעם מזה... ודאי דמוטלת החובה על כל רב במקומו לעשות כל המאמצים שלא לחלל מקום מקדש מעט בית הכנסת וכו'. עי\"ש.</i>.",
                    "14": "בכבוד רב,",
                    "15": "המזכירות"
                },
                "4": {
                    "0": "<big><strong>עריכת חופה בבית הכנסת</strong></big>",
                    "1": "<b>שאלה</b>",
                    "2": "ב\"ה חיפה ת\"ו, כ\"ט בשבט תשכ\"ז",
                    "3": "למעלת אדמו\"ר ראשון לציון, הרב הראשי לישראל<br>מוהר\"ר יצחק נסים שליט\"א",
                    "4": "שלום רב, וישע יקרב, לכבודו, ולכל הסובבים הודו, הי\"ו.",
                    "5": "ג.מ.נ.,",
                    "6": "<b>הנדון: חופות בביהכנ\"ס</b>",
                    "7": "פה בחיפה יש בתי כנסיות של הספרדים שמסדרים בהם חופות, וכדי בזיון וקצף למקדש מעט בארץ שכלם קדש קדשים הן מצד הקרקע והקירות והתקרה שכלם מאבני המקום ועפר הארץ, וקדושת ביהכ\"נ של רבים שקדושתו חמורה, והחופות כלם נעשות בחוצפה גסה, זרועות נשים מגולות עם החזה והרגלים עד הארכובה. וחבוקין ונשוקין, ונבול פה וכו', ולא הועילו לא תוכחות ולא משגיחין, ובכך עלה בדעתינו לאסור את הדבר כמו אחינו האשכנזים, עד שהרבה בני אדם אומרים, מדוע אנחנו מזלזלים בתי הכנסיות שלנו, האין בהם קדושה כשל האשכנזים? ובכל אופן יש חלול ה' גדול. ובכל אנחנו מחלים פני קדשו להודיענו דרך זו נלך יפשא\"ק [יפה שעה אחת קודם] להסיר המכשול, ושלום.",
                    "8": "בכבוד רב מאד",
                    "9": "הצעיר ע\"ה יוסף משאש ס\"ט",
                    "10": "<b>תשובה</b>",
                    "11": "ב\"ה. ירושלים,<br>ג' באד\"א התשכ\"ז",
                    "12": "לכבוד הרב הגאון כש\"ת ר' יוסף משאש שליט\"א<br>רב בחיפה.",
                    "13": "שלום וישע רב,",
                    "14": "קבלתי את יקרת מכתבו מיום כ\"ט בשבט ש.ז. בו מתריע על עריכת חופה וקדושין בבית הכנסת לחילול הקודש ורצונו לגדור פרצה זו ולבטל המנהג<sup class=\"footnote-marker\">45</sup><i class=\"footnote\">ראה שו\"ת מהר\"י מינץ סימן קט, רמ\"א בהגה יו\"ד סימן שצא סע' ג, שו\"ת חתם סופר או\"ח סימן צח, רוח חיים פלאג'י אבה\"ע סי' סב ס\"ק ב, שדי חמד אסיפת דינים מע' חתן וכלה סימן א (ח\"ז עמ' 400), שו\"ת אגרות משה אבה\"ע ח\"א סי' צז, שו\"ת משפטי עוזיאל אבה\"ע סימן ס-סא, שו\"ת יבי\"א ח\"ג אבה\"ע סימן י, שו\"ת ציץ אליעזר חי\"ג סימן יב, אוצה\"פ אבה\"ע סי' סא ס\"ק יד אות ב (כרך טז עמ' קלו).</i>, יישר כחו ותחזקנה ידיו.",
                    "15": "בכבוד רב,",
                    "16": "יצחק נסים"
                },
                "5": {
                    "0": "<big><strong>חובה להסביר לחתן את הכתובה לפני שיחתום;<br>עריכת קידושין בה' באייר בחו\"ל</strong></big>",
                    "1": "<b>תשובה (השאלה חסרה)</b>",
                    "2": "ב\"ה, ירושלים ח' בכסלו התש\"כ<br>לכבוד ד\"ר משה לנדס יצ\"ו, קהילת \"עדת ישורון\" פיטסבורג.",
                    "3": "ד\"ר לנדס הנכבד,",
                    "4": "בתשובה למכתבו מיום ב' לפ' תולדות ש\"ז, הנני להודיעו:",
                    "5": "מועצת הרבנות הראשית החליטה שמכאן ולהבא אין להסתפק בקריאת הכתובה בפני החתן והכלה תחת החופה – כפי שהיה נהוג עד כה – אלא על מסדרי החו\"ק להקריא את הכתובה ולהסביר את תכנה בפני החתן בטרם הוא חותם עליה כדי שיבין את מהותה, ואת אחריותו והתחייבויותיו כלפי זוגתו.",
                    "6": "החלטה זו אינה מונעת קריאת הכתובה פעם נוספת בשעת החופה, אך הקריאה השניה אינה חובה.",
                    "7": "נכון שהתרתי עריכת קידושין ביום ה' באייר, הוא יום העצמאות, והיתר זה אינו מוגבל לתושבי הארץ בלבד (ראה מאמרי בקובץ \"עלי עשור\" שהופיע לפני כשנה ומחצה בהוצאת \"מוסד הרב קוק\", ירושלים).",
                    "8": "בכבוד רב, יצחק נסים"
                },
                "6": {
                    "0": "<big><strong>הוספת \"ומצליח\" בסוף ברכת \"משמח החתן עם הכלה\"</strong></big>",
                    "1": "(תשובה זו אינה זמינה במהדורה הדיגיטלית)"
                },
                "7": {
                    "0": "<big><strong>סעודת שבע ברכות בלילה שאחרי היום השביעי; עמידה בשבע ברכות שאחרי ברכת המזון</strong></big>",
                    "1": "(תשובה זו אינה זמינה במהדורה הדיגיטלית)"
                },
                "8": {
                    "0": "<big><strong>סעודת שבע ברכות בלילה שאחרי היום השביעי (המשך לתשובה הקודמת)</strong></big>",
                    "1": "(תשובה זו אינה זמינה במהדורה הדיגיטלית)"
                },
                "9": {
                    "0": "<big><strong>האם חזן שאין לו סמיכה יכול לסדר גטין?</strong></big>",
                    "1": "<b>שאלה</b>",
                    "2": "יום ראשון ה' לחדש טבת תשכ\"ז",
                    "3": "לכבוד<br>הרב ר' יצחק נסים שליט\"א<br>לשכת הרב ראשון לציון<br>ר' בלפור 7,<br>ירושלים.<br>(ישראל)",
                    "4": "ר.מ.נ.,",
                    "5": "בשם הקהלה הישראלית בויניסואלה, לאיפה ששייך רוב היהודים של המדינה, אנו פונים במכתב זה לכבוד מעלתו להשיב לנו על שאלה הזו עם תשובה ברורה ונכונה:",
                    "6": "זה כבר כמה שנים שיש לנו חזן בשם ... והוא אין לו שום סמיכה לא לרבנות ולא לסדר גיטין, רק קבלנו אותו לחזן מפני שיש לו קול נעים.",
                    "7": "זה כמה פעמים שהוא עושה גיטין שלא כפי ההלכה, כי אין לו שום סמיכה על זה. והוא טוען שהוא יודע לסדר גיטין, ואף כי אין לו סמיכה הוא רשאי לעשות גיטין, <b>כי הגיטין יכולים לעשות בלי סמיכה</b>.",
                    "8": "אנחנו נמצאים במצב קשה, כי כל הרבנים של קאראקאס אומרים לנו שהחזן ... אם אין לו סמיכה הוא לא רשאי לסדר גיטין, והחזן טוען שכן יכול לסדר גיטין. מפני זה אנו פונים אליכם, כי אין לנו ברירה אחרת, אחרי שאין לנו בויניסואלה רב ראשי לשאול על הנדון.",
                    "9": "אנו מקווים לתשובתו בהקדם האפשרי.",
                    "10": "בשם הקהלה הישראלית בויניסואלה.",
                    "11": "יוסף בן עטר<br> – נשיא הקהילה.",
                    "12": "<b>תשובה</b>",
                    "13": "ב\"ה. ירושלים,<br>י\"ט בטבת התשכ\"ז",
                    "14": "לכבוד<br>מר יוסף בן עטר יצ\"ו<br>נשיא הקהילה איזראליטה דויניסואלה<br>קאראקאס",
                    "15": "שלום וישע רב,",
                    "16": "קבלתי את מכתבו מיום ה' בחדש זה ונצטערתי לשמוע על עזות החזן שבקהילתכם שמהין לסדר גיטין כשאין בידו כתב סמיכה לכך, ומפני חומרת הענין הנני ממהר להשיב בקיצור.",
                    "17": "משורת הדין צריך שיהיה בית דין של שלושה בסידור הגט, וכמו שנוהגים בארץ ישראל ובטורקייה ובכמה מקומות<sup class=\"footnote-marker\">54</sup><i class=\"footnote\">ראה שדי חמד מע' גט סי' א אות א, (כרך ז עמ' 9) שכן נהגו בא\"י ובערי תורקאיי.</i>. ובמקום שאי אפשר בשלושה, ומסדר גיטין אחד, צריך שיהיה זה האחד בקי ומוכר כתלמיד חכם גדול בתורה ומומחה ומוסמך לסדר גיטין. ומה שאומר זה החזן שלכם שאין צורך בסמיכה, דבריו דברי הבל ורעות רוח, וכל עוד שלא יעמוד לבחינה בפני רבנים גדולי תורה ומומחים לסידור גיטין ויסמכוהו, אסור לו לסדר גיטין<sup class=\"footnote-marker\">55</sup><i class=\"footnote\">ראה סדר הגט שבסוף אבה\"ע סי' קנד אות קא, ובפת\"ש שם ס\"ק מח, ומקורו בגמ' קידושין יג ע\"א כל שאינו יודע בטיב גיטין וקידושין לא יהא לו עסק עמהם. שו\"ת הריב\"ש סי' שפט, שו\"ת מהר\"י וייל סי' פה וסי' קכח, הרמ\"א בהגה יו\"ד סי' רמב סע' יד, ים של שלמה גיטין פ\"א סי' ז, סדר הגט שבסוף ספר גט פשוט סע' א.</i>. ואם לא יציית הרי זה יקרא עבריין ומרבה ממזרים בישראל, ואסור לו להיות שליח ציבור.",
                    "18": "בכבוד רב,",
                    "19": "יצחק נסים",
                    "20": "<b>תשובה נוספת</b>",
                    "21": "ב\"ה. ירושלים,<br>ל' בשבט התשכ\"ז",
                    "22": "לכבוד מר יוסף בן עטר יצ\"ו",
                    "23": "קאראקאס.",
                    "24": "שלום וישע רב,",
                    "25": "מכתבך מיום ח' בשבט ש.ז. נתקבל ותמיהה רבה לנו בענין זה. מצ\"ב צילום מכתבך מיום ה' בטבת ש.ז. שבו כלולות הטענות נגד מר ... ועל תוכנו קיבלת תשובת כב' הרב הראשי בי\"ט בטבת.",
                    "26": "עכשיו שהנך טוען שלא כתבת את המכתב הראשון עליך לברר מי כתב את הדברים בשמך ומה האמת בהם ולהודיענו בכל ההקדם.",
                    "27": "בכבוד רב,",
                    "28": "מנהל הלשכה"
                },
                "10": {
                    "0": "<big><strong>כתיבת גט בבחריין</strong></big>",
                    "1": "<b>שאלה</b>",
                    "2": "ב\"ה<br>ט\"ו באייר, תשכ\"ו",
                    "3": "אל הוד כבוד מרן הראל\"צ<br>הגאון רבי יצחק נסים שליט\"א,<br>הרב הראשי לישראל,<br>ירושלים עה\"ק תובב\"א.",
                    "4": "אחד\"ש הדרת גאונו שליט\"א",
                    "5": "הננו מטפלים בענין דחוף של עגונא דאתתא קשה, שבעלה נמצא בבחרין שעל חוף המפרץ הפרסי במקום הנקרא מנמה (Manama) ואילו האשה גרה כאן בלונדון, ואנו מטכסים עצה אולי יעלה בידינו לסדר כתיבת גט פטורין שם בבחרין.",
                    "6": "משום כך היינו מודים מאוד למרן הרה\"ג אם היו בידו לברר ולהודיענו אם אמנם הי' צבור יהודי אי־שם ואם כתבו שם גטין, ואם כן איך היו כותבין את שם העיר ואם יש שם נהרות או מעיינות ובארות להזכירם בגט. ואם לפי הידיעות בידם אפשר עוד למצוא שם אי־אלו יהודים שומרי מצוה לעדים כשרים וכיוצא.",
                    "7": "התודה למפרע, בברכת התורה בכל הדרת הכבוד,",
                    "8": "בשם ביד\"צ לונדון",
                    "9": "ארי' ליב בר' מרדכי הלוי גרוסנס",
                    "10": "אברהם בהר\"ר מאיר זאב רפופורט",
                    "11": "<b>תשובה</b>",
                    "12": "ב\"ה. ירושלים,<br>ג' בסיון התשכ\"ו",
                    "13": "לכבוד<br>הרבנים הגאונים כש\"ת ר' אריה ליב גרוסנס שליט\"א<br>ור' אברהם רפופורט שליט\"א,<br>חברי ביד\"צ דלונדון והמדינה.",
                    "14": "שלום וישע רב,",
                    "15": "מכתב הדר\"ג מיום ט\"ו באייר ש.ז. הגיעני וביקשתי לברר את השאלות הכלולות בו מבני המחוז ההוא שנמצאים בארה\"ק ולכן נתעכבה תשובתי.",
                    "16": "הזמנתי אלי אנשים מבני המקומות הקרובים לבחרין ולא יכולתי להציל מפיהם דבר מבוסס. מה שעלה בידי להבין הוא שתמיד היה בבחרין ישוב יהודי קטן וכפי הנראה גם כיום. לפי דבריו של חבר ביה\"ד הרבני הגדול הרב סלימאן חוגי עבודי שליט\"א, שהיה לפנים ראש בית־הדין ליהודי בגדד, לא בתקופת כהונתו ולא בתקופת כהונת קודמיו לא סודר גט בבחרין, אלא כפי הנראה בערים הסמוכות. הוא סבור שלוא היו מסדרים בבחרין גטין כי אז הדבר היה בידיעת ביה\"ד של בגדד, כי ע\"פ הרוב היו כל בני המחוז נמלכים בבי\"ד זה. הרב עבודי מציין ששם המקום המדוייק הוא בחרין, שכן זוהי מילה ערבית (בחר – ים) ומשמעותה שני ימים.",
                    "17": "באשר לשאלה אם יש בבחרין נהרות, מעיינות או בארות, לא יכולתי להסיק דבר ברור ומבוסס בענין זה. גם לא יכולתי לברר אם ישנם במקום יהודים שומרי תורה ומצוות.",
                    "18": "בכבוד רב,",
                    "19": "יצחק נסים"
                },
                "11": {
                    "0": "<big><strong>אישה שהתגרשה בערכאות ואח\"כ בבית דין – ממתי מונים \"חודשי־הבחנה\"?</strong></big>",
                    "1": "<b>שאלה</b>",
                    "2": "ב\"ה. סוסא ר\"ח אב הרחמים תשכ\"א",
                    "3": "מו\"ר ועט\"ר גאון עוזנו מוהר\"ר יצחק נסים יחשל\"א,<br>ראשון לציון לכל ישראל בארץ ובגולה, העי\"א.",
                    "4": "אקוד ואשתחוה ואומר שלום לפי רו\"מ!",
                    "5": "צעיר וקטן הנני מלבוא במכתבים עם רום הדרת כבודו, ואולם תורה היא וללמוד אני צריך כי השעה צריכה לכך, והכבוד הגדול לגדולי האומה, הוא כאשר יעתרו לקטן שבקטנים מפחותי העם, כמו שאמר הלל<sup class=\"footnote-marker\">56</sup><i class=\"footnote\">ראה שמות רבה פרשה מה,ה.</i>, השפלתי היא הגבהתי.",
                    "6": "<b>שאלה – ענף גירושין</b>",
                    "7": "זה כמו חמש שנים או יותר שבתולה אחת מעירנו עלתה לארץ עם \"עליית הנוער\", ושם נספחה אל אחד הקיבוצים, ובמשך הזמן, לסיבת איזה דבר (שאיני יודע אותו בבירור) הלכה עם בחור אחד מעיר תוניס, אל ירושלים, לפני הרב המסדר הנישואין, ושם עשו להם כתובה וקידושין, והביאו את שטר הכתובה בידם. והנה זה כמו שתי שנים מאשר ירדו שניהם לתוניזיה, ההורים חשבו כי אוהבים זה את זה וכי רוצים לעשות הנישואין בפועל ולחיות חיי אישות יחד. ואולם הבחור אמר כי מעולם לא היה בדעתו לשאת את הבתולה לאשה, ורק עשה את הכתובה אך לפי שעה כדי להנצל מן עבודת הצבא, ולכן ההורים של הבת הגישו קובלנא אל בית המשפט הממשלתי (לא יהודי) וביום 2 לחודש מארץ העבר יצא משפט הגירושין ע\"י בית המשפט הנז', אולם מאיזה סיבות לא נעשה הגט ע\"י הרבנות הראשית רק ביום שנים לחודש ג'ואן העבר. והנה מאי דביני ביני, נזדמן בחור טוב שרוצה להנשא עם הבתולה הנז', ובהיות כי נחפז הוא לדרכו לעזוב תוניזיה, קבע את זמן הנישואין ליום שמונה לחודש אות הקודם (זאת אומרת קודם שיעברו ימי הבחנה). וכאשר שמעתי מזה אמרתי להם כי איני יכול לסדר להם הנישואין הדתיים רק אחר שיעברו ג' חדשי ההבחנה, ולמרות כל ההפצרות לא קבלתי מהם שום התנצלות. אז מה עשו? הלכו לממשלה כאן, וקראו לי וצוו עלי לעשות את הנישואין בזמן הקבוע, משני טעמים, 1) כי הנישואין הם אינם בפועל ורק אירוסין, ובזה לפי חוק המדינה אין צריך להמתין ג' חדשים. שנית כי מיום שיצא המשפט של הגירושין כבר עברו יותר מחמשה חדשים ולכן אין מקום לעכבה זאת, אלו דברי הממשלה.",
                    "8": "והנה כבר ידע כת\"ר כי לפי מנהג האשכנזים, מונים לגט מיום הנתינה, ורק בעגונה, ובארוסה ובשעת הדחק וכיוצא יש שמקילים למנות מיום הכתיבה, אולם לנו בני טוניס שקבלנו עלינו הוראת מרן קארו זלה\"ה, מונים תמיד מיום הכתיבה, כמו שכתב בש\"ע סימן י\"ג סעיף ד'<sup class=\"footnote-marker\">57</sup><i class=\"footnote\">צ\"ל: בש\"ע אבה\"ע סימן יג סע' א.</i>, וז\"ל ומיום כתיבת הגט מונים וכו' שהרי אינו מתייחד עמה משכתבו לה ע\"כ.",
                    "9": "ועתה נפשי לשאול הגיעה בנדן דידן, דאיתא עיגון וגם הנדון הוא בארוסה, ושעת הדחק הוא, והכרח הממשלה יר\"ה וגם שלא נתייחד עמה מיום שיצא המשפט מבית דין, כי אימת המלכות עליו, והאמת כן, כי אחר איזה ימים נשתדכה עם בחור אחר, והראשון הוא שלא אהב אותה.",
                    "10": "א\"כ הנוכל לדון את יום הגירושין של הממשלה, כמו יום כתיבת הגט שהתיר בו רבינו, אחר שהטעם בעצמו ובדמותו ובצלמו נמצא בנדון דידן.",
                    "11": "אני מצפה לתשובתו שתהיה ביפה שעה אחת קודם, כדי לדעת מה לעשות אם אסדר את הנישואין או אחדל, אם יש איסור בדבר.",
                    "12": "החותם ברגשי כבוד והערצה רבה,<br>וברכת שלום מציון,<br>הרועה צאן קדשים<br>פה סוסא,",
                    "13": "ע\"ה ישראל ישי ס\"ט",
                    "14": "<b>תשובה</b>",
                    "15": "ב\"ה. ירושלים כ\"ה באב התשכ\"א",
                    "16": "הרב החכם ונבון ר' ישראל ישי יצ\"ו, הרב דק\"ק סוסא, תוניסיה",
                    "17": "ר.מ. נ.,",
                    "18": "קיבלתי מכתבו מיום ר\"ח אב ש\"ז, ובו שאלני אודות אשה שנתגרשה בערכאות ואח\"כ בבי\"ד אם אפשר למנות ג' חדשי הבחנה מיום הגירושין האזרחיים.",
                    "19": "הנה הדין פשוט וברור הוא שיש למנות מיום הגירושין בביה\"ד הרבני לפי דין תורה בלבד.",
                    "20": "בכבוד רב,",
                    "21": "יצחק נסים"
                },
                "12": {
                    "0": "<big><strong>חי עם גרושתו ללא קידושין – האם צריך גט?</strong></big>",
                    "1": "<b>שאלה</b>",
                    "2": "ב\"ה. י\"א מרחשון תש\"ך",
                    "3": "לכבוד מרן הגאון הדגול הראשון לציון והרב הראשי לישראל<br>כקש\"ת הגר\"י נסים שליט\"א",
                    "4": "הוד מעלתו!",
                    "5": "<b>הנדון: אשה שנתגרשה ואחרי זמן ארוך חזרה לחיות עם בעלה בלי קידושין</b>",
                    "6": "אשה שנתגרשה, בעלה הלך והתחתן עם אחרת וגרשה, ובינתיים עברה שנה ואחרי כן חזר לחיות עם גרושתו הראשונה, האם גם בזאת נאמר \"אין אדם עושה בעילתו בעילת זנות\", וממילא היא אשתו וצריכה גט. או דילמא אימתי אמרינן \"אין אדם עושה בעילתו בעילת זנות\", רק בזמן שאין דבר אחר מפסיק בין הגירושין לחזרה, אבל כשיש דבר שהפסיק בין הגירושין לחזרה כגון נשואין עם אשה אחרת, לא!",
                    "7": "ועוד מאחר שהטעם שאין אדם עושה בעילת זנות הוא טעם חומרא, ובפרט בנדון דידן שהיו נשואין וגירושין בינתיים, אימא לא!",
                    "8": "הנני מבקש מהוד מעלת מרן שליט\"א שיענה לי לשאלה זו בהקדם.",
                    "9": "ברגשי כל הכבוד והוקרה,",
                    "10": "שלום אלבז<br>רבנות חדרה.",
                    "11": "<b>תשובה</b>",
                    "12": "ב\"ה. ירושלים, כ\"ג בחשון התש\"ך",
                    "13": "לכבוד הרה\"ג ר' שלום אלבז יצ\"ו, <br>לשכת הרבנות <br>חדרה",
                    "14": "ר.נ.,",
                    "15": "למכתבו מיום י\"א מרחשון ש\"ז, הנני להשיבו, שאם מפורסם ויש עדים שהאיש חי עם גרושתו – היא צריכה ממנו גט<sup class=\"footnote-marker\">58</sup><i class=\"footnote\">ראה הרמב\"ם פ\"י מהלכות גירושין הי\"ז, טור ושו\"ע אבה\"ע ריש סי' קמט, פת\"ש שם ס\"ק ג-ד, והגהות רעק\"א שם בשם שו\"ת לחם רב.</i>.",
                    "16": "בכבוד רב,",
                    "17": "יצחק נסים"
                },
                "13": {
                    "0": "<big><strong>זוג שנישאו בנישואין אזרחיים – האם צריך גט לחומרא?</strong></big>",
                    "1": "<b>תשובה (השאלה חסרה)</b>",
                    "2": "ב\"ה ד' בתשרי התשי\"ט",
                    "3": "לכבוד הרבנות הראשית, תורקיה",
                    "4": "שלום וישע רב,",
                    "5": "את שאלתכם מיום כ\"ה באלול אשתקד קיבלתי לנכון והנני להשיב למעכ\"ת:",
                    "6": "בענין נישואין של יהודים שנערכו בערכאות בלבד: אמנם נהגו בבתי־הדין בארץ להצריכם גט, אבל אין זה אלא משום חומרא, וגם לפי שהיו מקרים שטענו בבית־הדין שנשאו בנישואין אזרחיים במקומותיהם ואחרי בירור נודע שהיו נשואים כדמו\"י [כדת משה וישראל].",
                    "7": "ומכיון שמנהג זה נתפשט להרבה קהילות מישראל, הרי בנדון שלכם: אם האשה רוצה בגט ומוכנה לקבל אותו, רצוי שישלח לה גט ואח\"כ לסדר לו חופה וקידושין. ואם האשה מסרבת לקבל גט תוכלו לסדר לו חופה וקידושין בלי כל חשש.",
                    "8": "כללו של דבר: במקום שאפשר לגרשם בגט הרי זה רצוי, ואם לאו רשאי בית־הדין להשיא כל אחד מבני הזוג.",
                    "9": "והנני מאחל לכבודכם ולמעלת כבוד הרב הראשי כמהר\"ר רפאל סבאן יצ\"ו ברכת שנה טובה, תחתמו בספר החיים והשלום ותזלרו\"ן [ותזכו לשנים רבות ונעימות].",
                    "10": "בכבוד רב,",
                    "11": "יצחק נסים"
                },
                "14": {
                    "0": "<big><strong>נישאה בנישואין אזרחיים וקיבלה גט <br>– האם יכולה להינשא לכהן?</strong></big>",
                    "1": "<b>שאלה</b>",
                    "2": "ב\"ה. נחלת יצחק, יום ד', י' מנ\"א תשי\"ז",
                    "3": "לכבוד<br>מרן הגר\"י נסים שליט\"א<br>הרב הראשי לישראל הראשון לציון, <br>ירושלים",
                    "4": "כת\"ר והדר\"ג שליט\"א,",
                    "5": "פנתה אלי אומללה ומרת נפש בשם ע.ק. ונפשה בשאלתה ובבקשתה, וזוהי החילי.",
                    "6": "היא התחתנה ברומניא עם אדם אחד בשם ל.ק. בנישואין אזרחיים בלבד. הוא סרב לסדר חו\"ק מחמת היותו כופר בעיקר ופורק עול התורה והיהדות. הם עלו שניהם לארץ וגם כאן סירב לסדר חו\"ק מאותו הטעם. הוא נמנה על המפלגה הקומוניסטית הידועה לשמצה.",
                    "7": "החיים ביניהם לא היו טובים ועל כן גמרו להיפרד ומרצונם נכנסו לביה\"ד סיפרו את כל הענין ואת הסכמתם להתגרש כדי שיוכלו לתקן את מצבם האישי ונתגרשו מרצונם.",
                    "8": "אחרי הגט היה מצבה של האשה קשה מנשוא, היא פשוט רעבה ללחם. היא הכירה איש פלוני והוא כהן ונכנסה לגור אתו והעניינים התפתחו עד לכדי כך שהיא כבר ילדה לו בת.",
                    "9": "רצונה של האשה לחיות חיי משפחה כשרים וגם לשמור על טהרת המשפחה, ורצון שניהם לסדר חו\"ק כדי שיוכלו לחיות כחוק וכדת. ומתעוררת השאלה, מה דינה של האשה הזאת לגבי אותו הכהן בזה\"ז? הואיל והנישואין הראשונים עם ק. לא היו דתיים ולפי הדין לא היו צריכים גט והגט סודר מטעמים פורמליים – לשם סדור רשמי של תעודת הזהות – ורק מרצונם הם ללא החלטה מחייבת של ביה\"ד. האם יש מקום לומר שאין כאן אפילו ריח הגט והיא מותרת לכהן, ומכ\"ש שזה כבר בדיעבד ולא לכתחילה. האם יש בנדון דידן לסמוך על דברי הגה\"מ המובאים בבאה\"ט באהע\"ז סימן ו' ס\"ק ה' ד\"ה בעלמא? נוסף לזה הרי האשה רוצה לחזור בתשובה ולקבל על עצמה לנהוג מהיום בחיי משפחה טהורים וכשרים, הרי שיש לומר מוטב שיאכלו וכו'.",
                    "10": "בכל הכבוד הראוי,",
                    "11": "ישעיה חלמיש",
                    "12": "<b>תשובה</b>",
                    "13": "ב\"ה, י\"א מנחם אב תשי\"ז",
                    "14": "לכבוד<br>הרה\"ג ר' י. חלמיש יצ\"ו, רב \"נחלת יצחק\", תל־אביב",
                    "15": "ר.נ.,",
                    "16": "מכתבו מיום י' במנח\"א ש\"ז קבלתי לנכון.",
                    "17": "באשר לשאלתו אם מותר לגב' ע.ק. להינשא לכהן, לאחר שקבלה גט ממי שנישאה לו בנישואין אזרחיים – אין אנו מוצאים כל צד להקל בנדון זה.",
                    "18": "על האשה היה להודיע בשעתו לבית־הדין שהיא חפצה להנשא לכהן ויתכן שביה\"ד היה רואה מקום שלא לחייב מתן גט, דבר שהיה מאפשר להינשא לו.",
                    "19": "אולם, מאחר שכבר קבלה את הגט – אינה יכולה להנשא לכהן<sup class=\"footnote-marker\">59</sup><i class=\"footnote\">שו\"ת הרשב\"א ח\"א סי' תקנ, מהדו' מכון ירושלים עמ' רעג הע' 9, הרמ\"א בהגה אבה\"ע סי' ו סע' א. אוצה\"פ סי' ו ס\"ק טו, טז (כרך א קל ע\"ד), ושם סי' כו ס\"ק ו (כרך י ה ע\"ג). ציץ אליעזר ח\"ד סי' יט.</i>.",
                    "20": "בכבוד רב,",
                    "21": "המזכירות"
                },
                "15": {
                    "0": "<big><strong>זוג חברי קיבוץ שחיו יחד שנים רבות, ועתה מבקשים להינשא כדת משה וישראל</strong></big>",
                    "1": "<b>שאלה</b>",
                    "2": "ב\"ה יום ב' ח' בכסלו תשכ\"ז – נהלל",
                    "3": "לכבוד<br>הדר\"ג הרב הראשי לישראל ראשון לציון<br>הרב יצחק נסים יצ\"ו<br>רח' בלפור 7<br>ירושלים",
                    "4": "שלום רב,",
                    "5": "כבוד כת\"ר הרב,",
                    "6": "הנני מבקש לענות לי בשאלתי הערוכה כאן בענין דלקמן: באחד הישובים בסביבתי בא לפני אחד מחברי הישוב הזה, קיבוץ מכובד, שגם כת\"ר בקר בו פעם.",
                    "7": "המקרה הוא שהוא עם בת זוגו מוכרים כאיש ואשתו והוא מהמכובדים בקבוצה, אולם הם לא נישאו כדת. הם באו מרוסיה לפני כעשרים וחמש שנים ויש להם בן שנולד בישובם זה, הוא בן עשרים שנה ומעלה.",
                    "8": "והנה האדם הזה בא ומתודה לפני שאני מכיר אותו משנים רבות כאדם חשוב, וספר לי שמעיק עליו הדבר שלא נשא אשתו זאת כדת משה וישראל עקב רוח הרעה שהיתה קימת בארץ מוצאו רוסיה, שרבים היו חללים שנפלו בעטיה להתפרקות, והיתה מהלכת בקרב רבים, לקיים משפחה באהבה חפשית, כך קראו לה.",
                    "9": "כעת הוא רואה מועקה נפשית על מה שעבר, ומבקש לקדש אשתו זאת כדת משה וישראל. לכן למען אדע לכלכל מעשי בנדון, הנני פונה לכת\"ר להמלך ולקבל הוראת תורת פיהו במענה רצון בהקדם, כדי למלא בקשת הזוג להכניסם בברית הנשואין כדת וכדין.",
                    "10": "אודה לכת\"ר<br>ואברכהו בכל טוב.",
                    "11": "בכבוד רב,<br>הרב זכריה הכהן",
                    "12": "<b>תשובה</b>",
                    "13": "ב\"ה. ירושלים,<br>י\"ז בכסלו התשכ\"ז",
                    "14": "לכבוד<br>הרב הנכבד כש\"ת ר' זכריה הכהן יצ\"ו<br>נהלל.",
                    "15": "שלום וישע רב,",
                    "16": "קבלתי מכתבו מיום ח' בחדש זה. בענין שאלתו, יש צורך לברר אם מעיקרא היו מותרים זה לזו, כיון שזה דרכם היה לקיים משפחה באהבה חופשית, כפי שכב' כותב, א\"כ אפשר שיש ביניהם שקיימו משפחה גם עם אסורות. לכן צריך שתגבה עדות בבי\"ד שבאזור, שאין בנדון חשש כזה, ואח\"כ ימלא כב' את מבוקשם ויסדר להם חו\"ק [חופה וקידושין] כדת וכדין.",
                    "17": "בכבוד רב,",
                    "18": "יצחק נסים"
                },
                "16": {
                    "0": "<big><strong>הרוצה לישא גרושה – האם יש לברר שאינו כהן?</strong></big>",
                    "1": "<b>שאלה</b>",
                    "2": "ב\"ה ז' אלול התשי\"ט",
                    "3": "לכבוד מרן עטרת ראשנו, הראשון לציון והרב הראשי לישראל כקש\"ת הגר\"י נסים שליט\"א<br>ירושלים ת\"ו",
                    "4": "הוד מעלתו!",
                    "5": "<b>הנדון: גרושה ליהודי סתם.</b>",
                    "6": "מתוך הכרח נצטרכתי לפנות להוד מעלתו על שאלה פשוטה כדלהלן. מאחר שלא רציתי להסתכסך כל פעם עם רבנים מסויימים על הנדון.",
                    "7": "השאלה היא: אדם שלא ידוע לנו אם הוא כהן ורוצה להתחתן עם גרושה האם צריך להביא עדים שהוא לא כהן? ובפרט אם הוא אומר שהוא לא כהן נכריח אותו להביא עדים שכדבריו כן הוא?!",
                    "8": "יסלח לי כבוד מרן שליט\"א על שאלה כזו. רק מתוך הכרח שבהכרח כתבתי לו.",
                    "9": "אני אסיר תודה לעטרת ראשנו הגאון המופלג, שיחיה ויאריך ימים על ממלכתו הוא ובניו בקרב ישראל אמן.",
                    "10": "בכל הכבוד והוקרה,",
                    "11": "שלום אלבז",
                    "12": "רב הספרדים<br>חדרה.",
                    "13": "<b>תשובה</b>",
                    "14": "ב\"ה ירושלים, י\"ב באלול התשי\"ט",
                    "15": "לכבוד<br>הרה\"ג ר' שלום אלבז יצ\"ו, רב חדרה.<br>ר.נ.,",
                    "16": "הריני מאשר קבלת מכתבו מיום ז' באלול ש\"ז.",
                    "17": "בכל מקרה של מי שרוצה לישא גרושה יש לברר אם הוא כהן.",
                    "18": "באשר לבירור יש להתייחס לפי המקרה אם יצא עליו קול שהוא כהן או שיש חשש מסתבר שהוא כהן והוא מכחיש, יש לחקור ולדרוש היטב אודותיו ולקבל עדויות.",
                    "19": "במקרה שאין חשש ושמועה – תלוי הדבר בהתרשמותו ובשיקול דעתו של הרב הרושם ע\"פ חקירתו<sup class=\"footnote-marker\">60</sup><i class=\"footnote\">ראה הרמב\"ם פ\"כ איסורי ביאה הי\"ג, טור ושו\"ע אבה\"ע ריש סי' ג, פתחי תשובה שם סימן ו ס\"ק א, אוצה\"פ כרך א דף קכח ע\"ג-ד.</i>.",
                    "20": "ברכת כתיבה וחתימה טובה ובכבוד רב,",
                    "21": "יצחק נסים"
                },
                "17": {
                    "0": "<big><strong>אב שטען שקידש את בתו בגיל שנתיים ובאותה שנה קיבל את גיטה – האם יכולה להינשא לכהן?</strong></big>",
                    "1": "<b>תשובה</b>",
                    "2": "ב\"ה ד' בכסלו התשי\"ט",
                    "3": "לכבוד מערכת \"למרחב\", תל־אביב",
                    "4": "א.נ.,",
                    "5": "בעתונכם מיום ו', ב' בכסלו ש\"ז, נתפרסמה רשימה תחת הכותרת \"הרב הראשי, הכהן והגרושה מגיל שנתיים\". אין בדעתנו לחוות דעה על הסגנון המרעיש של רשימה זו ועל הביטויים בהם השתמש הכותב, אך ברצוננו להעמיד את קוראי עתונכם על אמיתות העובדות, שנסתלפו באופן קיצוני ע\"י כתבכם.",
                    "6": "ואלה היו העובדות:",
                    "7": "לפני כחודש ימים פנה ח\"כ ח. מגורי־כהן אל כב' הרב הראשי בענין המקרה שארע באחד היישובים בפרוזדור ירושלים. הוא סיפר שצעירה מבני העדה התימנית עמדה להנשא עם כהן, אולם ימים אחדים לפני מועד החתונה הופיע אביה (שגרש את אשתו בהיות הבת בגיל שנה) בפני בית־הדין האזורי והודיע שהוא קידש את בתו בגיל שנתיים וכי עוד באותה שנה היא נתגרשה והוא קיבל את גיטה. לאחר שמסר ידיעה זו נעלם וביה\"ד ביקש את עזרת המשטרה למצאו. ח\"כ מגורי־כהן ביקש לדעת אם יכולה היא להנשא לכהן.",
                    "8": "בשאלות מסוג זה אין פונים אל הרב הראשי, אולם מפני הנימוס השיב כב' הרב לח\"כ מגורי־כהן כי פרטי המקרה הם מוזרים בעיניו וכי הדבר נמצא בבירור בפני בית־הדין האזורי ולכן עליו לחכות למסקנות בית־הדין.",
                    "9": "ואכן ביום ט\"ו בחשון קבע בית־הדין שאין להתחשב בדברי האב והתיר לצעירה להנשא.",
                    "10": "תמוה, איפוא, משום מה מצאתם לנכון לתת פרסום לרשימה זו שפרטיה בלתי מציאותיים ומשוללים כל יסוד, מבלי שתפנו אלינו תחילה לברר את הענין לאשורו.",
                    "11": "בכבוד רב,",
                    "12": "המזכירות"
                },
                "18": {
                    "0": "<big><strong>בנות לאם יהודיה ואב נכרי – האם יכולות להינשא לישראל או לכהן?</strong></big>",
                    "1": "<b>שאלה</b>",
                    "2": "אחד\"ש בקידה ובכבוד ותפילתי לה' שמכתב זה ימצאהו בקו הבריאות, קהלה זו מרשה לעצמה להציג בפני כב' את הבעיה הבאה, ומחכים לתשובה המתאימה בדחיפות שהמצב דורש.",
                    "3": "ישנה בקהילתנו גברת בשם מ. בת מר ... ז\"ל. המנוח... רעיתו הכבודה, בניו ובנותיו רכשו להם ונהנים בקרב היישוב במקסיקו מיחס מוסרי מצויין, שומרים את המסורת ואת המנהגים כמו כל שאר אחינו בני ישראל, ואף ממלאים את חובתם כלפי מדינת ישראל. אולם, אחת מהבנות הנקראת מ. , הנז' בפסקה השניה במכתב זה, אשת חיל וטובה, נגררה אולי אחרי רגשי אהבה ששלטו בה, למרות התנגדותה של כל המשפחה, נתייחדה בנישואים אזרחיים עם \"גוי\", ומייחוד מצער זה, נולדו שתי בנות.",
                    "4": "זמן־מה אחרי נישואיהם, היוצרו קשיים אשר נגמרו בגירושין, ומ... ושתי בנותיה חזרו לחסות תחת כנפי הוריה. הואיל ובעלה – הגוי שגירשה הזניח את האשה ואת הבנות למזלן, ולא רצה לדעת מהן, האשה הנ\"ל ושתי בנותיה נתמכו מבחינה מוסרית וכלכלית ע\"י קרוביהם, חיו, גדלו וחונכו באווירה יהודית במאה אחוז.",
                    "5": "השנים עברו והבנות הגיעו לפרקן. והואיל ותמיד חיו בחוגים חברתיים וספורטיביים יהודיים, הגיוני הוא שמגען היה עם בחורים יהודים.",
                    "6": "אחד מהבחורים הטובים בקהילתנו, בקש לנישואין אחת מהבנות הנ\"ל. נשאנו ונתנו בבעיה בתשומת לב מיוחד, היות ותוצאות בלתי נעימות יכולות להיווצר משלילתנו לערוך נישואין דתיים לצעירים אלה, הואיל והאם כהנת ונתיחדה בנישואים אזרחיים עם \"גוי\" ונתגרשה ממנו, אבל נשארו שתי הבנות האלו שחיו, גדלו וחונכו בחיק משפחה וקהילה יהודיות.",
                    "7": "צערנו רב, מה לעשות? איך לפתור בעיה כה עדינה זו? דרך אחת נשארה לנו. לפנות אל הדר\"ג, בבקשת הדרכה ועצה, ומעל לכל לחפש תשועה רוחנית למשפחה מעונה הבוכה מרות על הקשיים הדתיים שבדרכם ברגעים אלה. הר' שהדר\"ג, הסמכות הדתית העליונה ליהדות בכלל, ימצא את הדרך לפתור בעיה חמורה זו, ובתקוה לתשובתו המהירה, אנו מודים לכב' למפרע.",
                    "8": "ברגשי כבוד והערצה,",
                    "9": "ברגע האחרון חקרנו שהבנות הנ\"ל הוטבלו ע\"י רבנים שהיו בקהילתנו וכיום אינם במדינה, אם יש ליחס חשיבות לדבר זה, נבקש לקחתו בחשבון.",
                    "10": "<b>תשובה</b>",
                    "11": "ב\"ה, ירושלים, ז' בסיון התשי\"ז",
                    "12": "לכבוד<br>מר א. בנריי יצ\"ו<br>נשיא הקהילה הספרדית במקסיקו, מקסיקו.",
                    "13": "מר בנריי הנכבד,",
                    "14": "עם קבלת מכתבכם מיום כ\"ב באייר ש\"ז הברקתי לכם את המברק הבא:",
                    "15": "קבלתי המכתב. הבנות יכולות להינשא לישראל אך לא לכהן. נא לחכות למכתב.",
                    "16": "אמנם ממכתבכם הנ\"ל לא הוברר לי אם הגב' מ... המירה גם את דתה בעת שנישאה בנישואים אזרחיים. אולם בכל־אופן אין הדבר משנה לגבי הבנות, באשר נישואין וגירושין אזרחיים של אשה עם נכרי אינם נחשבים כלל, לפי דיני ישראל, כנישואין וגירושין אלא כזנות בעלמא.",
                    "17": "לכן אין האשה אסורה לאחר מכן לכהן משום גרושה אלא משום זונה. מסיבה זו הבנות אף הן פגומות לכהונה<sup class=\"footnote-marker\">61</sup><i class=\"footnote\">ראה הרמב\"ם פי\"ח מהלכות איסורי ביאה ה\"ג, טור ושו\"ע אבה\"ע סימן ז סע' יז וסע' כא, ושם סימן ד, סע' ה וסע' יט, שו\"ת אגרות משה אבה\"ע סי' ה, יבי\"א ח\"י אבה\"ע סי' יד.</i>, אבל מותרות להנשא לישראל ואינן צריכות גיור<sup class=\"footnote-marker\">62</sup><i class=\"footnote\">ראה להר' חכמת שלמה אבה\"ע סימן ד סע' יט, אוצה\"פ כרך א דף ס ע\"ד לענין גיור, ושם דף סא ע\"ב אות ג.</i>.",
                    "18": "אולם על הבנות חלים כל החיובים שחייבות בהם הנשים העבריות, דהיינו, להקפיד על טהרת המשפחה, לקיים הלכות הכשרות, לשמור שבת כדין וכיוצא בזה.",
                    "19": "אם הבנות תתנהגנה בדרך זו, יוסר מעליהם הכתם ויהיו זכאיות להנות מיחס נאה מצד החברה.",
                    "20": "בסיום מכתבי ברצוני לציין את הערנות הרבה שהנכם מגלים לבעיות הדתיות של קהילתכם הנכבדה ואת שקידתכם המסורה שלא לסטות מכללי מסורת ישראל.",
                    "21": "יהי נועם ה' עליכם ותשכילו בכל אשר תפנו.",
                    "22": "בכבוד רב,",
                    "23": "יצחק נסים"
                },
                "19": {
                    "0": "<big><strong>אשת כהן שבעלה עזב אותה ללא גט, ונולדו לה אח\"כ בנים מגוי ומיהודי – האם הבנים כשרים להינשא?</strong></big>",
                    "1": "<b>שאלה</b>",
                    "2": "דצמבר 6, 1962",
                    "3": "מכתב מקהילת סינגפור. לחכם הספרדי בלונדון.",
                    "4": "אנחנו נהיה מאושרים על הוראתך ועצתך בנדון של בחור שהולדתו וחניכו כמפורט למטה (כדלקמן:) ומבוקשו עתה להינשא עם בת ישראל בבית כנסת שלנו, הצעיר הזה תוצאה מאשה ישראלית ונכרי, למרות אי קבלת גט פטורין מבעלה היהודי.",
                    "5": "האשה הישראלית היתה נשואה לפני כמה זמן מחייה לכהן, ע\"י נישואין כדת משה וישראל, לא היתה שום בעיה. אחרי כמה זמן עזב אותה ונעלם בלי לתת לה גט פטורין.",
                    "6": "התאמצות רבה נעשתה לעקוב אחריו. אמנם ללא תוצאה. ועד היום הזה בלתי ידוע מציאותו. האשה היהודית נעשתה אחרי זה פלגשו של נכרי, שהתוצאה היתה, זה הבחור שאנו נשאלין עליו. הבחור שנולד מאשה ישראלית, מלו אותו בבית הכנסת שלנו כדת משה וישראל. יש קול עליו, שאין בידנו לאשר, שבשעה שמלו אותו הכריזו עליו ממזר. מאז, הבחור הזה גודל ונתחנך אצל דודו היהודי בתור יהודי נאמן. למדו אותו תורה ולבש התפילין שלו כשהגיע לגיל. בשנת 1957, חברי הועד הקודם הודיעו לו שלדעתם הוא יכול להתחשב על עצמו כיהודי.",
                    "7": "מפני שהוא מסופק בנוגע לקול (לשמועה) הבלתי מאושרת משעת בריתו. ולפי ראות המציאות שהוא נתחנך בתור יהודי נאמן, אנחנו נודה לך מאד על אדיבות דיונך בנדון זה. הרב שלנו יעקב שבאבו שהתיעצנו איתו בענין זה. הוא בדעתו, לפי ראות הפקפוק בנדון זה, הוא הסכים שיועבר ענין זה לתשומת לבך ולמיטב דיונך ועצתך.",
                    "8": "אנחנו נהיה לך גם אסירי טובה בדיונך ועצתך על העמדה בנוגע (הסטטוס) הילדים של האיש הזה. האם ישא את הבחורה היהודית מחוץ לבית הכנסת שלנו ע\"י נשואין אזרחיים? הנקודה בשאלה זו: האם האֵם יהודיה, האם הילדים יהיו נדונים ליהודים בנדון זה? – רצינו להוסיף לידיעתכם שהאם של הבחור הזה עדיין עד עתה לא רכשה גט פטורין מבעלה הכהן. ועתה היא גרה עם יהודי בתור איש ואשה ויש לה שבעה ילדים. שום אחד מהזכרים אינם מהולים.",
                    "9": "הנדון בשאלתנו יכול אולי להשפיע על העמדה (הסטטוס) של הילדים, אולי אחרי שיגדלו ויהיה ברצונם להנשא עם בחורים ובחורות יהודים, וגם לעת מותם איה מקום קבורתם?",
                    "10": "היות ויש ספק בין אנשי הועד שלנו לפירוש הנכון של ממזר, ואנחנו נודה לך על הפירוש בענין זה.",
                    "11": "אנו מודים לך על אדיבותך ותשומת לבך.",
                    "12": "בנאמנות שלך.",
                    "13": "ע.ע. נתן, נשיא",
                    "14": "<b>תשובת החכם מלונדון</b>",
                    "15": "ו' כסלו תשכ\"ד",
                    "16": "נובמבר 26, 1963",
                    "17": "אל מר ע.ע. נתן.",
                    "18": "בנוגע לשאלתך מ 6 לדצמבר – 1962, אודות אשה היהודית, זו שאלה חמורה וקשה. לא הייתי מיעץ לך לתת חו\"ק בבית הכנסת שלך לאחר שנולד מנכרי, עד שכל הענין יהיה ידוע על בוריו. זה ענין הנוגע, עליך לכתוב ישיר להרב נסים בישראל.",
                    "19": "בענין הבנים שנולדו לה מהאב היהודי זה עוד בעיה חמורה ביותר ורק אם נוכל למצוא איזה דרך. אני מפחד להיות נאלץ לדון בנדון זה בתור – (אי נאמנות) מעות שלא ניתן לתקן.",
                    "20": "אני הייתי שולח את שתי השאלות להרב נסים לחקור, אמנם הייתי מיעץ שהרב שבאבו ישלח את השאלה להרב נסים. זו השאלה תכיל סיכום של החקירה של הנדון. וגם תעמולתכם שעשיתם לעקוב אחרי בעלה הראשון. למשל: האם היה איזה שמועות שבעלה מת? האם מי שהוא ראה את הבעל מת, או חי?",
                    "21": "האם יש איזה מראה מקום של ידיעה איפה בעלה הלך ומתי עזב מפה?",
                    "22": "בכל האיחולים הטובים",
                    "23": "שלמה גאון.",
                    "24": "<b>שאלה (מכתב נשיא קהילת סינגפור)</b>",
                    "25": "ינואר 20, 1964",
                    "26": "לכבוד<br>הרב הנכבד הרב נסים הרב הראשי,<br>ראש עדת הספרדים",
                    "27": "נתבקשנו על ידי החכם גאון מלונדון, להמציא את השתי שאלות אליך. כדלקמן:",
                    "28": "הנדון: בחור שמצבו מפורט במכתב, שרוצה להתחתן עם בת ישראל בבית הכנסת שלנו?",
                    "29": "הנדון: מה דינם של הבנים מאם הבחור הזה. שמצבם גם כן מפורט במכתב?",
                    "30": "בנוגע לשאלה הנשאלת להחכם, אנחנו יכולים להגיד, שהבעל עזב את האשה והלך לג'אבה (ידוע היום בשם אינדונזיה) ונעלם עד היום שאין לנו שום ידיעה. זה הכל קרה לפני שלשים שנה ומפני שהבעל לא הופיע עד אחרי המלחמה 1939־45. ושום אדם לא שמע אודותיו, יכול להיות שהבעל הלך מג'אבה למדינה מוזרה אחרת, או מת?",
                    "31": "בנוגע לשאלה א' – מזמן שקבלנו תשובתו של החכם שמנו לתשומת לבנו למקרה כעין זה המפורט בספר של הגאון ר' יוסף חיים בשם קאנון אל ניסה<sup class=\"footnote-marker\">63</sup><i class=\"footnote\">\"חוקי הנשים\".</i> פרק 46. הרב שלנו יעקב שבאבו מצייין את זה ג\"כ במכתבו. אנחנו יכולים להוסיף שהבחור מאד מעונין לנשואין עם הבת ישראל.",
                    "32": "וכמו כן היות ומספר היהודים בסנגפור מעוטים, מתמעטת והולכת, לכן לא היינו רוצים לראות איך שאשה ישראלית מתחתנת לאחד אשר הוא מחוץ לדתנו.",
                    "33": "בשאלה מספר ב', מאד היינו רוצים לדעת את עצתך במיוחד מה מצבם ודינם של בני האשה הזאת, כשהם מתגדלים ועוד ירצו להתחתן עם בנינו ובנותינו של קהילתנו, וכן לעת מותם איפה יהא מקום קבורתם בבית עלמין היהודי?",
                    "34": "ברוב תודות עבור עצתך ומצפים לתשובתך המהירה ביותר, ובפרט לשאלה א' שאנחנו ביותר נודה לך על תשומת הלב המוקדמת.",
                    "35": "ברגשי כבוד,",
                    "36": "ע.ע. נתן",
                    "37": "נשיא הקהילה היהודית סינגפור",
                    "38": "<b>שאלה (מכתב הרב שבאבו מסינגפור)</b>",
                    "39": "סינגפור כ\"ה טבת התשכ\"ד",
                    "40": "לכבוד הרב הגדול מעוז ומגדול, סבא דמשפטים, מאיר לארץ ולדרים, שמו נודע בשערים, ראשון לציון כמהר\"ר נסים הי\"ו, וגם עד זקנה ושיבה אלקים אל יעזבהו לעד לעולם כיר\"א [כן יהי רצון אמן].",
                    "41": "אחדשו\"ט נא להשיבני על שאלתי כיד ה' הטובה עליו ושכמ\"ה.",
                    "42": "שאלה א': אשה נשואה עם בעלה הכהן, שעזב אותה ונסע למרחקים, והיא נתקשרה בעבותות האהבה עם איש נכרי אשר לא מבני ישראל ונתעברה ממנו וילדה בן מזה כעשרים וחמש שנים. הבן נמול בבית הכנסת למרות שהוא ממזר, ועתה כבר ארש נערה ישראלית, והמשפחה רוצים לעשות החתונה דוקא בבית הכנסת. ולהיות אחדים מערערים, הביאו לי המשפחה הנ\"ל ספר \"קנון אל נסא\" של הרב הגאון הגדול כמוהר\"ר יוסף חיים זצוק\"ל, והנני להעתיק לרום מעלתו מלה במלה מה שכתוב בדף זה: \"פצל סתא וארבעין: גוי אלדי הווה מן גיר קום, יא הווה עבד (יעני להו חקוק אל מדרובא בל עבד). אנכאן הל גוי יא הל עבד דכלו עלא מרה מן אומת ישראל. שי אנכאן מזווגא וזוגא טייב, שי אנכאן מקדסה פקט, שי אנכאן לם מזווגא ולם מקדסא. שי אנכאן דכל עליהא ברצאתא, שי אנכאן בדון רצאתא, וחבלת מן הל גוי יא הל עבד וולדת. – הל ולד לם מגעל ממזר ויסיר יתזווג בישראל, ופקט יסיר מפגום לל כהונה\". זה הספר נדפס בירושלם תובב\"א שנת \"בן פורת יוסף\" לפ\"ק.",
                    "43": "שאלה ב': פה נמצאו שני אנשים נשואים בערכאות עם נכריות. הזוג האחד כבר יש להם בן ובת, והזוג השני יש להם בת, ומבקשים להתגייר. האפשר? הצריך לעשות חופה וקדושין כהלכה?",
                    "44": "הזוג האחד שיש להם כבר בן ובת, מזה כששה חדשים ילדה האשה בן זכר מת ולא הרשתי להם להקבר בבית עלמין כי אם במקום רחוק, ורק על ידי גוים שיטפלו בו ולא תגע בו יד ישראל. ואחשוב מזה נתעוררו והחליטו להתגייר.",
                    "45": "מעונה אין לי להצריך זולתי החיים והשלום. הלכ\"ד [הלא כה דברי] מוקירו ומכבדו, המצפה לתשובתו הרמתה,",
                    "46": "הצעיר יעקב שבאבו ס\"ט",
                    "47": "<b>תשובה</b>",
                    "48": "ב\"ה, ירושלים, ל' בשבט התשכ\"ד",
                    "49": "לכבוד<br>ה\"ה כש\"ת ר' יעקב שבאבו יצ\"ו<br>רב בסינגפור",
                    "50": "שלום וישע רב,",
                    "51": "קבלתי את מכתב כבודו מיום כ\"ה בטבת שנה זו, בצרוף מכתבו של ראש הקהל מר ע. נתן, בהם אתם שואלים מספר שאלות הלכה למעשה.",
                    "52": "וזה תוכנן:",
                    "53": "א. אשה שהיא אשת איש כהן, בעלה עזבה ונעלם ונעלמו עקבותיו. נעשו מאמצים רבים כדי לאתרו ולא הצליחו. בינתיים, האשה הזאת נקשרה בקשרי אהבה עם נכרי וזמן מה חיתה עמו בביתו כפלגש וממנו הרתה וילדה בן. הבן הזה נימול בבית־הכנסת ודודו גידלו וחינכו כיהודי נאמן, למד תורה ושומר מצוות כאחד מבני הקהל. וכיום הוא כבן עשרים וחמש שנה, אירס נערה בת ישראל ומבקשים לסדר את החופה בבית־הכנסת כדת משה וישראל. יש מערערים על־כך ואומרים שצריכים להנשא מחוץ לבית־הכנסת, בנשואין אזרחיים, מפני שיש קול על הבחור הזה, שאין בידכם לאשרו, כאילו הוכרז עליו בשעת המילה שהוא ממזר מסיבה זו שנולד מאשת איש עם גוי, אולם חברי הועד הקודם הודיעו שהוא נחשב כיהודי כשר. ועתה מבקשים אתם לדעת מה דינו של בחור זה ואם אפשר לסדר לו החופה כדת משה וישראל בבית־הכנסת או לאו.",
                    "54": "תשובה:",
                    "55": "אם כנים הדברים שנתבררו להם כפי שאתם כותבים, שאמו של הבחור הנ\"ל נתעברה בו מהגוי אהובה שהיתה עמו בביתו, ואין לכם שום ספק בזה, שלא בא עליה באותו פרק זמן שום יהודי, ואם גם האשה, היא אמו, אומרת כן שנתעברה בו מהגוי ושלא היה לה באותו זמן יחסי מין עם שום יהודי קרוב או רחוק חוץ מהגוי. אם כך, ברור שצדקו חברי הועד הקודם, שהודיעו אז שהוא יהודי כשר. כן הדין שבן יהודיה וגוי הוא יהודי וכשר לבוא בקהל לישא בת ישראל.",
                    "56": "ואותם שהכריזו עליו בשעת המילה כאילו הוא ממזר, משום שנולד מאשת איש כהן וגוי. אם באמת שיהיה ברור להם, שנולד מגוי ואף על פי־כן הכריזו עליו שהוא ממזר – אם הכריזו – בודאי טעו מחמת בורות, ואין בדבריהם ממש, והלכה מפורשת היא בשלחן ערוך אבן העזר סי' ד' סעיף י\"ט: גוי שבא על בת ישראל, בין פנויה, בן אשת איש, ישראל או כהן, הולד כשר. אלא אם הולד בת, היא פגומה לכהונה, שלא יכולה להנשא לכהן<sup class=\"footnote-marker\">64</sup><i class=\"footnote\">ראה שם סע' ה, ולענין אם ילדה בן, דעת הרמב\"ן פסול ופוסל בביאתו כמבואר באוצה\"פ כרך א' עמ' סא ס\"ק ב.</i>. ותרגום לשון הלכה זו בערבית, בספר \"קנון אל נסא\", שהביאו הנשים לידיעתכם הוא נכון, ויישר כחן.",
                    "57": "בקיצור אם כדבריכם כן הוא, שהבחור הנדון אמו נתעברה בו מנכרי וכך היא אומרת, חייבים אתם לסדר לו חופה וקדושין כדת משה וישראל, כמו לכל יהודי, ללא כל שינוי.",
                    "58": "בכתובה תכתבו את שמו הפרטי של הבחור, ושם אבי אמו, כגון, אם שמו שמעון, ושם אבי אמו ראובן, תכתבו שמעון בן ראובן<sup class=\"footnote-marker\">65</sup><i class=\"footnote\">ראה בספר גט פשוט סי' קכט אות מח, ואות נא, ובספר משפט הכתובה ח\"א שער ד פ\"ג עמ' רעו בשם בית דוד ויד אהרן ונתיבי עם.</i>. ואם אבי אמו כהן, תכתבו בכתובה רק את שמו הפרטי של הבחור ללא שם אב.",
                    "59": "ב. האשה הנ\"ל שעתה חיה עם יהודי כאיש ואשה ונולדו להם בנים. הבנים הם כולם בחזקת ממזרים ואסורים להתחתן עם יהודים עד שתתקבל עדות נאמנה שבעלה מת לפני שנולדו הבנים הללו מיהודי. ויש לימול אותם ולכתוב בפנקס הקהל שהם בחזקת ממזרים עד שיבורר דינם.",
                    "60": "בזמן הקרוב תקבלו תרגום מכתב זה באנגלית ותשובות על שאר שאלותיכם.",
                    "61": "בכבוד רב,",
                    "62": "יצחק נסים"
                },
                "20": {
                    "0": "<big><strong>שכיבת נדה ובעלה במיטה אחת במזרנים נפרדים</strong></big>",
                    "1": "<b>שאלה</b>",
                    "2": "ב\"ה כ\"ט סיון תשל\"ב",
                    "3": "לכבוד<br>הראשון לציון, הרב הראשי לישראל<br>הרב הגאון ר' יצחק נסים שליט\"א.",
                    "4": "ברצוני לשאול את כבוד תורתו את השאלה הבאה:",
                    "5": "האם מותר לאשה בעת נידתה לשכב עם בעלה במיטה אחת, אולם על מזרנים נפרדים? וה' יתן את שכרכם כפול מן השמים.",
                    "6": "בתודה מראש<br>ובברכת התורה.",
                    "7": "מ.מ.",
                    "8": "ת.ד. 36554 תל־אביב",
                    "9": "<b>תשובה</b>",
                    "10": "ב\"ה. ירושלים,",
                    "11": "כ\"א בתמוז תשל\"ב",
                    "12": "לכבוד<br>ת.ד. 36554<br>תל־אביב",
                    "13": "בתשובה לשאלתו, אסור בהחלט<sup class=\"footnote-marker\">66</sup><i class=\"footnote\">ראה שו\"ת הרשב\"ץ ח\"ג סי' נח, שיורי ברכה שבברכי יוסף יו\"ד סי' קצה אות טז, שו\"ת אדמת קודש ח\"א יו\"ד סי' ט, טהרת הבית ח\"ב עמ' קמט, דרכי טהרה פ\"ה סע' נד עמ' 79.</i>.",
                    "14": "בכבוד רב,",
                    "15": "יצחק נסים"
                },
                "21": {
                    "0": "<big><strong>טבילת נדה, שמחמת חולי אסור שייכנסו מים באזניה</strong></big>",
                    "1": "<b>שאלה</b>",
                    "2": "ב\"ה י\"ד אלול תשי\"ט",
                    "3": "לכבוד מרן הרב הגאון הגדול כמוהר\"י נסים שליט\"א<br>הראשון לציון הרב הראשי לישראל, עיה\"ק ירושלים",
                    "4": "שלום וברכה",
                    "5": "בא אלי יהודי אחד ושאלה בפיו: אשתו יש לה חולי באוזן. ל\"א. והרופא אסר עליה להכניס שם מים. כי זה מעורר לה מחדש החולי שלה. כעת נפשם לשאול הגיעה איך תתנהג בטבילה של מצוה?",
                    "6": "עניתי לאיש הנ\"ל עלינו לפנות בשאלה הזאת לכבוד מרן הראש\"ל הרב הראשי לישראל שליט\"א. ועל פיו יקום דבר למעשה. (עם להלכה ידוע לי מ\"ש בזה הרב הלל פוסק ז\"ל בספרו \"הלל אומר\" חלק יו\"ד סי' צ\"ז)",
                    "7": "בכל הכבוד ויקר,<br>ובברכת התורה וכ\"ט,",
                    "8": "משה מימון ס\"ט.",
                    "9": "<b>תשובה</b>",
                    "10": "ב\"ה ירושלים, י\"ח באלול התשי\"ט",
                    "11": "לכבוד הרה\"ג ר' משה מימון יצ\"ו, רב כפר אתא",
                    "12": "ר.נ.,",
                    "13": "זה עתה קיבלתי מכתבו מיום י\"ד לחודש זה בו שאלני אודות אשה שמחמת חוליה אסר הרופא כניסת מים לאזניה, כיצד תנהג בטבילת מצווה.",
                    "14": "יש שאסרו להכניס צמר גפן לאזנה ולטבול ויש שהתירו ובלבד שהכניס אותו עמוק בתוך אזנה ולקשרו בחוט בולט לחוץ כדי שתוכל להוציאו אחר הטבילה, עיין שו\"ת מהרש\"ם ח\"א סי' ז'.",
                    "15": "ובשו\"ת \"רב פעלים\" ח\"ב סי' כ\"ז הסכים המחבר לדברי האחרונים שכתבו שתרד אשה אחרת עמה ותעמוד מאחריה בריחוק מה, ותתחוב אצבעה ברפיון באוזן הטובלת<sup class=\"footnote-marker\">67</sup><i class=\"footnote\">ראה בספר דרכי טהרה לראש\"ל ה\"ר מרדכי אליהו פט\"ז עמ' 214 ניסן תשע\"א, ובספר טהרת הבית ח\"ג עמ' סו סע' יד והערה יח. וראה עוד תשובת הרב שער יא, סימן ה, עמ' מב.</i>.",
                    "16": "בברכת<br>כתיבה וחתימה טובה ובכבוד רב,",
                    "17": "יצחק נסים"
                },
                "22": {
                    "0": "<big><strong>טבילת נדה, כשבעלה אינו בעיר</strong></big>",
                    "1": "<b>שאלה</b>",
                    "2": "ב\"ה, כ' חודש אדר התשכ\"א",
                    "3": "לכבוד הרב הראשי לישראל הרב יצחק נסים",
                    "4": "<b>הנדון: טהרה</b>",
                    "5": "מאוד אבקש לדעת מקור הלכתי ברור לבעיה הנ\"ל.",
                    "6": "אני מורה בבית שאן, ומקום מגורי בנתניה, ושם מתגוררת אשתי. אני מבקר בבית רק בימי ששי.",
                    "7": "לעצם הענין. קרה מקרה, שאשתי היתה צריכה לטבול ביום שלישי, ונודע לי מפי אנשים, שאסור לאשה לטבול, אלא ביום שתזדווג עם בעלה. דהינו במקרה הזה ביום ו'.",
                    "8": "אבקש מכב' האם יש יסוד לבעיה הזו בהלכה, או זה ענין של אמונות טפלות.",
                    "9": "המחכה לתשובה מהירה.",
                    "10": "תלמידו, <br>יצחקי רחמים<br>בי\"ס ממ\"ד \"תחכמוני\", בית שאן",
                    "11": "<b>תשובה</b>",
                    "12": "ב\"ה. ירושלים, כ\"ט בסיון התשכ\"א",
                    "13": "לכבוד מר רחמים יצחקי יצ\"ו,<br>ביה\"ס הממ\"ד \"תחכמוני\" בית־שאן.",
                    "14": "א.נ.,",
                    "15": "לשאלתך אם יכולה האשה לטבול כשאין בעלה בעיר, הורני כב' הראשון לציון הרב הראשי לישראל להשיבך, כי גדול אחד כתב שיש בזה חשש סכנה. (בעל ספר שבות יעקב ח\"ג סי' ע\"ז). ויש גדולים אחרים אשר לא חששו לזה. ולכן טוב שלא תדע האשה מחשש זה. אולם אם שמעה על כך והיא חוששת – טוב שלא תטבול כל עוד אין בעלה בעיר ואינו עומד להגיע בו ביום<sup class=\"footnote-marker\">68</sup><i class=\"footnote\">ראה שו\"ע יו\"ד סי' קצז סע' ב, שד\"ח מע' טבילת נדה סי' ב אות ט (כרך ח עמ' 479), שו\"ת זבחי צדק החדשות סי' עב, שו\"ת תורה לשמה סי' רטז, שו\"ת רב פעלים ח\"ב יו\"ד סי' לד, בן איש חי ש\"ש שמיני סע' כ, כה\"ח (סופר) או\"ח סי' רמ אות יד, טהרת הבית ח\"ב עמ' תמט, דרכי טהרה פי\"ז סע' ד עמ' 232.</i>.",
                    "16": "בכבוד רב,",
                    "17": "המזכירות"
                },
                "23": {
                    "0": "<big><strong>מנהג בגדאד שביאה ראשונה נעשית לאור הנר; עונת נשיא; הימנעות מאכילת שום בפסח</strong></big>",
                    "1": "<b>שאלה</b>",
                    "2": "בעזהי\"ת יום רביעי ו' חודש הרחמים תשט\"ו<br>בעיקו\"ת ירושת\"ו",
                    "3": "שפעת שלו' וברכה וכוח\"ט בספרן של צדיקים גמורים לכבוד רחימא דנפשאי הרב הגאון הגדול והמפורסם בתורה וביראת ה' היא אוצרו, אשרי יולדתו והורו, כבוד שם תפארתו כמהור\"ר יצחק נסים רחמים שליט\"א, ראשון לציון, הרב הראשי לישראל פעה\"ק ירושלים ת\"ו",
                    "4": "ביתו וזרעו זרע ברך ד', כולם לברכה, לטובה, לבריות גופא ונהורא מעליא לאוי\"ט, יכתבו ויחתמו ביום הזכרון הבעל\"ט לאלתר לחיים טובים, ארוכים ומתוקנים.",
                    "5": "דורשין תחילות שפעת שלו' הטהור ובמטותא מני' דמר שאל יהא לכבודו הרמה למשא לעיין בדברי שאני מבקש ולהשיבני תשובה מאהבה.",
                    "6": "היות ראיתי בש\"ק העל\"ט בספר \"בן איש חי\" (שנה שני' פ' וירא בסופו) כתוב המנהג בעירו בגדאד מזמן קדמון דהחתן שנושא בתולה משמש בליל החופה שהיא ביאה ראשונה לאור הנר, אפילו הוא חכם וחסיד, בלתי שום פקפוק. והוא נותן טעם לדבר יען דאין אשה מתעברת מביאה ראשונה, כי אם רק היא לעשותה כלי, ולכן אין שום חיצונים מתגרים בזה ואין כאן עונש של בנים נכפים דארז\"ל, יען אותו תשמיש אינו ראוי להריון, כי ענין זה סגולי. אלה תורף דברי קדשו – ובהשקפה ראשונה השתוממתי אל המראה, נער הייתי גם זקנתי ולא ראיתי בשום ספר ופוסק דבר זה. עוד זאת, יעוין נודע ביהודה קמא אה\"ע סי' כ\"ב דנשתנה הענין בזמן הזה ומתעברת אפילו מביאה ראשונה, ובשו\"ת חתם סופר אה\"ע ח\"א סי' ו' כתב דיפה כתב הנוב\"י, ע\"ש. ויעוין גם בתשו' תשורת ש\"י מהדורא בתרא סי' ע\"ב שהסכים לדבריהם וצל\"ע.",
                    "7": "עוד אחת לא אוכל להתעלם, יען הדבר אינו תלוי בפלפול ועומק העיון נפשי חפצה לדעת את אשר יפרש רמכ\"ת, במה שכתב בתשובת חתם סופר אה\"ע ח\"א סי' קנ\"א דעונת הנשיא פעם א' בשנה כאדחז\"ל. יעוין שם – ואיה נמצא המאמר בחז\"ל? – והנה ביערות דבש (חלק ב', דרוש יח') בדרשה הראשונה כשנתמנה לדרשן בק\"ק פראג בתוך הדברים אמר שם על מה דאזל ראב\"ע ואמליך בדביתהו ברכות, דמן הדין הי' צריך ליטול רשות מאשתו מפני שממעט בעונה, דעונת ת\"ח משבת לשבת, ועונת הנשיא מבואר במס' אבות דרבי נתן דהיא מחדש לחדש מפני ביטול ביהמ\"ד, וא\"כ כיון שנתמעט העונה צריך ליטול רשות עיי\"ש, ובהגהות מהר\"ץ חיות ז\"ל הביאו בשתיקה ע\"ש, אמנם בספר כרם שלמה באה\"ע סי' ע\"ו (ומובא בפתחי תשובה שם סק\"ג) כתב עליו שדבריו דפח\"ח, אבל בקש באבות דר\"נ ולא מצא בשום מקום אשר חפש ע\"ש, ואני הדל מצאתי בספר מיכלא דאסותא (דף כ\"א רע\"ב) שהביא כדמות ראי' לזה ממדרש רבה פ' בא פט\"ו דאסתר נמשלה ללבנה כשם שנולדה לשלוט לשלשים יום כך אמרה וכו' זה שלשים יום. וע\"ש בעץ יוסף שדרכה הי' להיקרא אל המלך אחת לשלשים יום, וקא אמרה זה שלשים יום שלא נקראה עדיין, א\"כ מוכרח מכאן דנעימת המלכות הי' להתראות עמה פעם אחת בחדש, וי\"ל הכי נמי בנשיא עכ\"ד. אבל מה שהביא החת\"ס דאחז\"ל דעונת הנשיא פעם אחת בשנה פלא גדול שלא הראה לנו המקום היכן אמרו חז\"ל כן ואיה מקור מאמר זה וצ\"ע. – נא מכבודו לחוות לי דעתו הרמה!",
                    "8": "ואיידי דאיירינא בזה ארשום לכבודו מה שנרשם אצלי על הגליון בפרי מגדים (או\"ח סי' תס\"ד סק\"א) במה שכתב שם: יש נוהגין שלא לאכול שום בפסח, ואיני יודע הטעם למה, ומכל מקום עתה אין להקל בפני עמי הארץ, ובצינעא לתלמיד חכם אין להחמיר ע\"כ. והנה מ\"ש דאינו יודע הטעם, אולי משום חשש קטניות, אך מ\"ש דלת\"ח אין להחמיר, על זה מקשים: ממה נפשך, אם הוא בכלל קטניות גם לת\"ח אסור, ואי לא לכ\"ע מותר? – וזה לי ארבעים שנה ויותר כתבתי טעם על זה יען אכילת שום הוא מתקנת עזרא ב\"ק פ\"ב, ואם נאמר דלא נתבטלה התקנה מאכילת שום בליל שבת [עי' סידור יעב\"ץ וגם הגר\"א שהחזיקו בהתקנה של שום]. א\"כ ניחא דע\"כ אין שום בתקנה כמו קטניות דלא יכולים לבטל התקנה שתיקן עזרא לת\"ח, וע\"כ התיר בצנעה, זאת אומרת לדבר שבצנעה לת\"ח, זה הנלע\"ד בכוונת הפרמ\"ג –",
                    "9": "והנני חותם ברגשי כבוד והערצה ובברכת השנים, כנפשו הרמה ונפש ידידו עוז קשור בכל לב לנעימת חבת קודש אהבתו – אסקופה הנדרסת תחת רגלי ת\"ח ועובדי ה' בתמים",
                    "10": "ישראל וולץ",
                    "11": "<b>תשובה</b>",
                    "12": "ב\"ה כ\"ב אלול עש\"ק נצבים וילך התשט\"ו",
                    "13": "שלום וישע רב וכוח\"ט לאלתר בספרן של צדיקים גמורים לכבוד ידיד נפשי עוז הרב הגאון המפורסם קופת הרוכלין כש\"ת כמוהר\"ר ישראל וולץ שליט\"א.",
                    "14": "ידידי הרה\"ג,",
                    "15": "מעומס העבודה המוטלת עלי לא יכולתי לצערי לענות לכת\"ר על מכתבו מיום ו' לחדש זה בעתו. ואף עתה נאלץ אני להשיב לכת\"ר בקיצור, ואשיב על ראשון ראשון ועל אחרון אחרון:",
                    "16": "א. בדבר הערת כת\"ר על דברי ספר \"בן־איש חי\" סוף פ' וירא, אשר כתב להליץ על המנהג שנהגו בבגדד מדורי דורות, אחד חכם ואחד תם, לשמש בליל החופה שהיא ביאה ראשונה לאור הנר, לפי שאין האשה מתעברת מביאה ראשונה. על זה העיר כת\"ר ממה שכתב הגאון ה\"נודע ביהודה\", אה\"ע סי' כ\"ב, שבזמן הזה אין לומר שאינה מתעברת מביאה ראשונה, מן הטעמים שיתכן שהערה בה ולא גמר את ביאתו בפעם אחת, ובין כך השיר את בתוליה ולא הרגיש ולבסוף בעל. וכן יתכן שמא מעך ומשמש קודם ביאה ולא הרגיש בהשרת בתולים.",
                    "17": "לע\"ד איני רואה מדברים אלה של הנודע ביהודה שום תימה על דברי הבא\"ח, דלפי מנהג בגדאד – אין מקום לחששות אלה<sup class=\"footnote-marker\">69</sup><i class=\"footnote\">ראה במילואים שבסוף אוצה\"פ כרך ט עמ' קלב שהביאו תמיהת השואל, ובספר טהרת הבית ח\"ב עמ' תקיד הע' ז באורך. ובספר דרכי טהרה פכ\"ב סע' לז עמ' 278 כתב: אך אין נוהגים בהתר זה כלל וכו' עי\"ש.</i>. ואם היה קורה כן, אין הכי נמי דהיה נזהר מלשמש לאור הנר.",
                    "18": "ב. מה שהעיר כת\"ר על דברי הח\"ס, אה\"ע סי' קנ\"א, אשר כתב דעונת הנשיא פעם אחת בשנה וכו' – הנה לע\"ד, רחוק מלהעלות על הדעת שיש יסוד להרחקה זו בדברי חז\"ל. ע\"כ נראה, שהח\"ס כתב כן ע\"פ מה שמצא כתוב ב\"יערת דבש\". ובעת כתבו תשובה זו, כתב הדברים ע\"פ זכרונו ולא עיין בספר הנ\"ל, ונדמה היה לו באותה שעה ש\"יערת דבש\" כתב פעם אחת בשנה. ולע\"ד זה פשוט.",
                    "19": "ג. ומ\"ש כת\"ר לבאר דברי הפרמ\"ג סי' תס\"ד: \"יש נוהגים שלא לאכול שום בפסח ואיני יודע טעם למה, ומכל מקום עתה אין להקל בפני ע\"ה ובצנעא לת\"ח אין להחמיר\". אשר עמדו על דבריו אלה כמה אחרונים. כת\"ר כתב להסביר את דבריו, יען שאכילת שום היא מתקנת עזרא וע\"כ אין שום בתקנה כמו קטניות דלא יכולים לבטל התקנה שתיקן עזרא לת\"ח, וע\"כ התיר בצנעה, כלומר לדבר שבצנעה לת\"ח. אף שדבריו דברי חכמה הם, יש להשיב עליהם, דתקנת השום שתיקן עזרא היא לכל ולא דוקא לת\"ח. עיין נדרים ל\"א ע\"א ורש\"י ותוספות ור\"ן שם, וע\"ע הרא\"ש ופלפלא חריפתא בב\"ק<sup class=\"footnote-marker\">70</sup><i class=\"footnote\">פ\"ז סי' יט אות י. וראה שדי חמד כרך ח מע' חמץ ומצה סימן ו אות ט עמ' 239, ובכה\"ח או\"ח סי' תנג אות כ, ובספר טעמי המנהגים ענייני פסח סי' תקנו עמ' רלח קונטרס אחרון אות נא. ובספר מנהג ישראל תורה ח\"ג עמ' עה.</i>, וגם מבואר בהרמב\"ם בפ\"א מה' כלאים ה\"ח ובש\"ע יו\"ד סי' רצ\"ז ס\"ג דהשום אינו בכלל קטניות.",
                    "20": "כ\"ז כתבתי בנחיצה רבה ועוד אשוב לעיין בזה בל\"ן.",
                    "21": "והנני חותם בכל הדרת הכבוד כראוי וכיאות לרו\"מ כת\"ר שליט\"א,",
                    "22": "יצחק נסים"
                }
            },
            "3_13 Circumcision, Naming and Adoption": {
                "0": {
                    "0": "<big><strong>מילה ופריעה בבת אחת; מילה ע\"י גוי; \"מים שאולים\"</strong></big>",
                    "1": "<b>תשובה מבן המחבר ר' בצלאל ז\"ל</b>",
                    "2": "ב\"ה ג' אלול תש\"ט",
                    "3": "לכבוד הרב הנגיד כמוהר\"ר סלימאן ששון הי\"ו <br>לייטשוורת",
                    "4": "ר.מ.נ.",
                    "5": "אבא מרי הי\"ו הטיל עלי לענות על שלוש השאלות ששאל כת\"ר ממנו במכתבו האחרון. אף כי יודע אני בעצמי שאיני מבעלי תשובה, ובפרט להשיב למי שנהירין לו שבילי ההוראה כשבילי לייטשוורת ומדברי הפוסקים אין נסתר מנגד עיניו, עם כל זאת מפני מצות כבוד אב ואֵם הוכרחתי לבוא בשורותי אלה ואקוה כי ידינני לכף זכות.",
                    "6": "א. <b>שאלה: </b>אם המוהל הסיר כל עור הערלה עד שלא נשאר במה לעשות פריעה, האם בזה יצא ידי חובת פריעה?",
                    "7": "<b>תשובה: </b>הנה המוהלים הבקיאים והמומחים שהיו בסלוניקי היו עושים כן לכתחילה, שחותכים עור הפריעה יחד עם עור הערלה באופן שאין צורך בפריעה לא ביד אחת ולא בשתי ידיים, כאשר כתב השולחן גבוה בסי' רס\"ד אות כ\"ז. ועיין שם שכתב שראה בספר פרי האדמה ח\"א פ\"ב מהלכות מילה (הלכה ב, דף ל, ב) שערער על הנוהגים כן, והשיב על דבריו, וסיים דהמביא ראיה נגד המנהג הזה שצריך דוקא לפרוע מובילנא מניה לבי מסותא. וכל זה הוא לכתחילה, אבל בדיעבד וכפי שאלת כת\"ר, גם הפרי האדמה מודה שיצא ידי חובת מילה ופריעה.",
                    "8": "שוב ראיתי ששאלת כת\"ר בעצמה נשאלה להגאון זרע אמת ח\"ג סי' קל\"ב. ובתשובתו כתב, דלא הבין מה הספק של השואל, דמה יוכל לעשות מחדש כיון שהוסר כבר עור הפריעה, אטו יחזור וידבקהו לעשות הפריעה בציפורן? ואם ספקו של השואל הוא אם נדמה זה לנולד מהול שצריך להטיף ממנו דם ברית, הרי זה דמיון כוזב, דהתם הוא משום ערלה כבושה, כדאיתא בגמרא ובפוסקים. והאריך עוד למצוא טעם לספקו של השואל. ולעצם הדין מסיק, דהיכא דנחתך העור של הפריעה, דאף שלא נחתך ע\"י ציפורן, ודאי אין צורך להטיף ממנו דם ברית. אך כל האמור, היינו דוקא לענין דיעבד, אבל לכתחילה ודאי נכון לעשות הפריעה בציפורן. ועיין שם בהגהת תלמידו שציין את ספר מכשירי מילה (פרק ד, אות מ) שהביא דברי השולחן גבוה והפרי האדמה הנ\"ל.",
                    "9": "ועיין נמי בתשובת מהר\"ם שיק חלק יו\"ד סי' ר\"מ, בדיבור המתחיל וא\"כ, שכתב וז\"ל: הנה לכאורה יש להסתפק דלפעמים עושה המוהל החיתוך ונחתך עמו גם עור הפריעה, אם זה מועיל. וכתב: הנה לא שמעתי מעולם פוצה פה ומצפצף דזה יהיה כמל ולא פרע, אע\"ג דהפריעה נעשת ממילא והמוהל לא התכוון לזה והוה כמתעסק, אפילו הכי פשיטא לכולי עלמא דהוה מילה מעליותא, עכ\"ל. ולא הזכיר מדברי הפוסקים הנ\"ל<sup class=\"footnote-marker\">71</sup><i class=\"footnote\">ראה הרמב\"ם פ\"ב מילה ה\"ב מהדו' הר\"י קאפח עמ' תרצג אות ו, שו\"ת אגרות משה יו\"ד ח\"א סי' קנו, עמ' שטו, ובשו\"ת יבי\"א ח\"ז יו\"ד סי' כב.</i>.",
                    "10": "ב. <b>שאלה:</b> אם גוי מל את ישראל ופרע, עדיין צריך להטיף ממנו דם מילה או לא?",
                    "11": "<b>תשובה:</b> מרן השו\"ע בסי' רסד סעיף א' סתם כלשון הרמב\"ם (הלכות מילה פ\"ב הלכה א) דאין צריך לחזור ולמול פעם שנית. ומור\"ם בהגהה שם כתב: יש אומרים דחייבים לחזור ולהטיף ממנו דם ברית, והוא מהסמ\"ג (עשין כח). ועיין בבית יוסף בסי' הנ\"ל שכתב שמלשון הטור משמע דסבר שהסמ\"ג חולק על הרמב\"ם, אבל מלשון הסמ\"ג עצמו לא משמע כן, שהרי כתב: אם מל הנכרי אין צריך לחזור ולמול ולחתוך מעט כי אם להטיף ממנו דם ברית. ועל פי זה אפשר לפרש דברי הרמב\"ם ד\"אין צריך לחזור ולמול שנית\", היינו שאין צריך לחזור ולחתוך מעט, אבל אין הכי נמי צריך להטיף ממנו דם ברית, דלא עדיף מנולד מהול. וכתב עוד שגם רבנו מנוח כתב על דברי הרמב\"ם: \"אפשר להטיף דם ברית ע\"י בן ברית\". ועיין בשולחן גבוה דמשום זה תימה על דברי הרמ\"א שכתב \"ויש אומרים\" כאילו הם חולקים, ואליבא דאמת אין כאן מחלוקת ע\"ש. ועיין גט פשוט סי' קכ\"ג (אות א) שכתב נמי דלדעת הרמב\"ם נמי צריך להטיף ממנו דם ברית<sup class=\"footnote-marker\">72</sup><i class=\"footnote\">ראה שו\"ת ישכיל עבדי ח\"ז יו\"ד סי' כח סע' א, שו\"ת מנחת יצחק ח\"ד סי' קא, שו\"ת יבי\"א ח\"י יו\"ד סי' כה.</i>.",
                    "12": "ג. <b>שאלה:</b> האם יש מנהג שאם הביאו משקה לראובן לא ישתה ממנו שמעון וקורין לזה מים שאולים?",
                    "13": "<b>תשובה: </b>עיין פסחים קי\"א ע\"א: \"ארבעה דברים העושה אותן דמו בראשו ומתחייב בנפשו\" ואחד מהן \"השותה מים שאולין\". ואמרינן שם: \"לא אמרן אלא דשיילנהו קטן, אבל גדול לית לן בה, ואפילו שיילינהו קטן נמי לא אמרן אלא בשדה דלא שכיחי, אבל בעיר דשכיחי לית לן בה, ואפילו בשדה נמי לא אמרן אלא מיא, אבל חמרא ושכרא לית לן בה\". ועיין בן יהוידע למהרי\"ח שם בפסחים שכתב דחששות אלו היו שייכים בימים קדומים ולא עתה<sup class=\"footnote-marker\">73</sup><i class=\"footnote\">וסיים שם הר' בן יהוידע: ועתה הסט\"א נתמעטו אלו ג\"כ, ורק לכתחילה טוב לחוש להזהר בזה.</i>.",
                    "14": "זה מה שנלע\"ד לרשום לכת\"ר וכסא תורתו יגדל ויתנשא.",
                    "15": "בכבוד רב",
                    "16": "בצלאל בן אאמו\"ר<br>הרי\"ן יצ\"ו"
                },
                "1": {
                    "0": "<big><strong>מילה שלא בזמנה ביום ששי</strong></big>",
                    "1": "<b>תשובה (השאלה חסרה)</b>",
                    "2": "ב\"ה, ירושלים, ר\"ח שבט תשי\"ז",
                    "3": "לאחי יקירי אליהו ששון הי\"ו",
                    "4": "שלום וישע רב,",
                    "5": "קבלתי מכתבך מיום ו' בטבת ש\"ז ושמחתי לשמוע על שלומך הטוב.",
                    "6": "אשר לשאלתך, תינוק שלא נימול בזמנו, אם מותר למולו ביום ששי, הדבר שנוי במחלוקת.",
                    "7": "יש אומרים שבשלושת הימים הראשונים למילה יש חשש סכנה, ולכן אין מלין לא ביום חמישי ולא ביום ששי כדי שלא יצטרכו לחלל השבת. ויש אומרים שאין חשש סכנה אלא ביום השלישי ולכן לא מלים ביום חמישי אבל מלין ביום ששי. אחרים אומרים שמשום מצוות מילה סומכים ומלין בכל ששת ימי המעשה לרבות חמישי וששי.",
                    "8": "מרן ה\"בית יוסף\" ב\"בדק הבית\" סי' רס\"ה<sup class=\"footnote-marker\">74</sup><i class=\"footnote\">צ\"ל: יו\"ד סי' רסב, וסי' רסח.</i> כתב בשם התשב\"ץ<sup class=\"footnote-marker\">75</sup><i class=\"footnote\">בתשובה ח\"א סי' כא.</i> שאין מלין ביום חמישי אבל מלין ביום ששי. בעל \"שפתי כהן\" באותו סימן<sup class=\"footnote-marker\">76</sup><i class=\"footnote\">סוף סימן רסו ס\"ק יח, וראה פת\"ש שם ס\"ק טו.</i> כתב שמלין ביום חמישי וביום ששי. לעומתם הכנה\"ג<sup class=\"footnote-marker\">77</sup><i class=\"footnote\">או\"ח סי' שלא הגה\"ט, והחיד\"א בברכי יוסף או\"ח סי' רמח אות א ד\"ה ולי. וביו\"ד סי' רסב אות ב.</i> והחיד\"א כתבו שאין מלין לא בחמישי ולא בששי.",
                    "9": "משום כך, על כל מקום לנהוג כמנהגו, כי יש לו על מה לסמוך<sup class=\"footnote-marker\">78</sup><i class=\"footnote\">ראה שו\"ת רב פעלים ח\"ד יו\"ד סי' כח, ובשו\"ת יבי\"א ח\"ו יו\"ד סי' כג אות ה.</i>.",
                    "10": "אני תפלה שה' יצליח דרכיך וכל אשר תעשה תצליח.",
                    "11": "בברכה נאמנה,",
                    "12": "יצחק נסים"
                },
                "2": {
                    "0": "<big><strong>מילה ע\"י רופא גוי במקום שאין מוהל יהודי, והאם מותר כשישראל עומד על גביו?</strong></big>",
                    "1": "<b>שאלה</b>",
                    "2": "ב\"ה ירושלים ג' באב, תשט\"ז, 11 ביולי 1956",
                    "3": "לכבוד<br>הרבנות הראשית לישראל,<br>לידי המזכיר הראשי הרב א. וולגלרנטר,<br>ירושלים",
                    "4": "ר.נ.",
                    "5": "ר\"ב הנני מעביר לכת\"ר שאלה שנתקבלה אצלנו מחרבין בענין ברית מילה ע\"ע נכרי.",
                    "6": "השאלה התקבלה אצל מר ז. ורהפטיג באמצעות חה\"כ גב' דבורה נצר.",
                    "7": "מר ז. ורהפטיג מבקש להמציא לו את תשובת הרבנות הראשית לישראל בהקדם כדי שנעבירה לשואל.",
                    "8": "בכבוד רב",
                    "9": "י. עציון",
                    "10": "<b>שאלה</b>",
                    "11": "לכבוד <br>הרב מוהר\"ר וכו'",
                    "12": "היות כאשר בעירינו פה חארבין מוהל אין, והעולם כמנהגה, לאשה ישראלית נולד בן. מי ימול את הילד. פה יש רופא מומחה לרבות מנתח \"חירורג\" הידוע, אבל לא ישראל הוא. ואת מי לשאול אין, הרב דמתא כבר נפטר וגם המוהל נסע מזה. מעיין אנכי בספרים אשר מצאה ידי, מסכת ע\"ז דף כו ע\"ב, ושם נאמר: ועובד כוכבים לא ימול ישראל מפני שחשודים על שפיכת דמים, דברי רבי מאיר, וחכמים אומרים עובד כוכבים מל את ישראל בזמן שאחרים עומדים על גבו, אבל בינו לבינו לא. ורבי מאיר אומר אפילו אחרים עומדים על גבו נמי לא, דזימנין דמצלי ליה סכינא ומשוי ליה כרות שפכה (שם). והתניא ר' יהודה אומר מנין למילה בעובד כוכבים שהיא פסולה שנאמר ואתה את בריתי תשמור וגו', במאי עסקינן ברופא מומחה, דכי אתא רב דימי אמר רבי יוחנן אם היה מומחה לרבים מותר. רש\"י שם: רופא מומחה לא מרע נפשיה לשוייה כרות שפכה. תוספות, שם: ברופא מומחה, ואפילו אינו מומחה למילה לא מרע נפשיה בכל דבר שיתעסק בו. ועוד שם: אמר לו רבי יוסי: וכי היכן מצינו מילה מן התורה לשמה, אלא מל והולך עד שתצא נשמתו. עוד שם רש\"י: אבל עובד כוכבים לא מהיל אלא אדעתא דישראל שאומר למהול והיינו לשמה. והרש\"א תוס' בד\"ה הרופא מומחה ואפילו אינו מומחה למילה וכו' עכ\"ל. דליכא לפרוש דוקא הנעשה מומחה למילה דא\"כ לא משכחת ליה דהיאך נתחזק להעשות מומחה למילה בב' פעמים הראשונים, הרי אסור למול. ועוד שם מהר\"ם שם. רבינו חננאל. טור יורה דעה סי' רס\"ד שם: אבל נכרי לא ימול כלל, וכתב הרמב\"ם ואם מל אין צורך לחזור ולמול פעם שניה. ובספר המצות כתב שצריך לחזור ולהטיף ממנו דם ברית. שם, ב\"ח: אין מניחין לנכרי למול עד שיבא מי שכשר למול וכו'. פה בחארבין אם ימתינו עד שיבוא מי שכשר למול, ימתינו עד שיבא משיח.",
                    "13": "טור יורה דעה, בית חדש, סימן רס\"ד: הכל כשרים למול וכו' בפ\"ב דע\"ז דף כ\"ו ע\"ב קאמר דר\"י וחכמים ור' יוסי כולהו ס\"ל דמילה בנכרי כשרה אלא דלר\"י כיון דחשודים על ש\"ד וכו' וכו' יעמוד מראש עד סוף, ולסוף כתב שנכרי אסור למול.",
                    "14": "חכמת אדם, כלל קמ\"ט סימן י\"ב שם כתוב: אבל נכרי אפילו הוא מהול לא ימול כלל, דכתיב המול ימול ודרשינן המָל ימול.– היוצא לנו מדברינו שנכרי אסור למול מטעם הפסוק המל ימול ואתה את בריתי תשמור, אבל מה יהיה תורת הילד? מי ימול אותו? ואפשר אשר בעוד ימים יהיה עוד ילד למול.",
                    "15": "אנכי איש פשוט ילוד אישה לא רב ולא בן רב, ליתן תשובה נכונה לא יכול, לכן אבקש מע\"כ ליתן תשובה על השאלה שלי, אם מותר לנכרי מומחה רופא לרבים \"חירורג\" הידוע בעומד על גבו למול הילד, אנכי אהיה העומד על גבו. לא מכבר כובדתי אני להיות סנדק לילד בשעת מילה ופריעה, ואני מקודם עיינתי בהלכות מילה ופריעה וגם עיינתי בשעה שהמוהל עשה את המילה והפריעה. יען שיודע אני אשר כעת פה בחרבין אין מי שיעיין בתלמוד ובפוסקים והדבר נחוץ מאד, וגם אבי הבן אשר אנכי הייתי סנדק, רצה שהרופא הזה ג\"כ יהיה בעת הברית יען כי הוא מנתח \"חירורג\" ידוע. הממשלה נשא פנים להדת והקהילה הישראלית, ואם אין לנו מוהל, אפשר שהממשלה ישאל לנו מה הוא זה הקהילה הדתית הישראלית שאפילו למול ילד אין לכם מי שימול. פה אפשר שצריך להתיר ע\"פ הוראת שעה.",
                    "16": "הקהילה שאלה אותי אם יכול הרופא הזה למול הילד, הוא יעשה המילה והפריעה ואני אהיה עומד על גבו? אני אמרתי להם: כפי אשר עיינתי בתלמוד ובפסקים, אני לא אוכל ליתן לכם תשובה נכונה, יען כי אני לא רב וגם סמיכה לרבנות אין לי. לכן שלחתי את השאלה הזאת לאחי היקר, והוא ישאל להרב או לרבנים מה יהיה תורת הילד. התשובה אבקש שיתנו לי בכתב להראות להקהילה.",
                    "17": "ממני הדורש <br>שלומכם וטובתכם",
                    "18": "דוד נוסוביצקי, <br>חרבין, י' תמוז שנת התשט\"ז, 1956",
                    "19": "<b>תשובה</b>",
                    "20": "ח' אלול תשט\"ז",
                    "21": "לכבוד<br>ד\"ר ז. ורהפטיג<br>סגן שר הדתות<br>ירושלים",
                    "22": "מר ורהפטיג הנכבד,",
                    "23": "השאלה מקהילת חרבין שהועברה אלינו על־ידי כב': מכיוון שלא נמצא מוהל יהודי בקהילתם אם מותר למול על־ידי רופא כירורגי שאינו יהודי, ואם לאו, המותר אם ישראל עומד על גבו.",
                    "24": "היא הלכה פסוקה וברורה בהרמב\"ם (הלכות מילה פ\"ב ה\"א), בטור ובשו\"ע (סי' רס\"ד) ובשאר הפוסקים שגוי פסול למול בן ישראל אפילו במקום שאין מוהל יהודי, ואף אם הגוי הוא עצמו נימול, שכל שלא נימול לשם גרות הרי הוא כלא נימול כלל, ומקור הדין הוא במסכת ע\"ז (דף כז ע\"א): \"איתמר מנין למילה בנכרי שהיא פסולה, דארו בר פפא משמיה דרב אמר \"ואתה את בריתי תשמור\"<sup class=\"footnote-marker\">79</sup><i class=\"footnote\">בראשית יז, ט.</i>, וזרעך אחריך – ולא נכרי. ורבי יוחנן \"המול ימול\"<sup class=\"footnote-marker\">80</sup><i class=\"footnote\">שם, יג. וראה ט\"ז יו\"ד סי' רסד ס\"ק ג, ובמה שכתב בזה המוהל הנכבד ה\"ר מרדכי ששון בספרו הנד\"מ \"תורת הברית\" פ\"ד סע' ה, עמ' קכד.</i> קרי המל ימול. מי שהוא מהול ימול אחרים\".",
                    "25": "אולם אם מל הגוי אין צריך לחזור ולמול שנית (הרמב\"ם, הטור ושו\"ע שם) וכתב ה\"כסף משנה\" דמה דס\"ל להרמב\"ם שאין צריך לחזור ולמול שנית כשמל הנכרי, הוא משום דמספקא ליה להרמב\"ם אם הפלוגתא דרב ור\"י הנ\"ל, אליבא דידהו פליגי היינו שהם עצמם סבורים שהמילה פסולה בגוי וממילא כן יש לפסוק, או שמא הם עצמם סבורים שמילה ע\"י גוי כשרה, ונחלקו בטעמו של רבי יהודה הנשיא הסובר שמילה ע\"י נכרי פסולה. לפיכך פסק הרמב\"ם שלכתחילה אין לתת לנכרי למול כלל אלא שאם בדיעבד מל, אין צריך לחזור ולמול שנית.",
                    "26": "אשר לשאלה השניה אם מותר לתת לו למול כשישראל עומד על גבו, הנה מסתמות דברי כל הפוסקים נראה ברור דלא מהני גם כשישראל עומד על גבו, אולם מדברי בעל \"המאור\" שם<sup class=\"footnote-marker\">81</sup><i class=\"footnote\">ח ע\"א בדפי הרי\"ף ד\"ה ואם יש.</i>, משמע שאם אין מוהל ישראל מותר למול ע\"י גוי כשישראל עומד על גבו, אלא שדבריו צריכים עיון. דהרי רב ורבי יוחנן פסלו המילה ע\"י גוי בכל גוונא וילפי מקראי כנ\"ל. וכבר העירו על דברי בעל \"המאור\" בזה כמה פוסקים, עיין שיירי כנסת הגדולה, הגהות הטור סי' קנ\"ה אות ד'. ואפשר דמה דמספקא ליה להרמב\"ם אם רב ורבי יוחנן נחלקים אליבא דידהו או אליבא דרבי יהודה הנשיא, פשיטא ליה לבעל המאור שפלוגתם אליבא דר\"י הנשיא והם עצמם ס\"ל דהמילה ע\"י נכרי כשרה, ומשום כך מתיר ע\"י ישראל עומד על גבו.",
                    "27": "היות וכפי שכבר כתבנו דמדברי כל הפוסקים נראה ברור שאינם סוברים כן, לכן חלילה לתת לגוי למול בר ישראל, ועיין ב\"ח סי' רס\"ד. ואם כבר מל ופרע הנכרי את בר ישראל היש צורך בהטפת דם ברית אם לאו? הטור כתב בשם הסמ\"ג, שצריך לחזור ולהטיף ממנו דם ברית, ועיין ב\"בית־יוסף\" (שם) כתב שגם דעת הרמב\"ם כן הוא. ומה שכתב הרמב\"ם שאין צורך לחזור ולמול שנית, היינו לומר שאין צורך לחזור ולחתוך מעט, אבל להטיף ממנו דם ברית צריך.",
                    "28": "אמנם \"המאירי\" במסכת שבת דף קל\"ד ע\"ב כתב, \"הואיל ואין כאן ספק ערלה כבושה אין צריך כלום\", אלא שרוב האחרונים הצריכו הטפת דם ברית, וכן יש לפסוק<sup class=\"footnote-marker\">82</sup><i class=\"footnote\">ראה בשו\"ת שאגת אריה סי' נד, הובא בפת\"ש שם ס\"ק ו, שו\"ת ישכיל עבדי ח\"ז יו\"ד סי' כח אות ה, שו\"ת מנחת יצחק ח\"ד סי' קא, שו\"ת יבי\"א ח\"י יו\"ד סי' כה, ובמה שכתב ר' בצלאל בן הרב זצ\"ל בענין זה, לעיל סימן א, עמ' &lt;ov&gt;.</i>.",
                    "29": "בכבוד רב,",
                    "30": "יצחק נסים"
                },
                "3": {
                    "0": "<big><strong>מילת ילד שלא ברצון ההורים; שחיטת בהמות כשלא מסכימים שינוקרו</strong></big>",
                    "1": "<b>שאלה</b>",
                    "2": "אם ירצה ה'<br>י\"א סיון תשל\"א",
                    "3": "לכב' הרב הראשי לישראל<br>הרב נסים שליט\"א",
                    "4": "הריני מבקש מה' יתברך ברחמיו ובחסדיו הרבים יחון וירחם את כל עם ישראל המצפה לגאולת משיח צדקנו במהרה אכי\"ר ובתקוה שמכתבי ימצא כב' בקו הבריאות טוב ושלם אכי\"ר.",
                    "5": "הנה נתמנתי כאן בסנגפור כרב שוחט ומוהל וכו'.",
                    "6": "והגעתי לכאן ומצאתי שכל (במלואם) היהודים כאן מחללי שבת בפרהסיא.",
                    "7": "ואולי יש אשה אחת שרק בטלפון מדברת אבל השאר כשרה.",
                    "8": "השאלה: מה עלי לעשות? אני שוחט כבשים, והיהודים אינם שומעים לי ורוצים ולוקחים החלק האחורי ללא ניקור, כי אין מנקר כאן. יש גם אבות (הורים) למז\"ט התווסף בן אצלם ולא נותנים הבן למולו וממתינים. מה לעשות בזה?",
                    "9": "אנא במהרה תשובתו",
                    "10": "בברכה",
                    "11": "יוסף אליישר",
                    "12": "בקצרה שאלותי",
                    "13": "הערה: קשה מאד להחליט בנידון",
                    "14": "שתי השאלות האם למולו בכח להם, או לנסות ולהמשיך לשון רכה?",
                    "15": "ומה ענין השחיטה, האם אני יכול לסרב לשחוט גסות בגלל כך?",
                    "16": "או שמא עלי להתרחק מסנגפור?",
                    "17": "אנא כב' יפסוק",
                    "18": "<b>תשובה</b>",
                    "19": "ב\"ה. ירושלים,<br>כ\"א בסיון התשל\"א",
                    "20": "לכבוד <br>הרב אליישר שליט\"א<br>סינגפור.",
                    "21": "שלום וישע רב,",
                    "22": "מכתבו מיום י\"א בסיון ש.ז. הגיע ללשכתנו ואנו מצטערים על המצב המתואר בו. הורני כב' הרב הראשי שליט\"א להשיבו כדלהלן:",
                    "23": "בענין המילה, אם ההורים לא מאמינים במצות המילה ומסרבים למול את בנם, אין למול אותו בחוזקה, והם עוונם ישאו<sup class=\"footnote-marker\">83</sup><i class=\"footnote\">עדה\"כ ויקרא כ, יט. במדבר יח, כג.</i>.",
                    "24": "בענין השחיטה, אם כב' שוחט מומחה ומוסמך, צריך לשחוט הכבשים להציל את הציבור על כל פנים מאיסור נבלה<sup class=\"footnote-marker\">84</sup><i class=\"footnote\">ראה שו\"ת ציץ אליעזר חלק יא סימן נה, שו\"ת יבי\"א ח\"ו יו\"ד סי' ג, ושם אות ד מדברי שו\"ת הר צבי יו\"ד סי' יט, ומקורם מדברי הנצי\"ב בשו\"ת משיב דבר יו\"ד סימן מג-מד.</i>, ולהוסיף להוכיח אותם למצוא מנקר, או שישלחו אחד מהם למקום שאפשר ללמוד ניקור ויציל אותם מאיסור חמור של אכילת חֵלב. בינתיים תמהים אנו איך כב' עושה, האם חלילה אוכל בלי ניקור כמוהם?",
                    "25": "בענין עזיבתו את המקום, אם הציבור יהיו מוכרחים להביא רב אחר מוסמך במקומו שאליו ישמעו, אם כך, ודאי צריך לעזוב.",
                    "26": "בכבוד רב,",
                    "27": "הרב שלמה דנן<br>מנהל הלשכה",
                    "28": "<b>תגובת השואל</b>",
                    "29": "אבינו שבשמים שלח רפואה שלמה וישועה ממקורות ישועות והרפואות להרב נסים הראשל\"צ אכי\"ר.",
                    "30": "אם ירצה ה'",
                    "31": "לכב' הרב הראשי לישראל שליט\"א<br>הרב נסים<br>ומנהל הלשכה דנן, ה' ישמרכם ויחיכם אכי\"ר.",
                    "32": "הריני מאשר קבלת מכתבכם מיום כ\"א סיון תשל\"א בשמחה ובתודה על הפסק היפה והנחמד.",
                    "33": "אין בי לשלם<sup class=\"footnote-marker\">85</sup><i class=\"footnote\">ואולי: לשלח.</i> לנקר מהקהילה.",
                    "34": "אפילו לי לא מרשים לנקר. חבל על המשקל, כך אומרים.",
                    "35": "תימה ופליאה רבה על תמיהתכם בנידון אכילתי בבשר. לעניות דעתי משיב: האם לא מספיק עופות? האם לא מספיק פירות וירקות? האם לא מספיק פירות יבשים? וכי מוכרח בשר?",
                    "36": "אגב הנני אדם שאינו אוכל בשר, וחיי רוב הזמן על פירות וירקות.",
                    "37": "מר דנן הנכבד כאשר הייתי בצרפת בעיר ננסי <b>NANCY</b> היכרתי משפחה דנן. אמור לי אם קשורים אליך (הם היו מפָס).",
                    "38": "בברכה ותודה,",
                    "39": "יוסף אליישר"
                },
                "4": {
                    "0": "<big><strong>קריאת השם \"אליהו\" ע\"ש אחי האם שנפל, כאשר שם האב \"שמעון אליהו\"</strong></big>",
                    "1": "<b>שאלה</b>",
                    "2": "לרב הראשי לישראל הרב נסים שלום!",
                    "3": "יש לי משאלה אליך ואקוה שתענה לי עליה.",
                    "4": "ובכן הבעיה היא כך.",
                    "5": "אני בהריון ועומדת ללדת, אבל לי ולבעלי יש בעיה חמורה במתן השם לילד, אם זה יהיה ילד, על כן רוצה אני להקדים תרופה למכה.",
                    "6": "לי נפל אח במלחמת ששת הימים ומאד הייתי רוצה לקרוא לילדי בשמו, אבל לבעלי יש שני שמות בתעודת לידה. האחד שמעון, שכך גם קוראים לו כולם ומכירים אותו בשם זה. וגם אליהו, שהוא שם אחי ושלא מכירים אותו בשם זה. האם מותר לי לקרוא לילדי אליהו?",
                    "7": "אני מקוה שתענה לי במהרה על הבעיה הזאת שמטרידה אותי מאד ושאני עומדת ללדת בכל רגע.",
                    "8": "בתודה מראש,",
                    "9": "עליזה כהן",
                    "10": "<b>תשובה</b>",
                    "11": "ב\"ה. ירושלים,<br>ל' בתשרי התש\"ל",
                    "12": "לכבוד<br>הגב' עליזה כהן<br>בת־ים",
                    "13": "גב' נכבדה,",
                    "14": "כב' הרב הראשי קיבל מכתבך בענין שם לבן – אם יוולד בן.",
                    "15": "כיון ששם בעלך הוא אליהו אין לקרוא לבן בשם אליהו, אבל אפשר לתת לו שם אחר שהוא מאוד דומה בהיגויו ובאותיותיו כמו: אליהוא. אם תיוולד בת תוכלי לקרוא לה בשם: אלה, אילה וכדומה<sup class=\"footnote-marker\">86</sup><i class=\"footnote\">ראה ספר \"חסידים\" סי' תס, והחיד\"א שם הוסיף שלכל המנהגים אין לקרוא בנו בשם עצמו בחייו ושהדבר זר בעיניו לעשות כן. אמנם מנהג תימן בדרך סגולה לכל מי שלא התקיימו בניו, שיקרא לבנו על שמו בחייו, שכן העיד בספר \"אבן ספיר\" ח\"א (נא ע\"א), הובא בשו\"ת יבי\"א ח\"ה יו\"ד סי' כא. ובספר טעמי המנהגים עמ' תקע כתב סגולה למי שמתים בניו לקרוא בנו בן ציון. וראה עוד להחיד\"א בספרו שם הגדולים קונטרס אחרון אות ב סק\"א, ובספר יפה ללב ח\"ג יו\"ד סי' רסה ס\"ק ז, שו\"ת אגרות משה ח\"ב יו\"ד סי' קכב, ובשו\"ת תשובות והנהגות ח\"א סי' תרח. וראה לה\"ר מרדכי ששון מגדולי המוהלים הי\"ו בספרו הנד\"מ \"תורת הברית\" פי\"ב שהביא מדברי הפוסקים ראשונים ואחרונים על קריאת שֵם לתינוק ועל הזהירות הראויה בזה.</i>.",
                    "16": "כב' הרב הראשי מאחל לך לידה קלה שתהנו מפרי בטנך ותרוו ממנו אושר ונחת כל הימים.",
                    "17": "בכבוד רב,<br>המזכירות"
                },
                "5": {
                    "0": "<big><strong>קריאת שם לבת על שם אחותה שנפטרה</strong></big>",
                    "1": "<b>שאלה</b>",
                    "2": "ב\"ה<br>כ\"ו סיון תשל\"ב",
                    "3": "הרב הראשי נסים<br>ירושלים<br>ישראל",
                    "4": "שאלה בנוגע למנהג ספרד",
                    "5": "מתה בגיל ארבע בת במשפחה. אם ירצה ה' תולד בת, האם מותר לפי מנהג ספרד לתת לה את שמה של הבת הראשונה?",
                    "6": "שבתי מרגוליס.",
                    "7": "<b>תשובה</b>",
                    "8": "ב\"ה. ירושלים,<br>י\"ג באלול התשל\"ב",
                    "9": "לכבוד<br>מר שבתי מרגוליס<br>ניו־יורק.",
                    "10": "א.נ.,",
                    "11": "מכתבך מיום כ\"ו בסיון ש\"ז הגיע ללשכתנו. אנו מצטערים על האיחור בתשובה הנובע מטעמים טכניים.",
                    "12": "הורני כב' הרב הראשי להשיבו כי מותר לקרוא את שם הבת שתיוולד ע\"ש בת שנפטרה, וראוי להוסיף לה שם אחר<sup class=\"footnote-marker\">87</sup><i class=\"footnote\">ראה להחיד\"א בספרו \"דבש לפי\" מע' ש אות כ, ובטעמי המנהגים עמ' קה, ושם עמ' תקנה, כף החיים (סופר) יו\"ד סימן קטז אות קלה, בשם הגר\"א שכך אמר לבתו שהיו בניה מתים כשהם קטנים, שתקרא שם הנולד כשם אחיו המת ותוסיף לו שם אחר שיקרא בו ראשון, ונתקיים הבן. ראה בספר \"תורת הברית\" הנד\"מ פי\"ב סע' יד עמ' שיח הע' כז.</i>.",
                    "13": "בכבוד רב,",
                    "14": "המזכירות"
                },
                "6": {
                    "0": "<big><strong>בכור שנולד אחרי פטירת אביו – האם אימו, סבו או בי\"ד יכולים לפדותו?</strong></big>",
                    "1": "<b>תשובה (השאלה חסרה)</b>",
                    "2": "ב\"ה ד' בשבט התשי\"ט",
                    "3": "לאחי יקירי ששון הי\"ו,<br>שלום וישע רב,",
                    "4": "קיבלתי את מכתבך מיום כ\"ו לחודש העבר והנני מתפלא על שהנך כותב שלא קיבלת את מכתבי, בטח הגיעו אליך אחרי כן.",
                    "5": "בדבר שאלתך בדין בכור יתום שנולד אחרי מות אביו, אם אמו חיבת לפדותו?",
                    "6": "בש\"ע יו\"ד סי' ש\"ה סעיף ב' מבואר שאין האשה חיבת לפדות את בנה לפי שהיא אינה חייבת בפדיון דכתיב \"כל בכור בניך תפדה\" – בניך ולא בנותיך. ולא רק שאביה אינו חייב לפדותה אלא גם היא עצמה כשתגדל אינה חייבת לפדות עצמה, ולכן אין היא פודה את בנה<sup class=\"footnote-marker\">88</sup><i class=\"footnote\">ראה קידושין כט ע\"א, הרמב\"ם פי\"א מהלכות בכורים ה\"ב.</i>.",
                    "7": "אם אבי האב או הבית דין יכולים לפדותו?",
                    "8": "הנה בזה יש מחלוקת גדולה בין הפוסקים מערכה מול מערכה וכתב הרב \"יפה ללב\" שבני ירושלים הקדמונים הסכימו שאין פודין אותו, לא הבית־דין ולא אבי האב, אלא כשיגדל הוא חייב לפדות עצמו וצריכים לעשות לו איזה מזכרת שעל ידה ידע שהוא חייב לפדות עצמו<sup class=\"footnote-marker\">89</sup><i class=\"footnote\">והוסיף שם ה\"ר בעל יפה ללב וכתב בשם מהר\"ר יצחק חזן: וכן עשינו הלכה למעשה באזמיר בחשון התקצח וכו'. וראה עוד ט\"ז יו\"ד סי' שה ס\"ק יא, והש\"ך שם וס\"ק כ, פת\"ש שם ס\"ק כא, ובהגה שם סע' טו בשם מהרי\"ל, שו\"ת הר צבי יו\"ד סי' רמב.</i>.",
                    "9": "כתבתי לך בקיצור ובמהירות כפי בקשתך והנני מאחל לך בריאות שלימה והצלחה וכל טוב.",
                    "10": "בברכה רבה,",
                    "11": "יצחק נסים."
                },
                "7": {
                    "0": "<big><strong>הפילה באמצע החודש השלישי ואין ידוע מה הפילה – מה דין הבא אחריו לעניין בכורה?</strong></big>",
                    "1": "<b>שאלה</b>",
                    "2": "ב\"ה היום י\"ז כסלו תשט\"ז",
                    "3": "לדזיו ליה שלם כבר בתיה, מפליא עצה מגדיל תושיה, רבה דעמיה מדברנא דאומתיה הרב הראשי לישראל ראשון לציון מעכת\"ר הרב רבים אי\"ת ור\"ת אנ\"סלו",
                    "4": "יורנו רבינו",
                    "5": "באשה שהיתה מעוברת בערך חדשים וחצי והפילה ולא נודע מה הפילה. היות והפילה בבית חולים. מה יהיה משפט הנער הנולד אחרי כן",
                    "6": "האם הוא נקרא בכור לכהן או לנחלה או לאו",
                    "7": "ותשובתך אמ\"ת,",
                    "8": "וברכות יעטה מורה",
                    "9": "בכבוד רב",
                    "10": "ה' יחיה עומיסי הי\"ו<br>גר ברל\"ץ שכונת אביבה רחוב סמילנסקי מס' י\"ח",
                    "11": "<b>תשובה</b>",
                    "12": "כ כסלו תשט\"ז<br>הר' יחיה עומיסי יצ\"ו<br>ראשון לציון",
                    "13": "א.נ.,",
                    "14": "הורני כב' הרב הראשי להעביר אליו את תשובתו לשאלת כב' בדבר אשה שהפילה לאחר חדשיים וחצי להריונה ולא נודע אם הנפל היה מרוקם אם לאו, הדין הוא שהבא אחריו יש לפדותו ללא ברכה.",
                    "15": "בכבוד רב,",
                    "16": "יצחק שוקרון."
                },
                "8": {
                    "0": "<big><strong>הפילה ביום ה־82 ורופא מעיד שהעובר היה חי עד סמוך להפלה – האם פוטר את הבא אחריו מפדיון? יהודי שהמיר דתו כדי להינצל וחי עם נכרית, ומבקש לחזור ליהדות כדי להיקבר בקבר ישראל – האם לקבלו?הפילה ביום ה-82 – האם הבא אחריו פטור מבכורה? קבלת מומר שחי עם נכרית</strong></big>",
                    "1": "<b>שאלה</b>",
                    "2": "י\"ט כסלו תשכ\"ח",
                    "3": "לכבוד<br>הרב הראשי לישראל<br>הראשון לציון<br>מוהר\"ר יצחק נסים שליט\"א<br>ירושלים",
                    "4": "שלום וברכה רבה,",
                    "5": "אבקש סליחת מעכ\"ת אם אטריחו בשתי שאלות הלכתיות בהן מסופק אני איך לנהוג.",
                    "6": "בנולד אחרי הנפלים, עד אימתי חוששים לשמא לא נתרקמו איבריו? אשה שהפילה ליום ה־ 82 לטבילתה ולא פתחו את השליה, אך יש עדות הרופא שהעובר היה חי עד לפני ימים אחדים במעי אמו, האם פוטר את הבא אחריו?",
                    "7": "יהודי נשוי עם נכרית, ובניו נכרים, שהמיר את דתו בזמן המלחמה בתקווה להנצל, ומבקש היום לחזור ולהאחז בעם ישראל כדי להקבר בבית הקברות היהודי, וטוען שמעולם לא חשב להנתק מעמו, למרות שנשא נכרית, ומביא אסמכתא לדבריו מזה שאחרי המלחמה ועד היום בקר בכל חג בבית הכנסת וצם ביום הכפורים, ויש עדים לכך, מה דינו? האם דוחים אותו מפני אשתו הנכרית, או בכל זאת מקבלים אותו ומצריכים אותו טבילה דרבנן ומתעלמים מהעובדה שימשיך לחיות עם אשתו הנכרית? ואולי יש לצרף לדיון את העובדה שהוא היום בן 72?",
                    "8": "אהי' אסיר תודה למעכ\"ת אם יואיל בטובו להמציא לי תשובה לשתי השאלות הנ\"ל, להן אני צריך לענות בהקדם.",
                    "9": "בתודה רבה למפרע ובברכה רבה לכ' ולבני ביתו לקראת חג החנוכה, שיזכה לשמוח באור החג הישועה האמיתית בבנין ירושלים עיה\"ק ובית תפארתנו בביאת גואל צדק במהרה בימינו אמן.",
                    "10": "מכבדו ומוקירו",
                    "11": "ר. בונפיל",
                    "12": "<b>תשובה</b>",
                    "13": "ב\"ה. ירושלים,<br>ו' בטבת התשכ\"ח",
                    "14": "לכבוד<br>הרב ד\"ר ר. בונפיל יצ\"ו<br>מ\"מ הרב הראשי למילאנו<br>איטליה.",
                    "15": "שלום וישע רב,",
                    "16": "קבלתי מכתבו מיום י\"ט בכסלו ש.ז. והנני להשיבו:",
                    "17": "בענין הנפל, אין הדבר תלוי במספר הימים אלא בשאלה אם הנפל היתה בו דמות אברים, או אבר או עצם. אם כן, הבא אחריו אין פודים אותו, ואם לאו – פודים אותו<sup class=\"footnote-marker\">90</sup><i class=\"footnote\">ראה הגה יו\"ד סימן שה סע' כג בשם מהרי\"ק שורש קמג, ושם בפת\"ש ס\"ק כט.</i>.<br>בנידון שאלתו, שהרופא, כביכול, קובע שהעובר היה חי עד לפני כמה ימים במעי אמו – נראה הדבר מוגזם. עכ\"פ הבא אחריו צריך לפדות אותו בלא ברכה. ראה \"חיים שאל\" להחיד\"א חלק שני סימן טו\"ב, וכן \"נשמת כל חי\" להרב פלאג'י חלק ראשון סימן ס\"ג ו־ ס\"ד<sup class=\"footnote-marker\">91</sup><i class=\"footnote\">ראה בספר נהר מצרים הלכות פדיון הבן סע' א (קכח ע\"ב), שו\"ת יבי\"א ח\"ו יו\"ד סי' כו.</i>.",
                    "18": "היות והמומר עומד להישאר קשור בה, בנכרית, ובודאי גם תאכיל אותו נבלות וטרפות וכו' – אין שום תקנה לקבלתו – אם לא יפרוש מכל אלה. ברם, כיון שהוא טוען שמבקר בבית־כנסת וצם ביום הכיפורים, לאחר מותו יכולים לקבור אותו בבית־קברות יהודי, מן הצד, אם יצווה שזה רצונו.",
                    "19": "בכבוד רב,<br>יצחק נסים",
                    "20": "<b>מכתב נוסף</b>",
                    "21": "ט\"ז טבת תשכ\"ח",
                    "22": "לכבוד<br>הרה\"ג מוהר\"ר יצחק נסים שליט\"א<br>ראשון לציון<br>רב ראשי לישראל<br>ירושלים עיה\"ק",
                    "23": "שלום וברכה רבה,",
                    "24": "חן חן למעכ\"ת על תשובתו המהירה מיום ו' בטבת. באמת אחרי שלחי את השאלה הצלחתי לברר, בענין הפדיון, כי לא נכון הי' שלא פתחו את השליה, כי באמת פתחו אותה וראו שהעובר היה שלם ונתרקמו אבריו, רק לאשה אמרו שלא פתחו כדי שלא לצער אותה. לכן החלטתי במקרה זה לפטור את הבא אחריו. מכל מקום תשובתו תהי' לי למאור עינים להבא.",
                    "25": "באשר למומר אעשה כדברי מעכ\"ת.",
                    "26": "ברגשי תודה עמוקים ובכל הכבוד וההוקרה",
                    "27": "מכבדו ומוקירו<br>ר. בונפיל."
                },
                "9": {
                    "0": "<big><strong>ברכת שהחיינו על פדיון הבן, כשכבר בירך שהחיינו בברית?</strong></big>",
                    "1": "<b>שאלה</b>",
                    "2": "ב\"ה, יום ג' שיתסר אדר שתכ\"ג חיפה יע\"א",
                    "3": "החיים והשלום לנופך ספיר ויהלום<br>ה\"ה גאון עולם פאר הדור מרא דארעא ישראל<br>כקש\"ת מהר\"י נסים שליט\"א",
                    "4": "אחרי דרש\"ה דמר ניהו רבא דעמיה",
                    "5": "הנני בזה לבקש את כבוד הדר\"ג להשיבני איך לנהוג עם ברכת שהחיינו מטעם אבי הבן אחרי שכבר בירך בברית מילה שהחיינו.",
                    "6": "בש\"ע יו\"ד רס\"ה פוסק הב\"י שבכל מלכות (ישראל) [ישמעאל] נוהגים כרמב\"ם ועל כל מילה ומילה מברכים שהחיינו, אבל מפדיון הבן אין רמז בהרב\"י איך לנהוג. הרמ\"א בסי' הנ\"ל מביא דעת הראבי\"ה כשמל בעצמו מברך על המילה שהחיינו ולא על הפדיון, וממשמעות לשון הרמב\"ם בה' ברכות פי\"א הל' ט' שמדמה מצוה שאינה תדירה ואינה מצויה כל עת למצוה שהיא מזמן לזמן כגון מצות מילת בנו ופדיון הבן לסוכה ולולב, כותב במילת בנו ופדיון הבן מברך עליה שהחיינו בסוכה ולולב מברך עליהן, משינוי לשון עליה – לעליהן משמע לכאורא שעל המילה והפדיון מברך רק שהחיינו אחת.",
                    "7": "לכן נפשי בשאלתי שילמדנו רבינו איך לנהוג, אבל להסתפק בהשחיינו שבירך אבי הבן על המילה או לברך שנית על הפדיון.",
                    "8": "אני משתחוה מרחוק מול הדר\"ג ואחוי קידה",
                    "9": "שלמה יעקובוביץ'",
                    "10": "רח' בן־יהודה 5, חיפה",
                    "11": "<b>תשובה</b>",
                    "12": "ב\"ה, י\"ט אדר התשכ\"ג",
                    "13": "לכבוד<br>ה\"ר שלמה יעקובוביץ' יצ\"ו<br>רחוב בן־יהודה 5<br>חיפה",
                    "14": "שלום וישע רב,",
                    "15": "אשר שאלת אם יש לברך שהחיינו על הפדיון.",
                    "16": "בש\"ע יו\"ד סי' ש\"ה ס\"י כתב מרן מפורש לברך שהחיינו בשעת נתינת הפדיון לכהן. ומשמע מסתמות דבריו שלעולם מברך שהחיינו על הפדיון אף אם הוא מברך שהחיינו על המילה<sup class=\"footnote-marker\">92</sup><i class=\"footnote\">ראה בבלי סוף פסחים קכא ע\"ב, תוס' סוכה מו ע\"א ד\"ה העושה סוכה (השני), הרמב\"ם פי\"א מהלכות בכורים ה\"ה, שו\"ת הרשב\"א ח\"א סימן שלח, הר\"ן סוף פסחים כז ע\"ב בדפי הרי\"ף ד\"ה רבי שמלאי.</i>.",
                    "17": "ואף מי שלא נוהג לברך שהחיינו על המילה, אם טעה ובירך שהחיינו על המילה, כתב בעל ערוך לנר בשו\"ת בני ציון סי' ק\"ז שאעפ\"כ צריך לברך שהחיינו על הפדיון ע\"ש.",
                    "18": "בכבוד רב,",
                    "19": "יצחק נסים"
                },
                "10": {
                    "0": "<big><strong>קריאה ליהודי ארגנטינה להימנע מאימוץ ילדים שאין ידוע מי הוריהם (מחשש לממזרות)</strong></big>",
                    "1": "<b>שאלה</b>",
                    "2": "ר\"ח תמוז תשכ\"ב",
                    "3": "לכ' הדיין המצוין הרה\"ג מעוז ומגדול סיני ועוקר הרים הראש\"ל והרב הראשי לישראל מני\"ר כקש\"ת מוהרר\"י נסים שליט\"א",
                    "4": "אחדש\"וט בכבוד הראוי להדרת כת\"ר, עוד פעם הנני נאלץ לרגל צו השעה להטריח את מני\"ר שליט\"א בדבר של עתה, ואדוני כמלאך האלקים לקדם תרופה למכה ושכמ\"ה.",
                    "5": "הנה לצערנו הרב פשׂתה המשׂפחת בימים האחרונים בין חוגי הבעלי בתים חשוכי בנים לקנות להם, ע\"י סרסורים שונים, ילדי זנונים המזייפים ורושמים אותם בהממשלה על יחס שלהם, ובכן בכדי לעצור בעד המגפה הזאת, אחלה פני\"ק כי יואיל בטובו לתת הצהרה גלויה בשם הרבנות הראשית, כי ילדים כעין אלה היות ואין ידועים הוריהם, הם נחשבים כספק ממזרים ואסורים לבוא בקהל הם וצאצאיהם עד סוף כל הדורות, וכל המספחם אל ביתו הוא מכשיל את הרבים וכו' וכו'.",
                    "6": "סמוך לבי נכון ובטוח כי הצהרה כזו תחסום את הדרך בפני הקונים והסרסורים שלא יוסיפו לחטוא עוד.",
                    "7": "בתקוה לתשובתו הרמתה ובדרישת סליחה על הטרחות שאני מטריח למני\"ר פעם בפעם, הנני דשו\"ט בכבוד והערצה.",
                    "8": "יצחק משה שחיבר ס\"ט,",
                    "9": "בואנוס איירס",
                    "10": "<b>תשובה</b>",
                    "11": "ב\"ה, ט\"ז תמוז התשכ\"ב",
                    "12": "לכבוד הרה\"ג כש\"ת ר' יצחק משה שחיבר שליט\"א,<br>רב ראשי בארגנטינה",
                    "13": "ר.נ.,",
                    "14": "רצוף בזה הנני שולח לכת\"ר את הקריאה למעוניינים באימוץ ילדים כפי בקשתו, שמח אני על עמידתו בפרץ ועושה כל מה שביכולתו לגדור בקעות, יישר כחו וחילו.",
                    "15": "במכתבו הקודם כתב כת\"ר כתבות של אנשים אמידים כדי שאפנה אליהם בבקשת עזרה לביהמ\"ד. לשעבר גם הרב פינק יעצני על כך, ולא שמעתי לעצתו, משום שאין זה דרכי, ולא נסיתי באלה. כיום שמצב החמרי של ביהמ\"ד קשה מאד, מאלצני לצאת מגדרי, בתקוה שמעכ\"ת יהיה מוכן להשפיע עליהם שימלאו את בקשתי.",
                    "16": "ברגשי כבוד ויקר,",
                    "17": "יצחק נסים",
                    "18": "<b>קול קורא</b>",
                    "19": "ב\"ה י\"ד בתמוז התשכ\"ב",
                    "20": "אל אחינו היקרים יצ\"ו אשר בערי ארגנטינה",
                    "21": "שמועה שמענו – שנמצאים בקהלותיכם בין חשוכי הבנים, שרצונם לאמץ להם ילדים. מרוב תשוקה לילד אין הם חוקרים ודורשים על מוצאו של הילד ומי המה הוריו, אלא נפתים למתווכים ולוקחים כל ילד אשר יוצע על־ידם.",
                    "22": "כבר הפליגו חז\"ל (במסכת מגילה ובמסכת סנהדרין<sup class=\"footnote-marker\">93</sup><i class=\"footnote\">מגילה יג ע\"א, סנהדרין יט ע\"ב.</i>) בשבח מגדל יתום ויתומה בתוך ביתו, ואמרו שמעלה עליו הכתוב כאילו ילדו, ונחשב לו כאילו קיים מצות פריה ורביה, שהיא מצוה ראשונה בתורה.",
                    "23": "כוונתם של האנשים האלה הרוצים לאמץ להם ילדים היא, איפוא, רצוייה, אולם אין מעשיהם רצויים, כי אם חלילה יכשלו בבן זנונים וכו', הרי יהיה כל עמלם בטיפוח ילד שכזה לשוא. מלבד זה ידוע שטבע המוליד ותכונותיו ביולד<sup class=\"footnote-marker\">94</sup><i class=\"footnote\">נראה דצ\"ל: בילוד. ראה להרב כלי יקר בראשית א, ו. על הפסוק יהי רקיע וז\"ל: ... ועל הרוב נמצא טבע המוליד בנולד. וראה שו\"ת אגרות משה יו\"ד סימן קסא־קסב עמ' שכב, ושם ח\"ג סי' קד עמ' שמו.</i>, וכל שלא יודעים מי הם הוריו, הרי הילד עלול להיות לרועץ למגדליו, ואין צריך לומר שמכשולים הלכתיים בדיני נישואים עלולים להגרם כאשר יגדל.",
                    "24": "מטעמים אלה ועוד טעמים אחרים שאי אפשר להעלותם על הכתב, אנו פונים אליכם בעצה נאמנה להיזהר ולהשמר מלקחת ילד מבלי בדיקה והוכחה ברורה שהורתו ולידתו כשורה ולא בעבירה, ושומע לנו ישכון בטח ועליו תבוא ברכת טוב<sup class=\"footnote-marker\">95</sup><i class=\"footnote\">ראה בספר \"שבט מיהודה\" יו\"ד סימנים לב, לד, עמ' קסה, קסז על אימוץ ילדי נכרים, מאת הרא\"י אונטרמן, הרב הראשי (הוצאת אריאל ירושלים תשנ\"ג).</i>.",
                    "25": "יצחק נסים, ראשון לציון, הרב הראשי לישראל, ונשיא מועצת הרבנות הראשית לישראל"
                },
                "11": {
                    "0": "<big><strong>דרך תקפה הלכתית להעניק לילד מאומץ זכות ליטול בירושת המאמץ</strong></big>",
                    "1": "<b>שאלה</b>",
                    "2": "ירושלים, כ\"ב בתמוז, תשט\"ז, 1 ביולי, 1956",
                    "3": "לכבוד, הרב הראשי, ראשון לציון, ר' יצחק נסים, <br>הרבנות הראשית<br>ירושלים",
                    "4": "אדוני הרב,",
                    "5": "בהמשך לשיחתנו מיום אתמול בבית שר הדואר, הד\"ר בורג, אני מתכבד לחזור בזה על השאלות, נושא שיחתנו:",
                    "6": "האם מוסמך בית דין להעניק בצו־אימוץ זכות לילד המאומץ ליטול בירושת המאמץ, כאילו היה בנו שנולד לו?",
                    "7": "האם יכיר בית דין הדן לפי דיני ישראל בזכות הירושה של ילד מאומץ, לאחר שבית משפט מחוזי קבע בצו האימוץ שזכות זו תהיה לו, למאמץ?",
                    "8": "אחזיק טובה לכת\"ר יואיל בטובו להשיב לי על השאלות הנ\"ל.",
                    "9": "בכבוד רב ובהוקרה,<br>ש.ז. חשין<br>מ\"מ נשיא בית המשפט העליון",
                    "10": "<b>תשובה</b>",
                    "11": "כ\"ה תמוז תשט\"ז",
                    "12": "לכבוד<br>ד\"ר ש.ז. חשין<br>מ\"מ נשיא בית המשפט העליון<br>ירושלים",
                    "13": "ד\"ר חשין הנכבד,",
                    "14": "הנני מתכבד להשיב על שאלותיו בסוגית אמוץ ילדים, ועל ראשון ראשון.",
                    "15": "דין הוא שרשאי אדם לעשות בנכסיו כטוב בעיניו וליתנם במתנה לכל שירצה, כשהוא בריא ע\"י קנין וכשהוא שכיב־מרע אף שלא ע\"י קנין. אלא שרשאי הוא לעשות זאת בלשון מתנה ולא בלשון ירושה. שהלכה מפורשת ומוסכמת היא שאין אדם יכול להוריש מנכסיו כלשהו למי, שלפי חוקי התורה, אינו \"יורש\".",
                    "16": "הלכה זו נפסקה בש\"ס ובפוסקים<sup class=\"footnote-marker\">96</sup><i class=\"footnote\">בבלי ב\"ב קכו ע\"ב, הרי\"ף שם נה ע\"ב, טור ושו\"ע חושן משפט סי' רפא סע' א, וסע' ז.</i> והרמב\"ם<sup class=\"footnote-marker\">97</sup><i class=\"footnote\">פ\"ו הלכות נחלות ה\"א, וה\"ה.</i> מסכמה כך: \"אין אדם יכול להוריש למי שאינו ראוי ליורשו... לפי שנאמר בפרשת נחלות והיתה לבני ישראל לחוקת משפט. לומר שחוקה זו לא נשתנית ואין התנאי מועיל בה. בין שצוה והוא בריא בין שהיה שכיב־מרע, בין על פה ובין בכתב – אינו מועיל\".",
                    "17": "ברור, איפוא, שאין בית־דין מוסמך ליתן צו המנוגד להלכה. הפתרון לשאלה זו הוא שבצו האימוץ לא ישתמשו בלשון ירושה אלא בלשון מתנה, כגון דא: הילד המאומץ יקבל במתנה חלק מירושת המאמץ כאחד מבניו.",
                    "18": "מהאמור לעיל יש להסיק ברורות שאין בית־דין, הדן לפי דיני ישראל יכול להכיר בצו־אמוץ, שבו ניתנה זכות ירושה למאומץ ע\"י בית משפט מחוזי. העומד בסתירה לחוקי התורה.",
                    "19": "אמנם יש מן הפוסקים אשר דנו בשאלה זו מן הטעם של \"דינא דמלכותא דינא\"<sup class=\"footnote-marker\">98</sup><i class=\"footnote\">ראה ב\"ק קיג ע\"א, והרמב\"ם פ\"ה גזלה ואבדה הי\"א, והט\"ו. טור ושו\"ע חו\"מ סי' שסט סע' ו וסע' ח.</i>. אך מסקנתם היתה שאין להתחשב במקרה דנן בטעם זה. ראה שו\"ת \"גבעת־עולם\" סי' י\"ז<sup class=\"footnote-marker\">99</sup><i class=\"footnote\">ראה שו\"ת הרשב\"א ח\"ג סי' קט הובא בב\"י חו\"מ סוף סי' כו, ובש\"ך שם סי' עג ס\"ק לט.</i>.",
                    "20": "כמובן כל השקלא וטריא הזאת אין לה ענין במדינתנו כיום, שכן הכלל הזה אינו יכול להיות מחייב במדינה שיש בה שלטון יהודי רבוני וששופטיה אינם שופטים לפי דיני ישראל<sup class=\"footnote-marker\">100</sup><i class=\"footnote\">ראה שו\"ת הרשב\"א ח\"א סי' תרלז, וח\"ב סי' קלד, אנציקלופדיה תלמודית כרך ז עמ' שז.</i>.",
                    "21": "לפיכך, אין בית־דין הדן לפי דיני ישראל יכול להכיר בצו אמוץ כזה.",
                    "22": "בכבוד רב ובהוקרה,",
                    "23": "יצחק נסים"
                }
            },
            "4_14 The Holocaust": {
                "0": {
                    "0": "<big><strong>מקום קבורת אפר קדושי השואה שהובא לארץ ישראל</strong></big>",
                    "1": "<b>תשובה (השאלה חסרה)</b>",
                    "2": "ב\"ה, כ\"ט בניסן התשי\"ז",
                    "3": "<b>הנדון: אפר הקדושים</b>",
                    "4": "בזמן האחרון הובאה לארץ מפולין כמות של אפר מאפרם של קדושי השואה הי\"ד, ונתעוררה השאלה היכן יש לטמון אפר זה.",
                    "5": "לאחר שעיינו בשאלה זו הגענו לכלל המסקנה דלהלן:",
                    "6": "היות ואפר הקדושים שהועבר ארצה לפני כן הוטמן בפומבי בהר־ציון, מן הראוי שהאפר הנדון יובא אף הוא לקבורה בהר־ציון, בכדי למנוע פיצול במקומות הקבורה ולאפשר ריכוזו של האפר במקום אחד.",
                    "7": "אמנם מדברי התוספתא בפרק ו' [הלכה ב] דנגעים ומהרמב\"ם בהלכות \"בית־הבחירה\" פ\"ז הי\"ד, אשר כתבו שאין מקיימים קברות בירושלים חוץ מקברי מלכי בית דוד וקבר חולדה הנביאה שהיו שם מימות הנביאים הראשונים – משמע שהר־ציון יש לו קדושת ירושלים, ואין לקיים בו קברות מחוץ לקברי מלכי בית דוד, אולם הואיל ואין כאן אלא אפר גרידא – הרי זה מותר. ועיי' הרדב\"ז ח\"ב סי' תרל\"ג ומהרימ\"ט יו\"ד ח\"ב סי' ל\"ז וחסדי דוד ח\"ב דף ב'<sup class=\"footnote-marker\">101</sup><i class=\"footnote\">ראה שו\"ת ציץ אליעזר חי\"א סימן עה, ובחלק יד סימן עט אות א, על עדיפות הקבורה סמוך לירושלים. וראה עוד בספר \"שבט מיהודה\" להרא\"י אונטרמן, מהד' אריאל ירושלים תשנ\"ג, בחלק השו\"ת, יו\"ד סי' נד עמ' ריט.</i>.",
                    "8": "והואיל, וכאמור, הוטמן האפר הקודם בהר־ציון, אשר נוסף לקדושה שלו כשלעצמו קרוב הוא להר־הבית ולהר־הזיתים, הרי תהיה זו פגיעה בקדושים שלא יטמנו במקום זה אלא במקום אשר אין בו אותה קדושה.",
                    "9": "לאור האמור לעיל החלטנו שיש לטמון את אפר הקדושים בהר־ציון באותה חלקה שבה נטמן האפר שהובא לפני שנים מספר.",
                    "10": "יצחק אייזיק הלוי הרצוג<br>יצחק נסים",
                    "11": "הרבנים הראשיים לישראל"
                },
                "1": {
                    "0": "<big><strong>פינוי עצמות יהודים שנקברו במחנה ברגן־בלזן לקבורה בצרפת</strong></big>",
                    "1": "<b>תשובה</b>",
                    "2": "ב\"ה י\"א בטבת התשי\"ט",
                    "3": "לכבוד הרב ד\"ר ש. גאון יצ\"ו, <br>הרב דק\"ק ספרדים ופורטוגזים בבריטניה, <br>לונדון",
                    "4": "חכם גאון הנכבד,",
                    "5": "קיבלתי מכתבו מיום כ\"ב בכסלו ש\"ז, בדבר העברת הקברות מברגן־בלזן, והנני מפרט בזה השתלשלות העניינים:",
                    "6": "לפני חדשים אחדים בא אלינו הרב א.מ. פינגרהוט מפריז בשליחות אסיפת רבני צרפת והביא לפנינו את הבקשה של העברת עצמות הטמונים בברגן־בלזן לקבורה מתאימה בפריז.",
                    "7": "מאחר שחומר העובדות שהובא לפנינו לא כלל כל ענין הנוגד את הדין וההלכה, לא מצאנו כי יש מקום להתנגד להצעה זו, וסמכנו ידינו עליה.",
                    "8": "תוך שבועות אחדים, הפכה בעיה זו לנושא ציבורי ממדרגה ראשונה, ונתגלה שאין דעה אחידה בענין. הופיעו אצלנו משלחות שונות, ביניהן של ארגון שארית הפליטה ועוד, אשר הביעו תרעומת על אפשרות ביצועה של החלטת ממשלת צרפת. הואיל והמצב כזה ושמענו כמה טענות בעלות משקל, החלטנו הרב הראשי הרצוג ואני להקפיא, לפי שעה, את הסכמתנו בענין זה, ובאנו לכלל דעה כי לשם מתן החלטה סופית ומחייבת, עלינו לשמוע את דעותיהם של שני הצדדים זה בפני זה.",
                    "9": "הודענו לרבני צרפת החלטתנו זו, וביקשנו מהם שישלחו נציג מוסמך שלהם – אם הם עומדים עוד על דעתם, אולם נציג כזה לא בא.",
                    "10": "לפיכך, אף שלא חזרנו בנו מהסכמתנו העקרונית לאפשרות ההעברה, החלטתנו להקפיא את ההסכמה – בעינה עומדת.",
                    "11": "אנו מוכנים להכריע בבעיה זו סופית עם כל האחריות הכרוכה בה, בתנאי שהצדדים שיש להם ענין בבעיה יופיעו בפנינו וישמיעו את טענותיהם, אחרת לא נוכל לשאת באחריות.",
                    "12": "בכבוד רב,",
                    "13": "יצחק נסים"
                },
                "2": {
                    "0": "<big><strong>בעניין הנ\"ל</strong></big>",
                    "1": "ג' באד\"א תשכ\"ז",
                    "2": "לכבוד<br>הרב יעקב קפלן שליט\"א<br>הרב הראשי לצרפת<br>פריז.",
                    "3": "שלום וישע רב,",
                    "4": "זכור לכב' ודאי ענין פנוי הקברות בברגן־בלזן והעברת הגופות לצרפת.",
                    "5": "על־פי פניית כב' ושאר רבני צרפת, ע\"י נציגכם המנוח הרב א.מ. פינגרהוט ז\"ל, נתנו חברי הגריא\"ה הרצוג זצ\"ל ואני ביום ר\"ח מנחם־אב התשי\"ח החלטה המתירה את הפנוי האמור.",
                    "6": "לאחר מכן נשמעו טענות נגד הכוונה לפנות את הקברים, מחוגים שונים, בין השאר מן הטעמים שאין אפשרות לזהות את הגופות, וכן שבית־הקברות בברגן־בלזן נשמר כהלכה ואין כבוד המתים מחולל.",
                    "7": "כיון שכך, הודענו לכבודכם שהננו מקפיאים את החלטתנו עד אשר יופיעו בפנינו הצדדים ונשמע את טענותיכם זה בפני זה.",
                    "8": "מאז ועד היום לא הופיעו בפנינו הנציגים של הצדדים, וסבורים היינו כי השאלה נפתרה באיזו צורה שהיא.",
                    "9": "לפני ימים אחדים קיבלתי מכתב מאגודת הרבנים באמריקה בו הם מבקשים לדעת את נימוקי החלטתנו הנ\"ל. כמו־כן קיבלנו מכתב ממר י. רוזנזפט בענין זה, וממנו אנו למדים שהענין עומד עתה על הפרק.",
                    "10": "רצוני, איפוא, להבין מכב' מה המצב היום בענין זה, ואם יש בדעתכם לערוך בירור בשאלה כפי שדובר בשעתו. מכל מקום, עד לבירור, אם יתקיים, ההחלטה מיום ר\"ח מנחם־אב התשי\"ח – כמובן שעודנה מוקפאת.",
                    "11": "ברגשי כבוד,",
                    "12": "יצחק נסים",
                    "13": "נ.ב. לאגודת הרבנים באמריקה ולמר י. רוזנזפט אין אני משיב לגופו של ענין אלא אני שולח לתשומת לבם העתק ממכתבי זה."
                },
                "3": {
                    "0": "<big><strong>הנחת ספר תורה שחולל ע\"י הנאצים בארון זכוכית בבית תרבות</strong></big>",
                    "1": "<b>שאלה</b>",
                    "2": "ב\"ה, נהריה, י\"ב אלול תשכ\"ב",
                    "3": "לכבוד הרב הגר\"י נסים שליט\"א,<br>ראשון לציון ורב ראשי לישראל, ירושלים",
                    "4": "שלום וברכה!",
                    "5": "נתקלתי בימים האחרונים בשאלה הלכתית שהנני מביא אותה בפני מכת\"ר.",
                    "6": "בשבי־ציון ע\"י נהריה נמצא ספר תורה פסול אשר נקרע בזמנו ע\"י הנאצים ימ\"ש בגרמניה, ואשר הובא על ידי אחד מאנשי הקהילה שם ארצה. המועצה המקומית בשבי־ציון, המורכבת מיוצאי גרמניה, הקימה בית תרבות במקום ומתכוונת להכניס את ספר התורה הזה לתוך ארון מזכוכית ולהעמידו בתוך בית התרבות. השאלה היא אם עלי למחות נגד התכנית הזאת ולנסות למנוע את הצגת ספר התורה שם, או אם נמצא היתר לדבר הזה?",
                    "7": "בגמרא מגילה כ\"ו: אמר רבא ספר תורה שבלה גונזים אותו אצל ת\"ח וכו'. ולפי זה פוסק הרמב\"ם הלכות ספר תורה פ\"י הלכה ג' שספר תורה שבלה או נפסל נותנים אותו בכלי חרש וקוברים אותו אצל ת\"ח וזוהי גניזתו. גם הטור והשו\"ע יו\"ד סימן רפ\"ד פסקו לפי נוסח הרמב\"ם. ומדברי הרמב\"ם המוסיף את המילים: \"וזוהי גניזתו\", שאינן כתובות בגמרא, יוצא לכאורה שאין דרך אחרת של גניזה אלא קבורה.",
                    "8": "מאידך מחזיקים במרתף השואה ירושלים אפר קדושים וגם חלקי ספרי תורה שנמצאו ע\"י הרוצחים מבלי להביאם לקבורה. אולי אפשר להסתמך בהיתר על הגמרא בתענית ט\"ז. נותנים אפר מקלה במקום תפילין וכו', ופרשו שם תוספות שהאפר הוא מדבר הנשרף מעצמות אדם כדי לזכור עקדת יצחק, ולכאורה קשה איך משיגים אפר מעצמות אדם שהם טעונים קבורה?",
                    "9": "אלא אפשר להסביר את הדבר שמדובר שם בעצמות של אחד מקדושי ישראל והחזיקו באופן מיוחד בעצם אחד או בעצמות הללו כדי לזכור את עקדת יצחק ולעורר את הזעם נגד הרוצחים. הטעם הזה ניתן להאמר גם במקרה של ספר התורה בשבי־ציון הואיל וכל כוונת התושבים שם היא להזכיר לנו את אשר עשה לנו עמלק.",
                    "10": "אכיר תודה לכב' אם יואיל לכבדני בחוות דעתו בנדון בהקדם, והריני מברכו בברכת כוח\"ט.",
                    "11": "בכבוד ובהוקרה,",
                    "12": "הרב א. קלר",
                    "13": "<b>תשובה</b>",
                    "14": "ב\"ה, כ\"ה באלול התשכ\"ב",
                    "15": "לכבוד הרב ד\"ר אהרן קלר יצ\"ו<br>רב העיר נהריה",
                    "16": "שלום וישע רב,",
                    "17": "קבלתי את שאלתו אודות ס\"ת שנפסל ע\"י הנאצים שר\"י, וברצון המועצה בשבי־ציון לשים אותו בארון של זכוכית ולהעמידו בבית התרבות.",
                    "18": "כב' מהסס שמא צריך קבורה, כמו שנאמר בש\"ס: \"ס\"ת שבלה, גונזין אותו אצל ת\"ח\", וכן פסקו הפוסקים ועל זה ביקש את חוות דעתי.",
                    "19": "הריני להשיבו, כי אותה גניזה האמורה בש\"ס ובפוסקים אינה חובה ולא דוקא אלא כדי שהס\"ת לא יושלך ויתגלגל בבזיון ח\"ו.",
                    "20": "מה שעלה בדעת חברי המועצה להשים את הס\"ת שנפסל בארון של זכוכית, הרי זו עצה טובה, בתנאי שאין משתמשין בבית התרבות למטרות שאינן לכבוד הס\"ת, כגון ריקודים וחלולי שבת וכדומה<sup class=\"footnote-marker\">102</sup><i class=\"footnote\">ראה שו\"ת בנין ציון (קמא סי' צז), שו\"ת תשובה מאהבה ח\"ג סי' רפב, שו\"ת אגרות משה או\"ח ח\"ד סי' לח, תשובה להר\"ש משאש בספרו שמש ומגן ח\"ב יו\"ד סי' לד, ונדפסה גם בשו\"ת מנחת אברהם לה\"ר אברהם חמאמי, יו\"ד סי' טז, עי\"ש עמ' קנא-קסח, ובמקורות שציין שם באורך.</i>.",
                    "21": "מפני טרדותי קצרתי.",
                    "22": "בכבוד ובברכת כוח\"ט,<br>יצחק נסים"
                },
                "4": {
                    "0": "<big><strong>\"גרמניה הנאצית עלתה באכזריותה על כל האויבים שקדמוה\"</strong></big>",
                    "1": "י\"ט בכסלו תשכ\"ו",
                    "2": "לכבוד<br>מר שמואל שניצר יצ\"ו<br>תל אביב",
                    "3": "מר שניצר הנכבד,",
                    "4": "קיבלתי בתודה את מכתבך מיום י\"א בחודש זה.",
                    "5": "רואה אני מנהג חדש, שהישרים בליבותם מביעים תודה לעושה את אשר חייב לעשות.",
                    "6": "חז\"ל (מדרש תנחומא, כי תצא ט) הטעימו מדוע הזהירה התורה לזכור דוקא את אשר עשה עמלק, והמשילו הדבר לאמבטיה רותחת שלא הייתה בריה יכולה לירד לתוכה, בא בן בליעל וקפץ לתוכה. אע\"פ שנכווה הקירה בפני אחרים. כשיצאו ישראל ממצרים נפלה אימתם על כל האומות ששמעו את אשר עשה השם לפרעה ולמצרים על אודות ישראל, כמו שנאמר: \"שמעו עמים ירגזון חיל אחז יושבי פלשת, אז נבהלו אלופי אדום אילי מואב יאחזמו רעד נמגו כל ישבי כנען וגו'\" (שמות טו, טו – טז). ובאותו זמן רץ עמלק ארבע מאות פרסה ובא להלחם עם ישראל, ואעפ\"י שנכווה הקירם בפני האומות. \"אשר קרך בדרך\" (דברים כה, יח) – אשר הקירך, הוריד את המורא והפחד של ישראל בפני העמים.",
                    "7": "גרמניה הנאצית עלתה בתעלוליה ובאכזריותה על כל האויבים שקדמוה ואף על עמלק, והקירה את עמינו בפני כל האומות וזוהי גם סיבת אדישותן של האומות ועמידתן מנגד וליחסה של הכנסיה שהעלימה עין מכל אשר נעשה.",
                    "8": "ויש אף יוצאי דופן בקרב בני עמנו שבקשו במישרין או בעקיפין לפעול עתה על הכנסיה, אשר אין לנקותה מתעלולי הנאצים, שתנקה ותזכה את עמנו מה\"אשמה\" כביכול, של צליבת ישו.",
                    "9": "מקובל מגדולי רבני מגורשי ספרד שהטילו בימים ההם חרם ששום יהודי לא יעבור עוד באדמת ספרד. ואם כי כנראה לא פורסם החרם ולא נמצא בכתב, רמז מצאנו לו. בספר שאלות ותשובות ר' משה מטראני, ח\"א סי' ש\"ז כתוב: \"אין שום יהודי זה שבעים שנה ואנו בטוחים שלא יאהל עוד שם יהודי, כי האל הוא מקבץ נדחי עמו ישראל לא\"י בזמן קרוב\". ושמא לא נכתב דבר החרם במפורש משום פחד ומשום שהיה מוסכם ומקובל על הכל ובידיעת הכל שלא היה צורך להעלותו על הכתב<sup class=\"footnote-marker\">103</sup><i class=\"footnote\">על חומרת מעשי עמלק כתב הרב נסים בספרו \"לדור ולדורות\" א, עמ' עח-עט. בשאלה \"האם דין גרמניה כדין עמלק?'' דן הרב נסים בשו\"ת \"יין הטוב\", חלק ב', יו\"ד סימן ב.</i>.",
                    "10": "ועתה רצוני להעיר עד דבר מדבריך החוזר במכתב. כל יהודי שמאמין בייחוד הבורא וקורא קריאת שמע ישראל וכולל עצמו עם ישראל ואוהב כל אחד מישראל אינו רשאי לומר על עצמו שאין הוא דתי ואם יזדמן לנו להיפגש נשוב לענין זה.",
                    "11": "בכבוד רב,<br>יצחק נסים"
                }
            },
            "5_15 Mourning and Burial": {
                "0": {
                    "0": "<big><strong>הערות לתכנית \"מצבת הרמב\"ם\" בטבריה</strong></big>",
                    "1": "ב\"ה עש\"ק ג' כסלו תשי\"ג",
                    "2": "הוד כבוד הרב הנכבד ד\"ר זרח ורהפטיג יצ\"ו, סגן שר הדתות, ירושלים",
                    "3": "שלום וישע רב,",
                    "4": "<b>בנדון: בנין מצבת הרמב\"ם ז\"ל</b>",
                    "5": "בישיבת הועדה להסדרת מקומות הקדושים בטבריא אשר התקימה בראשות כב' ביום ג', א' דראש חדש כסלו, הובאה לפנינו תכנית הבניה על קבר הרמב\"ם בטבריא, שלפי המקובל קבור הוא במחיצתם של רבן יוחנן בן זכאי ועוד תנאים. כחבר הועדה העירותי אז איזה הערות על התכנית, ועתה יורשה לי להעלות הערות אלו בכתב.",
                    "6": "נראה לע\"ד שהתכנית אינה הולמת את המקום ואת רוחם של רבותינו הטמונים שם, משני טעמים:",
                    "7": "לפי התכנית יוקם על קבר הרמב\"ם בנין גדול ומפואר עם מגדל גבוה כ־20 מ' וכו', וכל המקום יקרא על שמו של הרמב\"ם, והתנאים הגדולים הטמונים על ידו שאת תורתם למד ולימד יהיו חלילה טפלים לו. זו פגיעה קשה לע\"ד בכבודם של רבותינו התנאים הגדולים וגם בכבוד הרמב\"ם עצמו, כאשר האריכו הפוסקים על כיוצא בזה, ועין שפתי כהן יו\"ד סי' שס\"ג ס\"ק ד'.",
                    "8": "הרמב\"ם עצמו פסק \"והצדיקים אין בונים להם נפש על קבריהם שדבריהם הם זכרונם\" (הלכות אבל פ\"ד ה\"ד). והוא על פי הירושלמי שקלים (פ\"ב ה\"ה): \"רשב\"ג אומר: אין עושין נפשות לצדיקים דבריהם הן הן זכרונן\", וכן הוא בבראשית רבה פרשה ב', ואם לדעת הרמב\"ם הדבר אסור, כיצד נעשה לו מה שאסור הוא לדעתו?<sup class=\"footnote-marker\">104</sup><i class=\"footnote\">ראה גשר החיים ח\"א ריש פכ\"ח, ובמה שציין שם.</i> ועיין בס' ברית עולם להחיד\"א (על ספר חסידים) סי' תשלח, שהעיר על דברי האר\"י שמצריך להקים על קברי הצדיקים מצבה, וכתב שאין זה שלא כדברי הרמב\"ם והירושלמי הנ\"ל, אלא הנפשות שהיו עושים היו בנין מתואר ומסומן, ואופן זה אסרו לעשות לצדיקים, אבל אבן כל שהיא וכמו שהיא, מודים דנכון להשים על קבריהם<sup class=\"footnote-marker\">105</sup><i class=\"footnote\">ראה למרן החיד\"א בשו\"ת חיים שאל ח\"א סי' עא אות ו.</i>. אמנם מלשון הרמב\"ם נראה שהוא אוסר בכל גווני, ועיין תשובת הריב\"ש סי' תכ\"א.",
                    "9": "על כן נראה לי להציע שמאותו הסכום הגדול הנדרש לבניה המוצעת, יש להקציב רק חלק לסלילת הכביש, לרצף את שטח הקברים ולהקיפו בחומה דלתיים ובריח ולהקים שני חדרים במקום, אחד נאה ומתאים לבית כנסת, והשני שבו ימצאו כל ספריו של הרמב\"ם, הכל כפי המוצע בתכנית. את המקום יש לקרוא בשם \"קברי התנאים והרמב\"ם\" ולהפקידו בידים נאמנות לשמור על קדושתו וצביונו וכו'. סבור הנני שתכנית צנועה זו תהלום את קדושת המקום ואת רוחם של הקדושים. זו דעתי, ועלי להמלך עם שולחי כב' הרבנים הראשיים שליט\"א, ואביא את חוות דעתם לועדה."
                },
                "1": {
                    "0": "<big><strong>הנחיות הרבנים הראשיים בנושא הזיהוי והטיפול בגופות חללי אסון המטוס בבולגריה</strong></big>",
                    "1": "י\"ג מנחם אב תשט\"ו",
                    "2": "<b>החלטות הרבנים הראשיים לישראל בקשר להוראות למשלחת הנמצאת ביון לשם זיהוי גופות אסון המטוס.</b>",
                    "3": "לעשות כל המאמצים להפריד את הגופות של הנוצרים או אבריהם, עד כמה שאפשר.",
                    "4": "להשלים את הגופות שאפשר ולהפרידם משאר הגופות ולא לערבבם בשום אופן.",
                    "5": "אם אפשר לזהות גופה או חלקים מגופה עפ\"י סימנים כגון ציצית, סימני ברית וכד', או להיפך כגון צלב, כתובת קעקע – לא לערבבם עם גופות או איברים אחרים ולהחזיקם לחוד.",
                    "6": "למנות מספר הראשים, רגלים, ידיים וכד', כדי לקבוע מספר הקרבנות שנמצאו במקום.",
                    "7": "לגבות עדות שאף אחד לא קפץ או צנח מהאווירון בעת נפילתו, וכן ששום אדם לא יצא מהאווירון אחרי שנפל על הארץ.",
                    "8": "עדות זו אפשר לגבות גם מנכרים.",
                    "9": "שיתקשרו עם הרב חזן בסופיה והרב ברזילי, אתונה, שיבואו למקום לטפל בגבית העדויות, ובזיהוי הגופות.",
                    "10": "יצחק אייזיק הלוי הרצוג יצחק נסים."
                },
                "2": {
                    "0": "<big><strong>הספד על נכרים שנהרגו באסון המטוס בבולגריה</strong></big>",
                    "1": "<b>תשובה (השאלה חסרה)</b>",
                    "2": "ב\"ה כ\"ב אב תשט\"ז<br>לכבוד<br>מר יצחק בן־צבי יצ\"ו<br>נשיא מדינת ישראל,<br>ירושלים",
                    "3": "אדוני הנשיא,",
                    "4": "מחמת חשיבות הענין הכלול במכתב כב' אל הרב א.י. אונטרמן יצ\"ו, הרב הראשי לתל־אביב, ושאת העתקתו שלח כב' אלי, הריני מתכבד להודיעו דעת ההלכה בענין.",
                    "5": "שנינו בברייתא (הובאה במס' גיטין ס\"א, א'):",
                    "6": "תנו רבנן מפרנסין עניי נכרים עם עניי ישראל, מבקרין חולי נכרים עם חולי ישראל וקוברין מתי נכרים עם מתי ישראל מפני דרכי שלום.",
                    "7": "על פיסקא זו כותב רש\"י: \"אם מצאום הרוגים עם מתי ישראל\". והר\"ן פירש את דבריו: \"עם מתי ישראל\", לאו דוקא, שהדין הוא כך אף אם מצאו מתי נכרים לבד \"שמתעסקין בהן ובקבורתן מפני דרכי שלום\".",
                    "8": "והרמב\"ם פסק בהלכות מלכים, בפרק י', הלכה י\"ב: \"ציוו חכמים לבקר חוליהם ולקבור מתיהם... מפני דרכי שלום. הרי נאמר טוב ה' לכל ורחמיו על כל מעשיו ונאמר דרכיה דרכי נועם וכל נתיבותיה שלום\". וכן הוא דעת מרן ר\"י קארו בשולחן ערוך יו\"ד, סי' שס\"ז, סע' א', וב\"בית יוסף\" בסימן זה הביא את דברי ה\"כלבו\" שכתב: הרואה את המת חייב לעמוד מפניו ולנהוג בו כבוד ואפילו מת נכרי חייב ללוותו 4 אמות.",
                    "9": "זוהי דעת ההלכה, שכל עקרונותיה מושתתים על הטוב והישר ונתיבות השלום.",
                    "10": "אינני יודע מה היו נימוקיו של הרב אונטרמן בעת הספד חללי המטוס הי\"ד ובודאי יסביר לכב' נימוקיו. אך אני מתפלא על אותו מעיר שחשב לתלות בוקי־סריקי בדת ישראל. אדרבא אנו רואים עד כמה הקפידה תורה לגמול חסד עם כל נברא, כי תורת חסד היא.",
                    "11": "ברחשי יקר,",
                    "12": "יצחק נסים"
                },
                "3": {
                    "0": "<big><strong>השתתפות בן שנשא גויה בנשיאת מיטת אביו בלווייה</strong></big>",
                    "1": "<b>שאלה</b>",
                    "2": "לכבוד<br>הראשון לציון<br>הרב הגאון מורנו הרב י. נסים שליט\"א<br>הרב הראשי לישראל<br>רח' בלפור<br>ירושלים",
                    "3": "ירושלים, ט\"ו בסיון תשכ\"ט",
                    "4": "הריני מרשה לעצמי לפנות לכת\"ר בשאלה:",
                    "5": "יהודי בחו\"ל שחי עם לא יהודיה. אביו לא ישב שבעה כאשר הבן התחיל לגור עם הגויה. בין האב לבן שררו כל הזמן יחסי ידידות. האב בצוואתו לא כתב מאומה שאינו משאיר לבן כלום או שאינו מרשה לבן לשאת מטתו במותו.",
                    "6": "האם מותר לבן להשתתף בנשיאת מטת אביו בהלויית אביו? בנשיאת המטה משתתפים 6 אנשים. 3 בכל צד.",
                    "7": "אני מודה לרב מראש על הענותו ומבקש סליחה על שאני מטריד אותו.",
                    "8": "בכבוד רב,",
                    "9": "משה אדלמן<br>רח' חרל\"פ 54<br>ירושלים",
                    "10": "<b>תשובה</b>",
                    "11": "ב\"ה. ירושלים,<br>י\"ח בסיון התשכ\"ט",
                    "12": "לכבוד<br>הרב משה אדלמן יצ\"ו<br>ירושלים.",
                    "13": "שלום וישע רב,",
                    "14": "בתשובה למכתב שאלתך, בענין בן נשוי לנכרית, שלמרות זאת היו היחסים בין האב והבן טובים, ולא הוכיחו אביו מימיו<sup class=\"footnote-marker\">106</sup><i class=\"footnote\">עדה\"כ מ\"א א, ו.</i>, ועתה מת האב, אם מותר לבן הנ\"ל להיות אחד הנושאים את מיטת אביו או לאו, הורנו כב' הרב הראשי להשיבך כי אמנם דבר זה יעורר קיטרוג על המת, אך אם עומד הבן על כך – מותר<sup class=\"footnote-marker\">107</sup><i class=\"footnote\">ראה רש\"י והרמב\"ן על התורה פרשת וישלח (בראשית לה, ח) בשם המדרש שהעלימו יום מותה של רבקה, שלא יקללו הבריות כרס שיצא ממנו עשו. ועוד אמרו בעבור שהיה עשו יחידי בקבורתה פחדו מן הקללה ולא ראו שיהיה לה לכבוד, הוציאו מטתה בלילה. וראה שו\"ת שרידי אש ח\"ב סי' קכא אות ג, שו\"ת משפטי עוזיאל יו\"ד מה\"ת סי' קכו, שו\"ת אגרות משה או\"ח חלק ה סוף סימן כד, חזו\"ע אבילות ח\"א עמ' שד סע' ז הע' ו. גשר החיים ח\"א פי\"ב אות ג, עמ' קיב ובהערות שם.</i>.",
                    "15": "בכבוד רב,",
                    "16": "הרב ד\"ר ר. בונפיל<br>מנהל הלשכה."
                },
                "4": {
                    "0": "<big><strong>רחיצת מת שעבר ניתוח</strong></big>",
                    "1": "<b>שאלה</b>",
                    "2": "ב\"ה, ג אייר תשי\"ח",
                    "3": "מאת חברא קדישא לעולי תוניסיה בלוד.<br>לכ' הרב הראשי לישראל, הרב נסים",
                    "4": "<b>הנדון: דיני רחיצת מת</b>",
                    "5": "א.נ.,",
                    "6": "במקרה ואדם מת בבי\"ח ונותח לאחר שמת. האם הוא חייב רחיצה רגילה כמו כל מת אחר שלא עבר כל נתוח?",
                    "7": "בשם ועד חברא קדישא לעולי טוניסיה בלוד מבקשים מכב' מה הדין של המקרה הנ\"ל.",
                    "8": "נודה מאוד מאוד לכב' באם נקבל תשובה מהירה על כך.",
                    "9": "בכל הכבוד,",
                    "10": "בוכריץ יוסף<br>מב 6א לוד",
                    "11": "<b>תשובה</b>",
                    "12": "י\"ד בסיון התשי\"ח",
                    "13": "לכבוד מר יוסף בוכריץ,<br>מב 6א, לוד",
                    "14": "א.נ.,",
                    "15": "הורני כב' הראשון לציון הרב הראשי לישראל לאשר קבלת מכתבך מיום ג' באייר ש\"ז, ולהודיעך כי אם ברור שעם הרחיצה ישפך דם רב, בודאי שאין לטהר את המת<sup class=\"footnote-marker\">108</sup><i class=\"footnote\">ראה הגהות מימוניות קושטא הל' אבל פי\"ד הכ\"א, שו\"ע יו\"ד סי' שסד סע' ד, ובהגה שם. שו\"ת ידי דוד קראסו סי' קד, נהר מצרים הל' אבלות אות סב, סג. שו\"ת חיים ביד (פלאגי) סי' קז, גשר החיים ח\"א פי\"א עמ' קז.</i>.",
                    "16": "בכבוד רב,",
                    "17": "מזכיר"
                },
                "5": {
                    "0": "<big><strong>קבורה במערות וקבורה בארון</strong></big>",
                    "1": "<b>שאלה</b>",
                    "2": "ב\"ה, בואנוס איירס א' דר\"ח אייר התשכ\"ב (4.5.62)",
                    "3": "לכ' הדיין המצויין הרה\"ג מעוז ומגדול סיני ועוקר הרים, הראש\"ל והרב הראשי לישראל כקש\"ת מוהרר\"י נסים שליט\"א",
                    "4": "אות דנא לחלות פני\"ק כי יואיל בטובו להודיענו חוות דעתו הרחבה בבעיא זו העומדת על הפרק:",
                    "5": "הנה הח\"ק שבכאן, יוזמת, מתוך מגמה טובה לחשך שטחי אדמה ולהרבות בהכנסות, לעשות מערות ולמכור אותן לכל משפחה ומשפחה. בהמערה הזו שתהיה תחת הקרקע ועליה כפה גדולה לתפארת תכיל כי\"ב או י\"ד כוכין; והיות ואין סלע בקרקע, ברצונם לבנות ב' כתלים ממלט וכיוצא לשני צדדי המערה מתחת, בכל כתל יפתחו ששה או יותר חלונות זה למעלה מזה הסגורים מכל צדדיהם ופתוחים רק לחלל המערה, בין כל חלון וחלון יש השיעור הצריך לשני מתים ויותר. את גופת המת תושם ישר על קרקעית החלון המלא שכבת עפר, אם יורשה להם מצד הממשלה, או תונח בתוך ארון של עץ הנקוב מתחתיו, ואח\"כ יוסגר החלון בטיט ואבן אשר עליה יחרת את שם הנפטר.",
                    "6": "עד היום לא ראיתי מנהג זה רק אצל אחינו האשכנזים, והם עושים כחוק העיריה שמניחים את המת תוך ארון של מתכת הסגור היטב מכל צדדיו וטומנים את הארון בתוך החלון הנ\"ל, וכששאלתי את רבניהם אמרו שהם לא יודעים אם זה הונהג עפ\"י הוראת רבניהם הראשונים.",
                    "7": "והיות כי ענין זה חדש הוא לגמרי בחיי הקהלה הספרדית וחוששני שמא הממשלה תעכב בעתיד לקבור ישר על קרקע החלון או בתוך ארון של עץ – כי לפי הנשמע הנה דבית הקברות של גויים שיש להם מערות כעין אלה, העיריה מקפדת הרבה מטעמים של היגיינה וכיוצא לקבור דוקא בתוך ארון של מתכת, אך הם מניחים אח\"כ את פתח החלון סתום בדלת וכיוצא ולא סגור לגמרי בטיט ואבנים, כאשר בדעת הח\"ק לעשות – ולכן יש לחשוש, כי אעפ\"י שהעיריה תרשה להחברה כעת לקבור באופן המותר, אולי בעתיד ישתנה צו העיריה ואזי אי אפשר לעצור בעד העם מלקבור את מתיהם שמה, ובפרט אחרי שכל משפחה ומשפחה קנתה לה את המערה ההיא בסכומים חשובים והיה לה כקבר משפחתי.",
                    "8": "אבל מאדך גיסא, גם כן יש לנו לדעת כי תכנית זו תרבה הכנסות העדה באופן יוצא מהכלל, אשר חלק גדול ממנו יוקדש לת\"ת ויסוד ישיבה ושאר מוסדות של חסד וצדקה. ובכן נא לשקול ברוה\"ק את הדבר מכל הצדדים ויודיענו את חוות דעתו דעת תורה לדעת מה יעשה ישראל ושכמ\"ה.",
                    "9": "בתקוה לתשובתו הרמתה אשר מהר תצמח, הנני דשו\"ט בכבוד רב והערצה.",
                    "10": "ע\"ה יצחק משה שחיבר ס\"ט",
                    "11": "<b>תשובה</b>",
                    "12": "ב\"ה י' באייר תשכ\"ב",
                    "13": "לכבוד הרה\"ג כש\"ת ר' יצחק משה שחיבר שליט\"א,<br>הרב דבואנוס־איירס, ארגנטינה",
                    "14": "שלום וישע רב!",
                    "15": "קבלתי היום את מכתב שאלתו בדבר תוכנית חדשה לסדרי הקבורה שעומדים לתכנן במח\"ק, והנני ממהר להשיבו כפי מה שיכולתי לעיין כעת בספרי הפוסקים. אחר עיון נוסף אם אמצא צורך לכתוב שנית לכ\"ת בנדון אעשה זאת.",
                    "16": "הנה ידוע שמצות הקבורה בעפר, יסודה בקרקע עולם, וסתם קבורה בקרקע. אם קוברין בארון וקוברים הארון בקרקע, אמנם אין עוברין על הלנתו, אבל לא מקיימים בזה חובת קבורה כמצותה, שכאמור, מצותה בארץ, שיהיה גופו מושכב על עפר ארץ ממש, ובהכי נוח לו למת וטוב לו שרפואתו עפר כדכתיב \"עפר אתה ואל עפר תשוב\"<sup class=\"footnote-marker\">109</sup><i class=\"footnote\">בראשית ג, יט. וראה להרמב\"ן בספרו תורת האדם ענין קבורה (לז ע\"ג) בשם תשובת רב נטרונאי גאון, ובחידושי הר\"ן סנהדרין מו ע\"ב.</i>. ומה שמצינו שבזמן חז\"ל בעלי התלמוד היו שנהגו לקבור בארונות, כבר כתבו הפוסקים שזה היה אחר עיכול הבשר, או שהיו נוקבים בתחתיתו של הארון או שמסירים את דף תחתיתו, כצוואתו של רבי<sup class=\"footnote-marker\">110</sup><i class=\"footnote\">ראה ירושלמי כלאים פ\"ט ה\"ג, ומו\"ק פ\"א ה\"ה. וש\"ך יו\"ד סי' שסב ס\"ק א, נהר מצרים הלכות אבלות אות סא.</i>, וכמבואר כל זה בטור וב\"י יו\"ד סי' שס\"ב. ובזוה\"ק – פ' ויקהל דף רי\"ד – ובספרי המקובלים החמירו מאד שלא לקבור כלל בארון, ועיין בס' סמוכים לעד [לר' אליהו הכהן] בסדר שמות.",
                    "17": "אם יש איזה סיבה הכרחית לקבור בארון, נראה מדברי הרמב\"ם בפ' ד' מהלכות אבל הלכה ד, שיש לקבור בארון של עץ, דנרקב מהר ושב לעפר, וכמ\"ש שם הרדב\"ז: דהכל היה מן העפר והכל שב אל העפר, והעץ ממהר להרקב ושב אל העפר, ועיין רש\"י נזיר דף נ\"א. ונראה דמקורו של הרמב\"ם הוא מהבראשית רבה, פרשה י\"ט ח': \"ויתחבא האדם ואשתו בתוך עץ הגן\": \"אמר ר' לוי רמז לתולדותיו שיהיו ניתנין בארונות של עץ\". וכתב בחידושי הרד\"ל שם: ולא בשל אבן, בכדי שיתעכל במהרה הבשר עם העצם [צ\"ל: עם העץ], ועיין בעל הטורים פרשת כי תצא<sup class=\"footnote-marker\">111</sup><i class=\"footnote\">דברים כא, כג. לא תלין וגו'. לומר שגם העץ נקבר עמו, ועוד לקבור בארון.</i>.",
                    "18": "ולכאורה נראה דאם אי אפשר בשל עץ, אפשר גם בשל אבן או חרס ואפי' של מתכת. דהרי מצינו שהיו קוברים בארון של אבן או חרס כדאיתא באבל רבתי פרק י\"ג<sup class=\"footnote-marker\">112</sup><i class=\"footnote\">הנקרא מסכת שמחות סוף פי\"ג, נדפס אחר מסכת סופרים.</i>, ועיין בטור וש\"ע סי' שס\"ג ס\"ה. ושל מתכת לא גרע, דהכל מעפר ויש לשטוח בתוכם עפר ולקבור אותם. ודוקא כשיש הכרח גדול לקבור בתוכם ולהטמינם באדמה.",
                    "19": "בספר בית לחם יהודה על יו\"ד סי' שנ\"ב וה\"ר הגאון רבי שלמה קלוגר בשו\"ת טוב טעם ודעת מהדורה ג' סי' רל\"ה כתב: סכנה גדולה איכא בשינוי המנהגים בנשיאת המתים, הלויתם וקבורתם ועובדא הוה שעשו מטה חדשה ונענשו עונש חמור רח\"ל וגזרו תענית ופסקו צדקה לבטל הגזרה. לכן אסור לשנות כל ח\"ק ממנהגיה וכו', ע\"ש.",
                    "20": "המורם מהאמור:",
                    "21": "להשתדל להשאיר המצב כמו שהיה להוסיף לקבור בקרקע, ויש בזה משום עשיית חסד עם המתים שנוח להם לשכב על עפר ארץ לאכל את בשרם וינצלו מן הדינים. ואף גם זאת שבשינוי יש חשש סכנה ח\"ו. הנימוק של הגדלת ההכנסה וחלק ממנה ינתן לת\"ת וכו' לא נראה לי כלל, דאינו שוה בצער המתים. ואין ציבור עני.",
                    "22": "אם ישנה דרישה תקיפה מהשלטונות לבצע התוכנית המוצעת, יש להשתדל לקבור בארון של עץ בתנאי לשים תחלה שיעור עפר בכוך ולעשות נקבים בתחתית הארון ולכסותו כלו בעפר.",
                    "23": "גם אם תחזק עליכם חלילה דרישת הממשלה לקבור בארון מתכת יש להשתדל לעשות לארון שתי תחתיות מנוקבות, אחת של עץ ואחת של מתכת. הפנימית שעליה יושכב המת של מתכת, והחיצונית של עץ. אם הנקבים של התחתיות לא יהיו זה מול זה אפשר שלא ימנעו מכם לעשות זאת. בתנאי לפזר נמי עפר בתוך הארון ולא לסמוך על העפר שנותנים בעינים<sup class=\"footnote-marker\">113</sup><i class=\"footnote\">על מנהג נתינת עפר בעיני המת, ראה גשר החיים ח\"א פ\"י אות ג, על פי הזוה\"ק פרשת ויחי ופרשת שלח, עי\"ש.</i>. ולכסות כל הארון בעפר שלא יראה ממנו מאומה<sup class=\"footnote-marker\">114</sup><i class=\"footnote\">ראה גם בשו\"ת יבי\"א ח\"ט יו\"ד סימן לד, שנשאל בענין זה עצמו.</i>.",
                    "24": "יה\"ר בלע המות לנצח וגו' ושוכני עפר יקיצו וירננו בב\"א<sup class=\"footnote-marker\">115</sup><i class=\"footnote\">עדה\"כ ישעיה כה, ח. ושם כו, יט.</i>.",
                    "25": "ביקרא דאורייתא,",
                    "26": "יצחק נסים",
                    "27": "<b>שאלה</b>",
                    "28": "ב\"ה כ\"ד אייר תשכ\"ב (28.5.1962)",
                    "29": "לכ' הדיין המצויין הרה\"ג מעוז ומגדול סיני ועוקר הרים, הראש\"ל והרב הראשי לישראל כקש\"ת מוהרר\"י נסים שליט\"א",
                    "30": "אחדשו\"ט בכבוד הראוי להדרת כת\"ר, נתכבדתי היום בקבלת פסק גי\"ק בדבר קבורת מערה שבדעת הח\"ק להקים כאן, והן אמנם קצרתי אני במכתבי הקודם ולכן אחזור להסביר למני\"ר שליט\"א בארוכה גופא דעובדא:",
                    "31": "הנה מאז נוסד הבית עולם שבכאן נהגו לקבור רק בארונות של עץ הנקובים בשוליהם בטענה שאי אפשר להם לשנות מחוק העיריה המקפיד על כך, ולפני חדשים כאשר נשתנו המשמרות של הח\"ק לטובה הנוטים יותר למשמעתה של תורה, התחילו עפ\"י הפצרותנו הרבות לקבור ישר על הארץ ואין פוצה פה, כי למעשה לא יכלו להמציא לנו שום חוק המתנגד לזה.",
                    "32": "וכעת יוזמים לעשות מערות באופן שתהיינה קבורות משפחתיות כבימי התלמוד, ועל מנת שהקבורה תהיה באותה הצורה בעצמה הנוהגת כעת.",
                    "33": "מובן שאם במקרה תחזור העיריה להקפיד על הקבורה שתהיה בארונות דוקא, א\"כ יאלצו אז לחזור למנהגם הראשון גם בקבורת הכוכין וגם בקבורת הגומות, כלומר מנקודה זו אין כל הבדל כעת בין הכוכין להגומות.",
                    "34": "וכאשר הייתי מחכה לתשובתיה דמר, בינתיים, יעצתי להח\"ק שמגיש כתב בקשה להעיריה בדרישת רשיון מיוחד בשביל קבורות מערה שברצונה לתכן, ובו תבאר היטב כי הקבורה תהיה לפי הדת הישראלית, ואזי תכף שיקבלו אשור על זה יסתלק ממילא כל חשש.",
                    "35": "אבל מכל מקום דאגתנו היא שמא ישתנה המצב בעתיד ויחמירו יותר באופן הקבורה בכוכין הנמצאים הרבה יחד במקום מצומצם מקבורת הגומות הנפרצות, וא\"כ איפוא זוהי הבעיא האם יש לחדול מלעשות המערות הנ\"ל מטעם חששה זו, או דלמא כיון שכעת הכל יהיה בסדר ועוד ישנם תרתי לטיבותא א' שנוח לו לאדם שיקבר אצל אבותיו, ועוד שתתרבינה ההכנסות, אין לנו לדאוג כלל לחששה רחוקה כזו, ומה גם כיון שסוף סוף אפילו אם יהיה בארון של מתכת אין עובר עליו אם הוא קבור בקרקע, ועוד יש תקנה כפי מה שיעץ מני\"ר שליט\"א, לא איכפת.",
                    "36": "את ספר \"שמחה לאיש\" אינו מצוי אתי לעיין בו. ובכן אחלה פני\"ק להודיענו חוות דעתו על כל האמור ושכמ\"ה.",
                    "37": "בכבוד רב והערצה ובברכת תזכו לשנים רבות נעימות וטובות",
                    "38": "ע\"ה יצחק משה שחיבר ס\"ט",
                    "39": "<b>תשובה</b>",
                    "40": "ב\"ה, ירושלים, י\"ז בסיון התשכ\"ב",
                    "41": "לכבוד הרה\"ג המפורסם לשם טוב ולתהלה<br>כש\"ת ר' יצחק משה שחיבר שליט\"א,<br>הרב דבואנוס איירס, ארגנטינה.",
                    "42": "ר.נ.,",
                    "43": "קבלתי את מכתבו מיום כ\"ד באייר ש\"ז. בדבר המערות כבר כתבתי לכת\"ר במכתבי הקודם, טוב להחזיק במנהג הקיים שהוא מנהג רוב תפוצות ישראל, ואין לשנותו בלי סיבה והכרח.",
                    "44": "אם יש הכרח וסיבה שבגללם אתם נאלצים לשנות לעשות מערות וכוכין. צריך שיהיה שיעור עפר בכוך שעליו יושכב המת ולסגור את הכוך.",
                    "45": "אם אחר זמן תתעורר דרישה מצד השלטונות להשים את המת בארון של עץ או של מתכת ולהטמינו בכוך כפי שאתם חוששים. ולא יעלה בידכם חלילה לבטלה. תעשו כפי מה שכתבתי במכתבי הקודם בענין הקבורה בארון.",
                    "46": "נדמה לי פעם כתבתי לכת\"ר ובקשתי את עזרתו לבית המדרש לרבנים ולדיינים. ותארתי את נחיצותו וערכו של בית מדרש זה. והנני חוזר שנית על בקשה זו להיות לעזר למוסד זה, שרב ערכו לדבר על לב נדיבים מבני קהלתו להחזיק במעוזו בתרומותיהם, וגדול המעשה.",
                    "47": "הנני כותב בנחיצה מרוב טרדה.",
                    "48": "בכבוד רב,",
                    "49": "יצחק נסים"
                },
                "6": {
                    "0": "<big><strong>קבורת יהודים וקראים באותו בית קברות</strong></big>",
                    "1": "<b>שאלה</b>",
                    "2": "ב\"ה ירושלים א' בכסלו, תשט\"ז",
                    "3": "לכבוד<br>מרן הרב הראשי לישראל הראשל\"צ<br>הרב יצחק נסים רחמים שליט\"א,<br>ירושלים.",
                    "4": "ר.ר.נ.מ.",
                    "5": "<b>הנדון: בית עלמין משותף ליהודים וקראים</b>",
                    "6": "הריני מתכבד בזה להציע לפני מעכ\"ת שליט\"א את השאלה הבאה:",
                    "7": "במושב \"מצליח\" ליד רמלה התישבו יהודים וקראים באותו כפר, ועתה מתכננים הקמת בית־עלמין לכפר זה בשתוף עם עוד שני כפרים יהודיים בסביבה.",
                    "8": "השאלה היא אם מותר יהיה לקבוע בבית־העלמין הכללי חלקה מיוחדת עבור עדת הקראים ב\"מצליח\", ואם כן מה המרחק שיש להפריד בין החלקות, ואם אפשר להסתפק בשדרת עצים כגדר.",
                    "9": "כיון שהשאלה עומדת עתה על הפרק, אבקש את כת\"ר הרבנים הראשיים שליט\"א לעיין בשאלה זו בהקדם ולהודיע לי הכרעתם כדי שנוכל לקבוע עמדת משרדנו לשאלה זו.",
                    "10": "בכל הכבוד<br>וביקרא דאורייתא",
                    "11": "י.ל. ביאלר, מנהל המחלקה",
                    "12": "<b>תשובה</b>",
                    "13": "ח כסלו תשט\"ז",
                    "14": "לכבוד מר י.ל. ביאלר יצ\"ו<br>מנהל המחלקה למועצות דתיות במשרד הדתות, ירושלים",
                    "15": "א.נ.,",
                    "16": "קבלנו את אגרתו בענין בית עלמין משותף ליהודים וקראים – ומפני דחיפות הענין הננו ממהרים להשיב. וזו תשובתנו:",
                    "17": "הלכה ידועה היא שאין קוברים רשע אצל צדיק (עיין שו\"ע יו\"ד סי' שס\"ב ס\"ה), אמנם בשו\"ע לא נתבאר שעור ממרחק שצריך להיות מפריד ביניהם. אולם בגליון מהרש\"א שם כתב שצריך להיות המרחק ביניהם יותר משמונה אמות, משום דבעינן שלא תגע תפיסת הרשע בתפיסת הצדיק, ושעור התפיסה ידוע שהוא ארבע אמות (עי' שו\"ע סי' שס\"ז). וכן נראה מתשובת \"אמרי יושר\" ח\"ב סי' נ שצריך להרחיק יותר משמונה אמות, וכן כתבו בתשובת \"מנחת אלעזר\" ח\"ב סי' מ\"א ו\"משמרת שלום\" – במערכת ק'. וסיים במשמרת שלום ולפי זה עתה שבעוונותינו הרבים נתאחו הקומוניסטים ר\"ל צריך להרחיק מקבורתו יותר משמונה אמות מכל צד משאר מתי ישראל הכשרים. וב\"הדרת קדש\" דף ל\"ד כתב דאפשר נמי ברחוק ארבע אמות וכותל מפסיק בגבה ארבע אמות. ובתשובת הרמ\"ע בסי' מ\"ד מבואר דכותל לבד אינו מפסיק<sup class=\"footnote-marker\">116</sup><i class=\"footnote\">ראה סנהדרין מז ע\"א. הרשב\"א בחידושיו לגיטין סא ע\"א בשם רש\"י. מאירי גיטין נט ע\"א. ספר חסידים סי' רכג, תשה, תשז. מעבר יבוק שפת אמת פ\"י. חתם סופר יו\"ד סי' שמא. מנחת אלעזר ח\"ב סי' מ\"א. הגרא\"י קוק בדעת כהן סי' רא, שו\"ת ישכיל עבדי ח\"ו יו\"ד סי' כ, יבי\"א ח\"ז יו\"ד סי' לו, ושם יו\"ד ח\"י סי' לו, ובתשובת הרב לעיל שער יא סימן יד עמ' &lt;ov&gt;.</i>.",
                    "18": "לאור האמור לעיל הננו מחליטים שצריכה להיות דרך כבושה לרבים ברוחב 8 (שמונה) אמות, מפסיקה בין שני בתי־העלמין."
                },
                "7": {
                    "0": "<big><strong>איך לנהוג באפרו של מי שציווה לשרוף את גופתו הלווייה וקדיש, קבורה והקמת מצבה?</strong></big>",
                    "1": "<b>שאלה</b>",
                    "2": "דוד אלקלעי<br>ירושלים<br>ת.ד. 399",
                    "3": "י־ם, כ\"א באייר תשל\"א",
                    "4": "לכבוד<br>הראשון לציון<br>הרב נסים<br>ירושלים<br>היכל שלמה",
                    "5": "כב' הרב הראשי ראשון לציון,",
                    "6": "אני מרשה לעצמי, קודם כל, להציג את עצמי: שמי דוד אלקלעי, תושב ירושלים מיום עלייתי ארצה ב־ 1950. לפני מלחמת העולם השניה כיהנתי כראש הקהילה הספרדית בבלגרד ואחרי המלחמה הייתי ראש הקהילה המאוחדת באותה העיר משנת 1945־1950.",
                    "7": "במשך 15 שנה הייתי עובד \"יד ושם\" בירושלים ולפני כשנתיים יצאתי לגמלאות.",
                    "8": "אני מרשה לעצמי לפנות לכב' הרב ראשון לציון בענין כדלקמן:",
                    "9": "אחי, אהרן אלקלעי, שהוא יו\"ר הועדה הדתית בקהילה היהודית בבלגרד, בקש ממני לקבל אינפורמציה הבאה:",
                    "10": "קרו כמה מקרים בבלגרד שגופות הנפטרים נשרפו בקרמטוריום. ביוגוסלביה, לצערנו, אין רב. את התפילות בערב שבת ובשבתות, וכמו כן בחגים, מקיימים חברי הקהילה היודעים לקרא היטב. אותו הדבר גם במקרי הלוויות.",
                    "11": "הקהילה היהודית בבלגרד מעוניינת לדעת:",
                    "12": "האם קיימות הגבלות כלשהן בקשר לקבורת האפר בבית הקברות, ז.א האם מותר לנהוג באפר באותה צורה כמו בגופת הנפטר?",
                    "13": "האם קבורת האפר מחייבת אותן התפילות הנערכות בלוויה רגילה?",
                    "14": "האם מותר לומר קדיש בזמן שריפת הגופה בקרימטוריום?",
                    "15": "האם מותר להקים מצבה על יד הצנצנת עם האפר?",
                    "16": "אהיה אסיר תודה לכב' הרב ראשון לציון אם יואיל לתת את חוות דעתו בכתב או בע\"פ, ואני אשמח להענות בתודה להזמנתו.",
                    "17": "בכבוד רב,",
                    "18": "דוד אלקלעי",
                    "19": "<b>תשובה</b>",
                    "20": "ב\"ה. ירושלים,<br>ח' בסיון התשל\"א",
                    "21": "לכבוד<br>ר' דוד אלקלעי יצ\"ו<br>ירושלים",
                    "22": "שלום וישע רב,",
                    "23": "בתשובה למכתבו מיום כ\"א באייר ש.ז. בענין קבורת אפר הנשרפים, הורני כב' הרב הראשי שליט\"א להשיבו כדלהלן:",
                    "24": "שריפת גופת המת היא אסורה מן הדין כידוע.",
                    "25": "המצווה לשרוף את גופו אחרי מותו עונשו חמור מאד בדיני שמים.",
                    "26": "המצווים על שריפתו אסור להם לקיים את צוואתו ולשורפו ואם יקיימו את דבריו עונשם גדול בדין שמים.",
                    "27": "מי שציווה לשרוף את גופו וכן עשו ושרפו אותו, האפר אינו צריך קבורה ואם ירצו לקוברו יכולים לקוברו בכל מקום שירצו, אבל צריך להיות רחוק מבית הקברות.",
                    "28": "התפילות הנהוגות בלוויה הרגילה, אם ייערכו לא יועילו להמצווה על שריפתו ודינו כדין כופר בתחיית המתים, והוא הדין הקדיש לא יועיל אם ייאמר עליו.",
                    "29": "אין חיוב בהקמת מצבה על אפר שריפתו. ואם בכל זאת רוצים להקים כעין מצבה על אפרו, רשאים<sup class=\"footnote-marker\">117</sup><i class=\"footnote\">ראה ירושלמי כתובות פי\"א ה\"א (סא ע\"ב),שו\"ת בית יצחק יו\"ד ח\"ב סימן קנה, שו\"ת מנחת אלעזר ח\"ב סימן לד, שו\"ת שרידי אש ח\"ב סימן קכד. וראה עוד בשו\"ת תעלומות לב ח\"ד סימן לג (דף נו ע\"ב) ציין אליו בחזו\"ע אבילות ח\"א עמ' תקמ. אולם אפר הנשרפים הקדושים הי\"ד שנרצחו באושוויץ ראוי לקבור, כמבואר בשו\"ת דעת כהן להגרא\"י קוק סימן צז, הובא בחזו\"ע שם עמ' שצ. וראה הוראת הרבנים הראשיים הרצוג ונסים בכ\"ט בניסן תשי\"ז בעניין אפר הקדושים, לעיל שער יד סימן א עמ' &lt;ov&gt;.</i>.",
                    "30": "בכבוד רב,",
                    "31": "הרב שלמה דנן<br>מנהל הלשכה",
                    "32": "<b>מכתב נוסף</b>",
                    "33": "דוד אלקלעי<br>ירושלים<br>ת.ד. 399",
                    "34": "ירושלים, ט\"ו בסיון תשל\"א",
                    "35": "לכבוד<br>ראשון לציון, הרב הראשי לישראל<br>הרב נסים<br>ירושלים",
                    "36": "כב' הרב הראשי לישראל",
                    "37": "הנני מאשר את קבלת מכתבו מיום ח' בסיון תשל\"א בו הואיל כב' הרב הראשי לישראל להדריך את הקהילה היהודית בבלגרד כיצד לנהוג במקרה שריפת הגופות של מתים.",
                    "38": "אני מודה לכב' הרב הראשי מקרב לבי על נכונותו לעזור לקהילה היקרה לליבי, אליה העברתי את המכתב במקור ובתרגום, ומבקש את כבודו שיואיל לקבל גלוי ההוקרה והערכה.",
                    "39": "בכול הכבוד ובנאמנות",
                    "40": "דוד אלקלעי"
                },
                "8": {
                    "0": "<big><strong>העברת מת מעיר שיש בה בית קברות לעיר אחרת</strong></big>",
                    "1": "<b>שאלה</b>",
                    "2": "ב\"ה כ\"ז תמוז תשי\"ח",
                    "3": "לכבוד הגר\"י נסים שליט\"א, ראש הרבנים לישראל, ירושלים",
                    "4": "כבוד הרב הראשי!",
                    "5": "הרב ר' מאיר שצרנסקי שליט\"א, חבר הנהלת חברה קדישא ת\"א, פנה לכת\"ר וליתר הרבנים גדולי התורה שליט\"א שבארצנו, בנדון: \"העברת מת מעיר שיש בה בית קברות לעיר אחרת\".",
                    "6": "אנו עומדים לפרסם התשובות מכבוד הרבנים הגאונים שליט\"א בחוברת מיוחדת בימים הקרובים.",
                    "7": "נשמח מאד, אם כת\"ר יואיל להמציא את תשובתו בנדון לכב' הרב ר' מאיר שצרנסקי שליט\"א בהקדם האפשרי ביותר ולאפשר לנו לפרסם את דעת כת\"ר יחד עם יתר תשובות הגאונים שליט\"א.",
                    "8": "בכבוד והוקרה,",
                    "9": "י' לסלוי",
                    "10": "חברה קדישא גחש\"א שע\"י הרבנות הראשית והמועצה הדתית,",
                    "11": "תל אביב – יפו",
                    "12": "<b>מכתב נלווה לתשובה</b>",
                    "13": "ב\"ה י\"ז מנחם אב התשי\"ח",
                    "14": "לכבוד הרב מאיר שצרנסקי יצ\"ו, תל־אביב",
                    "15": "ר.נ.,",
                    "16": "בהתאם לבקשתו, אנו ממציאים לכב' את תשובת כב' הראשון לציון הרב הראשי לישראל על העברת מת לעיר אחרת.",
                    "17": "בכבוד רב,",
                    "18": "מזכיר",
                    "19": "תשובת הרב נסים מיום י\"ז אב תשי\"ח נדפסה בספר \"אורך ימים\" לרב מאיר שצ'רנסקי, תל אביב, תשי\"ח, עמ' כה-כט, ושוב בשו\"ת \"יין הטוב\", ח\"ב, יו\"ד סי' כא בתוספת תיקונים והוספות שהוסיף הרב בגליון תשובתו."
                },
                "9": {
                    "0": "<big><strong>מצוה לקיים דברי מי שציווה להעלות עצמותיו לקבורה בא\"י (ואופן החניטה המותרת)</strong></big>",
                    "1": "<b>תשובה (השאלה חסרה)</b>",
                    "2": "ב\"ה, כ\"ו באייר התשי\"ז",
                    "3": "לכבוד<br>מר יוסף כהן יצ\"ו<br>שכון 3 רח' 5 מס 6/2, עכו",
                    "4": "א.נ.,",
                    "5": "הורני כב' הראשון לציון הרב הראשי לישראל לאשר קבלת מכתבך מיום י\"ג באייר ש\"ז ולהודיעך כי מצווה היא לקיים דברי המת ולהעלות עצמותיו לקבורה בארץ־ישראל<sup class=\"footnote-marker\">118</sup><i class=\"footnote\">ראה גיטין יד ע\"ב, הרמב\"ם פי\"א זכיה ומתנה הל' כג-כד, הגהו' מימו' שם אות ט, ובהלכות מלכים פ\"ה הל' יא כתב: גדולי החכמים היו מוליכין את מיתיהן לשם, צא ולמד מיעקב אבינו ויוסף הצדיק. וראה גם שו\"ת הרמב\"ם מהדו' בלאו סי' קטז, שדי חמד כרך ה עמ' 125 מע' המ\"ם כלל ריט.</i>.",
                    "6": "ואשר לחניטה, הריהי מותרת, אולם בתנאי שבשעת החניטה לא יוצא כל אבר מתוך גופו של המת.",
                    "7": "בכבוד רב,",
                    "8": "המזכירות"
                },
                "10": {
                    "0": "<big><strong>נפטר בת\"א וציווה לקברו בארון שם על דעת שכשישוחרר הר הזיתים יעבירוהו לקבורה שם, ונגלה בחלום לבנו ודרש להעבירו לקבורה בירושלים – האם מותר להעבירו לקבורה בירושלים על דעת שכשישוחרר הר הזיתים יעבירוהו לשם?ציוה לקברו בת\"א עד שישוחרר הר הזיתים וביקש מבנו בחלום להעבירו לירושלים</strong></big>",
                    "1": "<b>שאלה</b>",
                    "2": "מקסימוב יששכר<br>רחוב זבולון 26<br>תל־אביב",
                    "3": "ב\"ה תל־אביב כ\"א מנחם אב תשכ\"ו",
                    "4": "לכבוד<br>הרב הראשי לארץ־ישראל<br>הראשון לציון הגר\"י נסים שליט\"א<br>רח' בלפור 7<br>ירושלים.",
                    "5": "ר.נ.מ.,",
                    "6": "<b>הנדון: העברת קבר אבי הזמני לירושלים לפי צואתו.</b>",
                    "7": "המנוח אבי נפטר בגיל 90, הוא היה למדן בתורה ותלמיד חכם גדול. בשנת 1949 יום לפני פטירתו צוה עלי המנוח אבי לקיים את דבריו, ולא רצה לעצום את עיניו עד שלא הבטחתי לו לקיים את דבריו, וכך אמר:",
                    "8": "אחרי פטירתי תקבור אותי באופן זמני בת\"א, ולאחר שיהיה פתוח הר הזתים תקברו אותי שם ליד אשתי, באותו רגע הצטרפה אשתי ואמרה לו אבא הרי אתה יודע שהר הזתים לא נמצא בידנו ואתה כל יום קורא ... ומתמצא במצב הקיים, איך אתה דורש שנקבור אותך באופן זמני בת\"א. המנוח אבי רצה נוסף לדבריו בע\"פ גם תקיעת כף לאות הסכמה, אח\"כ החליט ואמר: לא אתן לך יד אני אסתפק בדבור וזו לשון צואתו:",
                    "9": "באופן זמני תקבור אותי בארגז.",
                    "10": "באזכרות שלי תגישו רק דגים חיים (לא דגים מתים).",
                    "11": "את האזכרות השנתיות שלי תערוך בבית.",
                    "12": "הבטחתי לו לקיים את דבריו, ורק לאחר הבטחתי נפטר.",
                    "13": "אחרי 8 שנים לפטירתו הגיע אחי הגדול הרב יחיאל מקסימוב מרוסיה שהינו רב חזן מוהל ודרשן. ספרתי לו את צואת אבי הנ\"ל, אמרתי לו אחי! אבא עשה לי צואה כזו, אתה בתור רב מלומד מה תיעץ לי לעשות? לאחר ששמע את פרטי הצואה אמר לי אין אנו יכולים לשנות שום דבר, צואה זו צואה ואין להפר אותה.",
                    "14": "אחי השתקע בארץ בשכונת שפירא, קבל משרה בביה\"כ בתור רב של שכונת שפירא חזן דרשן ומוהל. לפני שנה יום אחרי האזכרה של אבי באופן פתאומי נפל אחי למשכב קבל שתוק בחצי גופו ומחלת השכחה בראש.",
                    "15": "אשתו של הרב יחיאל טוענת כי המחלה של בעלה זה בגלל המנוח אביו שלא מעבירים את קבורתו לירושלים.",
                    "16": "בזה אנו מבקשים את כב' הרב להודיענו מה הדין במקרה הזה, אבי צוה להעביר את הקבר להר הזתים ליד אשתו, ואשת אחי דורשת להעביר את הקבורה לירושלים כי זה הגורם למחלת בעלה.",
                    "17": "אחי היום במצב חמור ואינו יכול להביע דעה.",
                    "18": "בכבוד רב,",
                    "19": "על החתום<br>בנו יששכר מקסימוב",
                    "20": "נ.ב. יום האזכרה השנתי של המנוח יערך ביום ר\"ח אלול ואני מבקש את כב' להסדיר את הענין עד לפני האזכרה.",
                    "21": "<b>תשובה</b>",
                    "22": "ב\"ה. ירושלים,<br>כ\"ו בחשון התשכ\"ז",
                    "23": "לכבוד<br>מר יששכר מקסימוב<br>תל־אביב.",
                    "24": "א.נ.,",
                    "25": "מכתבך מיום כ\"א מנ\"א אשתקד נתקבל בעתו ומחמת שיבוש טכני הועבר אך עתה לכב' הרב הראשי אשר זו תשובתו:",
                    "26": "אין לשנות מרצונו־צואתו של הנפטר. ברם, אם יש לכם יכולת וכדי להפיס דעת האח, רשאים אתם להעביר את הארון לירושלים ולהטמינו בארגז על־מנת שבבוא היום והר הזיתים יחזור להיות בידינו תוכלו לקיים צואתו.",
                    "27": "בכבוד רב,",
                    "28": "המזכירות",
                    "29": "<b>שאלה</b>",
                    "30": "ב\"ה<br>ת\"א, כ\"א מנחם אב תשכ\"ו<br>7/8/66",
                    "31": "לכבוד <br>הרב הראשי בארץ ישראל",
                    "32": "ר.נ.מ.,",
                    "33": "<b>הנידון: המנוח רבי יעקב מקסימוף ז\"ל</b>",
                    "34": "הנני פונה אל כבודו לפתור את בעיתי הנוראה אשר נפלה על ראשי.",
                    "35": "לפני כשנה ביום אזכרתו של אבי ז\"ל באותו לילה נראה אבי בחלומי ובקש ממני לקבור אותו בירושלים להוציא אותו מתוך הארגז אשר קברו אותו אז בתל אביב. ומאז אני נמצא ביסורים קשים. קבלתי שטף דם בראש. ומצבי היה קשה. כל ימי עוברים עלי בבכי, ומאז אותו יום לא זזה דמותו של המנוח מעיני. לפני כעשרים שנה בזמן מלחמת השחרור חלה אבי לפתע ולפני מותו ציוה על אחי הצעיר שיקברו אותו ליד אמי ז\"ל שהיא קבורה בהר הזיתים בירושלים. לכן אנו מבקשים ממך כבוד הרב לאפשר לנו לקבור את המנוח בירושלים, ולא דוקא בהר הזיתים שנמצא ליד הערבים כידוע. ואחי מסרב לבקשתי בטענה שאם כבוד הרב יאפשר לו זאת, הוא יהיה מוכן. אנא רחם עלי, כי חיי הם לא חיים. לפני מחלתי הייתי חזן. רב. מוהל. שוחט. ודרשן. והיום נפלתי למשכב. תודה למפרע.",
                    "36": "הרב יחיאל מקסימוף",
                    "37": "<b>תשובה</b>",
                    "38": "ב\"ה. ירושלים,<br>כ\"ו בחשון התשכ\"ז",
                    "39": "לכבוד<br>הרב יחיאל מקסימוף,<br>תל־אביב",
                    "40": "ר.נ.,",
                    "41": "מכתבך מיום כ\"א מנ\"א אשתקד נתקבל בעתו ומחמת שיבוש טכני הועבר אך עתה לכב' הרב הראשי אשר זו תשובתו:",
                    "42": "אין לשנות מרצונו־צואתו של הנפטר. ברם, אם יש לכם יכולת וכדי להפיס דעתך, רשאים אתם להעביר את הארון לירושלים ולהטמינו בארגז על־מנת שבבוא היום והר הזיתים יחזור להיות בידינו תוכלו לקיים צואתו<sup class=\"footnote-marker\">119</sup><i class=\"footnote\">ראה בבלי גיטין טו ע\"א: וקי\"ל מצוה לקיים דברי המת, תשובת הרמב\"ם סימן קטז (מהדו' בלאו), ובהלכות מלכים פ\"ה סוף הי\"א, הרמב\"ן בתורת האדם שער הקבורה עמ' קכ (מהדו' שעוועל), שו\"ת מהר\"י בירב סימן לח, שו\"ת מהרש\"ם ח\"ג סי' שמג, מעבר יבוק (שפת אמת פ\"ט), שדי חמד כרך ה מע' המ\"ם כלל ריט, עמ' 126.</i>.",
                    "43": "בכבוד רב,",
                    "44": "המזכירות"
                },
                "11": {
                    "0": "<big><strong>העברת עצמות ישראלי שנהרג בתאונה בחו\"ל ונקבר שם זמנית, לקבורה בא\"י</strong></big>",
                    "1": "<b>שאלה</b>",
                    "2": "ב\"ה, רנגון, 25.6.57",
                    "3": "לכבוד הרבנות הראשית ירושלים",
                    "4": "א.נ.,",
                    "5": "לפני כעשרה חדשים נהרג אזרח ישראלי בשם ישראל צבי אורלי בתאונת אוירון בבורמה. הוא הובא לקבורות בבית הקברות היהודי ברנגון. בשעת הקבורה הודיע החזן שהקבורה היא זמנית, עד להעברתו ארצה.",
                    "6": "לבקשת משפחתו, אנו עושים כעת את ההכנות להעברת עצמותיו ארצה. מאחר שזו פעם ראשונה שמתעוררת שאלת פתיחת קבר והעברת גופה בקהילה היהודית כאן (מיוצאי עיראק), נודה לכם אם תשלחו לנו בהקדם האפשרי מכתב עבור הקהילה המפרט את הדברים הבאים:",
                    "7": "כל הדרוש להעשות ולהאמר בשעת פתיחת הקבר וההעברה.",
                    "8": "מה ייעשה בקבר אחר כך – האם לסגרו, האפשר להשתמש בו שנית וכו'.",
                    "9": "לפי הוראות משרד הבריאות יש להעביר העצמות בארגז עופרת או בדיל הנמצא בתוך ארגז עץ. במקרה שיחייב זאת מצבו של ארון העץ בו נקבר המנוח, התסכימו שרצוי להעביר את העצמות אל ארגז העופרת כשהן בתוך ארגז העץ הראשון, כלומר שנעבירן ארצה בשלשה ארגזים.",
                    "10": "אם ישנם דברים נוספים שתוכלו להוסיף לידיעתנו, נודה לכם על כך.",
                    "11": "לאור מוצאה ומנהגיה העיראקיים של הקהילה, מן הראוי שחוות דעתכם והוראותיכם יינתנו מטעם ועל דעת הרבנות הראשית הספרדית.",
                    "12": "בתודה ובכבוד רב,",
                    "13": "שגיא,",
                    "14": "לשכן",
                    "15": "<b>תשובה</b>",
                    "16": "ב\"ה, יא בתמוז התשי\"ז",
                    "17": "לכבוד<br>מר א. שגיא, צירות ישראל בבורמה, רנגון",
                    "18": "א.נ.,",
                    "19": "קיבלנו מכתבך מיום כ\"ו בסיון ש\"ז, שהועבר אלינו ע\"י משרד החוץ בירושלים, והרי התשובות לשאלותיך:",
                    "20": "בעת פתיחת הקבר לשם הוצאת הגופה יבקשו אנשי ה\"חברא קדישא\" והנוכחים סליחה מאת הקבורים במקום, על שאינם מעבירים אף את עצמותיהם לקבורה בארץ־ישראל, ויאמרו פסוקים אלה:",
                    "21": "לכן הנבא ואמרת אליהם כה אמר ה' אלהים הנה אני פותח קברותיכם והעליתי אתכם מקברותיכם עמי והבאתי אתכם אל אדמת ישראל.",
                    "22": "וידעתם כי אני ה' בפתחי את קברותיכם ובהעלותי אתכם מקברותיכם עמי.",
                    "23": "ונתתי רוחי בכם וחייתם והנחתי אתכם על אדמתכם וידעתם כי אני ה' דברתי ועשיתי נאום ה' (יחזקאל ל\"ז, פסוקים י\"ב, י\"ג, י\"ד).",
                    "24": "לפני פנוי העצמות יש לאמר מזמור צ\"א בתהלים וקדיש, ואח\"כ יפנו את העצמות.",
                    "25": "לאחר הפנוי יש לסתום את הקבר מיד, ומותר להשתמש בו לאחר־מכן אם ירצו בכך<sup class=\"footnote-marker\">120</sup><i class=\"footnote\">שו\"ת הרשב\"א ח\"א סי' תקלז, שו\"ת הרדב\"ז ח\"ב סי' תשמא, טור יו\"ד סי' שסד, שו\"ת כתב סופר חיו\"ד סי' קעז, שו\"ת דעת כהן סי' רב, גשר החיים ח\"א פכ\"ו, וח\"ב פכ\"א.</i>.",
                    "26": "כמובן שרצוי שארון העץ הראשון יישאר ויושם בתוך ארון העופרת.",
                    "27": "בכבוד רב,",
                    "28": "המזכירות"
                },
                "12": {
                    "0": "<big><strong>הנחיות להעברת ארונו של פרופ' צבי ה' שפירא</strong></big>",
                    "1": "<b>שאלה</b>",
                    "2": "ב\"ה, ירושלים, כ\"ה בתשרי תשכ\"ו<br>(21.10.65)",
                    "3": "לכבוד<br>הרב הראשי לישראל<br>הראשל\"צ הגר\"י נסים שליט\"א<br>רח' בלפור 7<br>ירושלים",
                    "4": "מרן הרב הראשי,",
                    "5": "מסרתי לחברא קדישא את דבר הוראתו של כת\"ה בעניין העברת ארונו של הפרופ' צבי ה. שפירא ז\"ל: היינו שאם נפתח ארון המתכת בשעתו כשהובא מחו\"ל, כך שעצמות המנוח כבר נתערו בעפר הארץ, אסור היה לגרום עכשיו טילטול נוסף של המת, אבל אם הארון לא נפתח – מותר להעבירו למקום המנוחה המיועד לו עכשיו (המדובר על מקום־כבוד בהר הרצל), ויש לפתוח את הארון מלמטה כדי שעצמות המת הנכבד ייקלטו סוף־סוף באדמת הקודש, שהרי לשם כך הועלו, ויוצב על קברו ציון כיאות (שני דברים שלא נעשו עד כה).",
                    "6": "הנהלת החברא קדישא בקשה כי הוראה זו שקבלתי מאת כת\"ה בעל־פה, תוגש להם בכתובים, ולכן בקשתי מאת כת\"ה שאמנם יואיל לאשר את הדברים בכתב, כדי שאוכל להעבירם לח\"ק.",
                    "7": "ברב כבוד והוקרה",
                    "8": "ד\"ר י. וינשטוק",
                    "9": "<b>תשובה</b>",
                    "10": "ב\"ה. ירושלים,<br>ב' בחשון התשכ\"ו<sup class=\"footnote-marker\">121</sup><i class=\"footnote\">בתשובה נכתב התשכ\"ה, וצויין בכתב־יד ליד התאריך: 'טעות וצ\"ל תשכ\"ו ולא תשכ\"ה'.</i>",
                    "11": "לכבוד<br>ד\"ר י. וינשטוק יצ\"ו<br>ירושלים.",
                    "12": "ד\"ר וינשטוק הנכבד,",
                    "13": "בענין העברת ארונו של פרופ' צבי ה. שפירא.",
                    "14": "אם נכון הוא שנקבר בארון ללא כל נקבים ועל מנת לפנותו בבוא השעה למקום אחר, הרי זה מותר לפנותו ולהסיר מהארון את תחתיתו ולקוברו במקום שבחרתם לו<sup class=\"footnote-marker\">122</sup><i class=\"footnote\">ראה בתשובות הרב לעיל סימן ו וסימן יב. וראה עוד בספר \"גשר החיים\" ח\"א פכ\"ו אופני ההיתר לפנוי המת, ושם ח\"ב פכ\"א.</i>.",
                    "15": "בכבוד רב,",
                    "16": "יצחק נסים"
                },
                "13": {
                    "0": "<big><strong>האם \"רועה רוחני\", המועסק ע\"י הקהילה כשוחט מוהל ש\"ץ ואיש \"חברא־קדישא\", צריך לערוך טקסי אבל ליחידים? האם הוא רשאי לשאת את התואר \"רב\"? בהעברת נפטר לקבורה במקום אחר – האם צריך להעביר גם את הארון הישן? האם מותר לגלות את פני הנפטר אחרי הרחיצה הטהרה והלבשת התכריכים? עד כמה צריך לתקן שגיאות של הש\"ץ בקריאת התורה? שאלות בענייני \"חברה קדישא\"</strong></big>",
                    "1": "<b>שאלה</b>",
                    "2": "ב\"ה, כ\"ו באלול תשכ\"ו",
                    "3": "לכבוד<br>הרה\"ג הרב י. נסים שליט\"א<br>ראשון לציון<br>הרב הראשי לישראל<br>ירושלים.",
                    "4": "רב מאד יקר ונכבד,",
                    "5": "בהתאם לשיחתנו הריני מתכבד לפנות בזה לכבודו בבקשה שיואיל לתת לנו חוות דעתו על השאלות העומדות בפנינו והדורשות ידיעה מוסמכת מכבוד תורתו. ירשה נא לי להביא השאלות בצורה כדלהלן:",
                    "6": "<b>שאלה א':</b> בקהלה בת כשלוש מאות משפחות שמעסיקה רועה רוחני אחד כשוחט, מוהל, שליח צבור וצרכי חברה קדישא וכו'.",
                    "7": "אם יש מקרה של נפטר, ואחרי הקבורה האבלים מבקשים מהחכם הנ\"ל לבוא ולהיות נוכח לעשות להם קריעה, סעודת הבראה תפילות וכו'. האם השליח צבור הנ\"ל חייב לפי הדין לדאוג לכל יחיד ולעשות לו הדברים האמורים לעיל או לא?",
                    "8": "<b>שאלה ב':</b> לפי החוקים הממשלתיים בספרד קבורת המת נעשת בארונות. במקרה של העברה לארץ אחרת, יש צורך לשים את הארון הישן עם עצמות המת בתוך ארון חדש יותר גדול, או אפשר לשים רק עצמות המת בתוך הארון החדש בגודל נורמלי, על מנת להקל על הפרוצדורה של ההעברה והקבורה, מבלי להשתמש בארון הישן?",
                    "9": "<b>שאלה ג':</b> אחרי הרחיצה וטהרת המת והלבשת התכריכין, האם מותר לגלות פני הנפטר?",
                    "10": "<b>שאלה ד':</b> האם הרועה הרוחני הנזכר חייב או לא באחריות של אשתו אם היא לא שומרת על דיני כשרות ואוכלת מאכלים לא כשרים בפומבי?",
                    "11": "<b>שאלה ה':</b> כשהשליח צבור עושה שגיאות רבות בקריאת התורה, עד כמה שגיאות אפשר לוותר? ומה הוא התיקון?",
                    "12": "<b>שאלה ו':</b> המכהן כשוחט ובודק, מוהל ושליח צבור וכו', האם הוא יכול לשאת את התואר של רב? הוא תמיד מתגאה ומכריז שהיה מזכירו של הרב הראשי לישראל שליט\"א.",
                    "13": "אסיר תודה אהיה לו באם יואיל בטובו ובאדיבותו הרבה להשיב לי בהקדם האפשרי, כי עלי לחזור לספרד בעוד שבוע ימים, על מנת להספיק להביא את תוכן תשובותיו המוסכמות לתשומת לב ראשי הקהילה.",
                    "14": "הנני להודות לו מקרב לב ומאחל לו ולכל בני ביתו שנה טובה ומבורכת וגמר חתימה טובה.",
                    "15": "בתודה ובברכה<br>ובכל הכבוד הראוי לו",
                    "16": "מנחם פיון<br>יו\"ר חברה קדישא ברצלונה",
                    "17": "כתובתי בתל אביב<br>אצל משפחת בן־הרויה<br>הרצל 92 תל־אביב",
                    "18": "<b>תשובה</b>",
                    "19": "ב\"ה, ירושלים,<br>ח' בתשרי התשכ\"ז",
                    "20": "לכבוד<br>מר מנחם פיון<br>יו\"ר חברה קדישא<br>ברצלונה.",
                    "21": "א.נ.,",
                    "22": "הנני מאשר (קבלת) מכתבך מיום כ\"ו באלול תשכ\"ו, ואלו תשובותי על שאלותיך:",
                    "23": "הדבר תלוי בתנאים שהוסכם עליהם עם האיש בעת שנכנס לתפקידו.",
                    "24": "התשובה לשאלה תלויה במצב גופתו של הנפטר.",
                    "25": "אסור<sup class=\"footnote-marker\">123</sup><i class=\"footnote\">ראה שו\"ע יו\"ד סי' שנג סע' א.</i>.",
                    "26": "אם האשה אינה שומרת על דיני ישראל – חייב.",
                    "27": "אין שום ויתור ויש להתכונן היטב לקריאה<sup class=\"footnote-marker\">124</sup><i class=\"footnote\">ראה שו\"ע או\"ח סי' קמב סע' א, ובהגה שם, ובכה\"ח (סופר) שם אות יב, ובספר הלכה ברורה ח\"ז עמ' ריח ושער הציון שם אות ג.</i>.",
                    "28": "הדבר תלוי אם קיבל הסמכה לרבנות מרבנים ידועים ומוסמכים לכך.",
                    "29": "בכבוד רב,<br>יצחק נסים"
                },
                "14": {
                    "0": "<big><strong>ענייני הבראה לאבל (שתיית תה או קפה לפני הבראה; הבראה בשל בנו הסמוך על שולחנו; הבראה בערב פסח); שאלות בענייני הבראה; האם היתה תקנה שלא לדור בשכם או ביפו מפני יישוב ירושלים? (והקפדת החת\"ס על ר' עמרם חסידא שהתיישב בצפת במקום בירושלים)</strong></big>",
                    "1": "<b>שאלה</b>",
                    "2": "בעזהי\"ת יום ד' כ\"ב כסלו תשט\"ז בעהקו\"ת ירושת\"ו",
                    "3": "בימי חנוכה. אורה ושמחה וברכה. להו\"כ [להוד כבוד] האדם הגדול הראשון לציון והרב הראשי לישראל הגאון המפורסם, כבוד שמו משבחי' ומפארי' מוהר\"ר יצחק נסים שליט\"א",
                    "4": "אחדשה\"ט בכבוד הראוי להדרת כבודו",
                    "5": "בשמחת לב קבלתי אתמול את ספר שו\"ת \"יביע אומר\" ח\"ב מכב' הרב הגאון ר' עובדיה יוסף נר\"ו, ובאישון לילה עברתי על כמה תשובות, ומצאתי ראיתי בחיו\"ד סי' כ\"ה תשובת כהד\"ג שי' בביאור הלכה לאמיתו באבל ל\"ע ביום הראשון קודם שמברין אותו סעודה הראשונה, אי שרי לו לשתות כוס קפה או תה משלו, והביא מכל הנאמר בזה והסיק דמותר לשתות – וראיתי גם דברי הרב הנז' שהביא מד' רבנו בחיי ועוד ויצא שם לישע להשבט יהודא דס\"ל דלאו דוקא פת אסור לאכול משלו אלא אף תבשיל ופרפראות, ומסיים שם באות א': ואף שאין למדין מקודם מתן תורה דלאו מילף. היא אלא גילוי מלתא בעלמא היא עכ\"ד.",
                    "6": "והנני מוצא לי לחובה להעיר את כבודו הרמה שי' ע\"ד הפרמ\"ג או\"ח סי' תע\"ו משב\"צ סק\"ג כתוב בשם היד יוסף פ' תולדות דרוש א' עשו עבר ה' עבירות בא על נערה מאורסה, רמז כי אברהם אבינו ע\"ה ז\"ל מת בערב פסח וכו' משום כי אוכלי' ביצים בליל הסדר זכר לאבילות ויעקב (בישול) [בישל] נזיד ולחם מצה ונתן לעשו כל האוכל מצה בע\"פ וכו' יעוין שם, אבל לאביו לא נתן ממצה, ובנ\"ד צריך לאכול גם לחם, כמ\"ש הד\"ג מהכתיב ביחזקאל, וא\"כ איזה גילוי מלתא היא משם וצ\"ע.",
                    "7": "ויעוין בא\"הט סי' תע\"א בשם רש\"ל אין מברין את האבל בע\"פ, וכ\"ה בא\"ר או\"ח סוסי' תס\"ח ועי' ב\"י יו\"ד סי' שעח ובדרישה שם סק\"א ובבל\"י ובקו\"א מלח ה\"ה בשם רש\"ל כמ\"ש בבאה\"ט. ואיך שיהי', אתה הראת לדעת דאין מברין בערב פסח כלל לא וא\"כ אין ראי' כלל...",
                    "8": "ב. עוד אחת לא אוכל להתעלם. מדי עברי בס' הנ\"ל חפשתי ג\"כ דבר בספרו הנחמד \"יין הטוב\", ואגב ראיתי שם בסי' מ\"ו בחלק או\"ח שנשאל על דבר הגזירה שלא לדור דירת קבע ביפו משום ישוב ירושלים ת\"ו, והד\"ג הביא בשם \"תנופה חיים\" שמעולם לא הייתה גזירה על יפו, רק על שכם, ולהשואל נחלפו הדברים. והנה כיו\"ב נדפסה בירחון תל־תלפיות שהופיע במדינת הונגרי' ובשנת תרצ\"ב נשאל הגה\"ק ממונקאטש בעל שו\"ת מנחת אלעזר ז\"ל מרב א', לאשר הקול נשמע אז כי ממשלת ספרד (שפאניען) נתנו רשות לאחב\"י לקבוע דירתם שם, ולאשר נאלצו הרבה מאחב\"י בזמן ההוא בכל המדינות מחוסר פרנסתם ומנוחתם ורצו לקבוע דירתם שם, אך מחמת השמועה כי אחב\"י בעת נתגרשו מספרד מצרות צרורות וגזירות השמד ר\"ל קבלו על עצמם בחרם ואיסור שלם שלא לשוב לארץ הזאת עוד הם וזרעיהם עד עולם.",
                    "9": "ובעל מנחת אלעזר המשיב יצא בכחא דהיתרא לגוף הקול, שעל כל פנים אינו יותר מספק, שלא נכתב ולא נמצא בשום ספר, כמו כל החרמות שנמצאו בספרי הקדמונים כמו חרם דר\"ג ודר\"ת בספר כלבו ומהר\"ם מרוטנבורג וכיו\"ב, ולא נזכר כלום מחרם הנז' וכו' באריכות.",
                    "10": "ואני הדל תמהתי שלא מצא זאת בשום ספר, דשמועה זו אין לה יסוד. אדרבה בשו\"ת מבי\"ט ח\"א סי' ש\"ז באמצע התשובה כתב בהיפך וז\"ל שם: \"כי אין שום יהודים בארגון זה שבעים שנה, ואנו בטוחים שלא יאהל עוד שם יהודי, כי \"קֵל יתברך הוא מקבץ נדחי ישראל לא\"י בזמן קרוב\" יעוין שם. ואם הי' איזה איסור או חרם, היה לו לכתוב באר היטב. אלא נראה בעליל שאין בשמועה זאת שום יסוד נאמן. רשמתי רק לדוגמא לשמועה הנז' על יפו שלא לדור שם.",
                    "11": "ג. יש לי מקום עיון בדברי מרן בעל חת\"ס ז\"ל חיו\"ד סי' רל\"ד בתשובה כתב אל הגאון האדיר ר' זלמן מרגליות ז\"ל ושם בד\"ה ומה שהתפלא על הרבה חכמי ישראל שלא עלו לירושלים דוקא וכו' – וכתב שם על הרב הגאון ר' עמרם חסידא ז\"ל (יעוין בתשובה רל\"ג נכתבה אליו) שטרם הפרדו מפה הייתי כופל ומשלש עמו שלא ידור אלא בירושת\"ו, מקום משכן כבוד קדושת בית אלדינו וכו', יעוין שם. והרי בחסד לאברהם מעין שלישי נהר י\"ג כותב כי כל הדר בצפת יש לו יתרון על כל שאר ערי ארץ ישראל בעבור שהוא מקום גבוה ואוירא זך ונקי, ומשום זה מוכנת ומזומנת העיר צפת להשיג בה סוד עומקה של תורה וסודותיה, כי אין אויר זך וקל בכל ארץ ישראל כמו אויר צפת, יעוין שם. והחת\"ס ראה ס' \"חסד לאברהם\" שהרי מביא בתשובה רל\"ג הנ\"ל בד\"ה ולזה כוונתי שם. ואם כנים הדברים של החסד לאברהם, למה התרעם על הגאון ר\"ע חסידא ז\"ל שקבע דירתו בצפת? וצל\"ע.",
                    "12": "והנני במטות מני' דמר שאל יהיה לכבודו הרמה למשא לעיין בדברי, ונא מכב' לחוות לי דעתו הרמה – כה דברי הדשת\"ה ובשלום בניו היקרים למודי ה' הי\"ו ומבקש אהבתו לנצח, חותם בכל הכבוד, מעריצו מתוך הוקרה רבה.",
                    "13": "ישראל וולץ",
                    "14": "<b>תשובה</b>",
                    "15": "כ\"ו כסלו תשט\"ז",
                    "16": "שלמא רבא לגברא רבא, דין הוא הדר, בקדש נהדר, <br>הרה\"ג הגאון המפורסם כש\"ת מוהר\"ר ישראל וולץ שליט\"א.",
                    "17": "ידידי הרה\"ג,",
                    "18": "יקרת מכתבו מיום כ\"ב דנא קבלתי בעש\"ק שעבר והנני מודה לכת\"ר על התענינותו במה שנדפס בשמי בספר \"יביע אמר\" [ח\"ב] ביו\"ד סי' כ\"ה.",
                    "19": "בהלכות אלה אין דרכי להעמיק, ובעת שאני נשאל בכגון דא, אני עושה זאת ברפרוף לרענן את זכרוני, להורות הלכה למעשה<sup class=\"footnote-marker\">125</sup><i class=\"footnote\">ראה \"גשר החיים\" ח\"א פ\"כ אות ב, עמ' רא סוף סע' ד ושם הע' 2.</i>.",
                    "20": "בעת שכתבתי תשובתי הנ\"ל<sup class=\"footnote-marker\">126</sup><i class=\"footnote\">נדפסה בספרו \"יין הטוב\" חלק שני יו\"ד סי' כ עמ' שי.</i> כתבתי עוד כמה תשובות – אחת מהן: אם בן הסומך על שולחן אביו יכול להברותו, וכתבתי כי יעקב אבינו היה בן ט\"ו שנה בעת שהכין סעודת הבראה לאביו. נשאתי ונתתי בדברי רבנו בחיי ובדברי כמה מן הפוסקים, והסקתי דשפיר מצינן ללמוד מיעקב. הבאתי ראיה מדברי תוספות ישנים יומא כ\"ח ע\"ב: \"תנא מאברהם גמר, שבקי בהלכה היה, אע\"פ שקודם מתן תורה היה. ובודאי גם יצחק וגם יעקב בקיאים בהלכה היו ויש ללמוד מהם אע\"פ שקודם מתן תורה היו\". והארכתי בזה וקשה לי להעתיק לכת\"ר כל דברי התשובה.",
                    "21": "אשר להערת כת\"ר בקשר לדברי ב\"יין הטוב\" סי' מ\"ז – הנני להעתיק לו מה שכתב לי בני מאיר בניהו הי\"ו הרצוף למכתבי זה.",
                    "22": "בענין הערתו ע\"ד הגאון ה\"חתם סופר\" ביו\"ד סי' רל\"ד, ד\"ה \"ומה שהתפלא\", נא לעיין באותה תשובה בדבור הקודם המתחיל \"והנה לכאורה\", ותנוח דעתו.",
                    "23": "וה' שנותיו יאריך בטוב ובנעימים ויוסיף לשקוד על התורה בבריאות שלמה, אמן.",
                    "24": "מוקירו ומכבדו,",
                    "25": "יצחק נסים",
                    "26": "לסימן מ\"ז, עיין בלוח לונץ של שנת תרנ\"ט עמוד 72, שכתב שם ר\"י גאלדמאן: \"החרם החרימו חו\"ר הספרדים בירושלם את המתישב ביפו\". ושם בעמוד 79 כתב העורך ששאל את זקן חכמי הדור הראש\"ל ר\"י אלישר אודות החרם הזה, והשיב לו שלא שמע מזה מעולם, וראה בשו\"ת שאלת שלמה ורטהיימר ח\"ב סי' נ\"ג בתשובתו להרבי ממונקטש אודות השמועה שגדולי ספרד גזרו בחרם שלא לשוב לספרד. בדרך אגב כתב שם ששמע מפי חכמים וסופרים שהיה חרם שלא ישבו יהודים ביפו בעבור ישוב ירושלם, והראש\"ל הרב ר' אברהם גגין זצ\"ל התירו ומִנה בזמנו את ר\"י הלוי לרב שם.",
                    "27": "לדעתי קשה להאמין שהיה חרם כזה ולהרב אלישר הזקן לא נודע לו ממנו, ואף אם היה חרם כזה הרי זה בזמן מאוחר לא מזמן מרן. ובענין השמועה על ספרד מדברי שו\"ת המבי\"ט [ח\"א] סי' ש\"ז נראה ברור שאין יסוד לשמועה ע\"ש<sup class=\"footnote-marker\">127</sup><i class=\"footnote\">ראה שו\"ת מנחת אלעזר (ממונקאטש) ח\"ד סי' יא, ציץ אליעזר ח\"ה סי' יז. ושם חי\"א סימן יב אות י, הביא מה שכתב לו הגר\"י נסים, כג כסלו התש\"ל. עי\"ש. יבי\"א ח\"ז יו\"ד סי' יד, ושם סוף אות ד הביא תשובת \"יין הטוב\" הנז'.</i>."
                },
                "15": {
                    "0": "<big><strong>מכירת חנותו של אבל לימי השבעה לבנו; מכירה לזר כשבנו של האבל עובד בחנות</strong></big>",
                    "1": "<b>שאלה</b>",
                    "2": "ב\"ה<br>ירושלים. ר\"ח אדר ב' תשל\"ג<br>5.3.73",
                    "3": "לכבוד<br>הרב יצחק נסים שליט\"א<br>הראשון לציון<br>ירושלים.",
                    "4": "רב נכבד!",
                    "5": "מתכבד בזה לפנות לכב' בשאלה דלהלן. אחד שנפטרה לו אמו. ויש לו חנות מכולת. האם מותר לו לכתחילה למכור חנותו לפני הקבורה, לבנו הסומך על שולחנו בכדי למכור בה כל ימי האבלות?",
                    "6": "בבקשה לענות לי על שאלתי ותודה רבה מראש.",
                    "7": "בכבוד רב ובברכה",
                    "8": "יששכר חדאד",
                    "9": "<b>תשובה</b>",
                    "10": "ב\"ה. ירושלים,<br>ה' אדר ב' תשל\"ג",
                    "11": "לכבוד<br>הרב יששכר חדאד יצ\"ו<br>עיר גנים<br>ירושלים.",
                    "12": "אחדש\"ו",
                    "13": "זה עתה קבלתי מכתבו מר\"ח דנא והנני ממהר להשיבו על שאלתו.",
                    "14": "עיין ש\"ע יו\"ד סי' ש\"פ ס\"ד וש\"ך שם ס\"ק ג' שמוכח משם שלא יועיל למכור את חנותו לבנו הסומך על שולחנו לימי אבלו, שמעשה ידיו לו לאביו, וגם יש בזה משום מראית העין. ודי בזה ושלום.",
                    "15": "בכבוד רב,",
                    "16": "יצחק נסים",
                    "17": "<b>שאלה</b>",
                    "18": "ב\"ה<br>יום ז' אדר ב' תשל\"ג <br>11.3.73",
                    "19": "לכבוד<br>הרב יצחק נסים שליט\"א<br>הראשון לציון ורב ראשי לישראל<br>ירושלים.",
                    "20": "רב מאוד נכבד!",
                    "21": "אני מודה לכב' על תשובתו אלי מיום ה' אדר ב' ש\"ז. ועל הטורח המיוחד לשלחו אלי במיוחד ע\"י שליח. אבל אני מצטער שאולי אני טעיתי בנוסח השאלה, כי השאלה היא אם יועיל למכור חנותו לאדם זר ולא לבנו, אבל הוא נותן את בנו הסומך על שולחנו לעבוד בה. נא להודיעני אם זה מותר, ותודה רבה עוד הפעם. והנני חותם",
                    "22": "בכבוד רב,",
                    "23": "יששכר חדאד",
                    "24": "<b>תשובה</b>",
                    "25": "ב\"ה. ירושלים,<br>י\"א אדר ב' תשל\"ג",
                    "26": "לכבוד<br>הרב יששכר חדאד יצ\"ו<br>ירושלים.",
                    "27": "שלום רב,",
                    "28": "קיבלתי מכתבו האחרון בו תיקן נוסח שאלתו והעמידה באם יכול המוכר את חנותו מחמת אבלות ליתן את בנו הסומך ע\"ש לעבוד באותה החנות. נראה ודאי לא, מאותם הטעמים שכתבתי במכתבי הקודם<sup class=\"footnote-marker\">128</sup><i class=\"footnote\">ראה שו\"ת חתם סופר יו\"ד סי' שכד, שדי חמד אסיפת דינים מע' אבילות אות ו, כרך ו עמ' 167 ד\"ה ועל מה. שו\"ת לבושי מרדכי בתרא סי' רל, שו\"ת שואל ונשאל ח\"ב יו\"ד סי' סד, כמבואר בספר חזו\"ע אבילות ח\"א עמ' קסב הע' יח.</i>.",
                    "29": "ומשנכנס אדר מרבים בשמחה.",
                    "30": "בכבוד רב,",
                    "31": "יצחק נסים"
                },
                "16": {
                    "0": "<big><strong>השתתפות אבל בתוך י\"ב חודש לפטירת אמו בנישואי בתו</strong></big>",
                    "1": "<b>שאלה</b>",
                    "2": "בס\"ד כסלו תשכ\"ט",
                    "3": "לכבוד הדרת מעלת מאור הדור הרב הראשי לישראל<br>ראשון לציון הרה\"ג מרן יצחק נסים שליט\"א",
                    "4": "נא יורנו מורינו בדין הלכה: בדידי עובדא, רחוק ממעכת\"ר ומבני ביתו, אני אבל תוך י\"ב חודש על אמי ז\"ל. ובתי צריכה להתחתן אחרי ג' חדשים לפטירתה. ושואל ממעכת\"ר האם אני יכול להופיע בליל החופה ולהשאר על יד בתי גם בזמן הסעודה שתיערך באותו ערב, או לא? ומפני שרצוני להתלות באילן גדול, לכן פניתי לכת\"ר בנדון: אנא להיעתר לבקשתי זאת. היות ויש חלוקי דעות ביני לבין אשתי על כך. רציתי פסק הלכה ברורה למעשה, וממעכת\"ר \"הסליחה\".",
                    "5": "לתשובה חיובית אני מחכה.",
                    "6": "אהרוני שלום ס\"ט",
                    "7": "כרכור נוה אפרים",
                    "8": "<b>תשובה</b>",
                    "9": "ב\"ה. ירושלים,<br>כ\"ח בכסלו התשכ\"ט",
                    "10": "לכבוד<br>מר שלום אהרוני<br>כרכור.",
                    "11": "א.נ.,",
                    "12": "כב' הראשון לציון הרב הראשי לישראל ייפה את כוחי להשיב לשאלתך אם מותר לך להיות על־יד בתך בזמן הסעודה, ג' חודשים לפטירת אמך ז\"ל.",
                    "13": "הנה מדברי השו\"ע, יו\"ד, סימן שצ\"א, ב', נראה שאין להתיר.",
                    "14": "במקרה כגון דא, המהרשד\"ם<sup class=\"footnote-marker\">129</sup><i class=\"footnote\">בשו\"ת מהרשד\"ם יו\"ד סימן רב.</i> מצדד להתיר אם העדרו מן הסעודה יגרום צער ועגמת נפש לכלה. והחיד\"א ב\"שיורי ברכה\", סימן שצ\"א, ב', כותב בשם המהריק\"ש<sup class=\"footnote-marker\">130</sup><i class=\"footnote\">בהגהותיו ליו\"ד סימן שצא.</i>:\"הקרובים לחתן או לכלה נוהגים במצרים לאכול בבית החופה תוך י\"ב חודש של אב ואם ואחר שלושים\", ומדבריו נראה שדין זה תלוי גם במנהג.",
                    "15": "מתוכן מכתבך ניתן להבין שבמקום מוצאך לא היה לכם מנהג.",
                    "16": "מכל מקום אם לא תוכל לעמוד בכך ולא להשתתף בסעודה כי תרגיש שאי הופעתך בצד הכלה תגרום לה צער רב, תוכל להשתתף בחלק הסעודה<sup class=\"footnote-marker\">131</sup><i class=\"footnote\">ראה עוד שו\"ת זרע אמת יו\"ד סימן קסט־קע, ערוך השולחן יו\"ד סי' שצא סע' י, שו\"ת אגרות משה כרך ה יו\"ד ח\"ב סימן קעא, שו\"ת ציץ אליעזר סוף כרך ה אבן יעקב סימן נו, שמירת שבת כהלכתה ח\"ב פרק סה סע' סו עמ' שמג והע' שיד, חזו\"ע אבילות ח\"ב עמ' שלט סע' ח.</i>.",
                    "17": "והיות והקפידה היא משום כבוד אב ואם, תוכל, על אותו הזמן שתשתתף בסעודה, לשלם כבוד לאמך ז\"ל בלמוד משנה באותו הלילה או תהילים למחרת, ובנוסף על הרגלך ללמוד כל יום לנשמת אמך.",
                    "18": "בכבוד רב,",
                    "19": "הרב ד\"ר ראובן בונפיל",
                    "20": "מנהל הלשכה"
                },
                "17": {
                    "0": "<big><strong>השתתפות אבלה בתוך י\"ב חודש לפטירת אמה בנישואי בתה</strong></big>",
                    "1": "<b>שאלה</b>",
                    "2": "בע\"ה יום א' י' באדר תשל\"א",
                    "3": "כב' מעלת מו' הרה\"ג שליט\"א",
                    "4": "יורנו רבינו ויאר עינינו, מה נעשה בהאי עובדא דאתיליד לן.",
                    "5": "לאחר שבאתי בע\"ה בקשרי שדוכין עם משפחת הכלה (בתשרי תשל\"א), נפטרה סבתי (אם אמי) ע\"ה (בכסלו), ועקב זה נדחו האירוסין לחודש שבט, ואעפ\"כ נמנעה אמי שתחי' מלבוא לבית הכלה ביום האירוסין (מצערה, ומגזרת שנים עשר חודש), וזה גרם לי לצער רב, ועגמת נפש מרובה, ועתה לבי נוקפני אם נכון הדבר לדחות את מועד החתונה עד לאחר שנים עשר חודש (אעפ\"י שהתכוננתי לעשותה עוד לפני פסח, ומפאת זה שוב דחיתי אותה לחודש סיון), וכל זה כי חוששני שמא אמי שתחי', וכן משפחתה (אחיה ואחיותיה), ימנעו מלבוא ביום החתונה (מפאת גזרת שנים עשר חודש), ואז במקום שמחה שתשרה, יהיה לי צער רב, והרבה עגמת נפש. לזאת יורנו מורנו, מה נעשה בדבר, האם מדינא אסור לאמי להשתתף בשמחתי, וכן למשפחתה, או שמא חומרא היא שהחמירו על עצמם, וכן כיצד עליהם להתנהג בתוך שבעת ימי המשתה, ואם חלוק הדין בשבת שבתוכם.",
                    "6": "ושכרו כפול מן השמים.",
                    "7": "בברכת התורה ובכבוד רב!",
                    "8": "חיים בנייהו",
                    "9": "<b>תשובה</b>",
                    "10": "ב\"ה. ירושלים,<br>ד' בסיון התשל\"א",
                    "11": "לכבוד<br>מר חיים בנייהו<br>ירושלים.",
                    "12": "א.נ.,",
                    "13": "מכתבך מיום י' באדר הגיענו בעתו. מיד אח\"כ יצאתי למילואים ואח\"כ חליתי ל\"ע, המכתב היה בתיקי ולפיכך נתעכבה לצערנו תשובתנו עד הלום.",
                    "14": "כב' הרב הראשי שליט\"א הורני להודיעך כי ענין שנים עשר חודש הוא לענין חתונה של זרים, אך אין לנהוג בחומרה לגבי חתונת בנים. ואמך שתחיה יכולה להשתתף בחתונתך ללא פקפוק, אבל לא בשעת ריקודים וכלי־זמר אם יהיו. לפיכך, אם טרם נקבע מועד חופתך – תוכלו לקבוע אותו לפני תום שנים עשר חודש<sup class=\"footnote-marker\">132</sup><i class=\"footnote\">ראה שו\"ע יו\"ד סי' שצא סע' ב, ובגיליון מהרש\"א שם, שו\"ת מהרשד\"ם סי' רב. ערוך השולחן שם סע' י. שו\"ת אגרות משה יו\"ד ח\"ב סי' קעא, שו\"ת ציץ אליעזר ח\"ה אבן יעקב סימן נו אות ה, פני ברוך סימן כ סע' יז הע' לה-לח, בית מועד (להר\"פ קורח) ח\"ב פל\"ט סע' ד עמ' רטו, ושם עמ' רכ סע' ט, וציין שם לשדי חמד מע' אבילות כרך ו אות נט עמ' 176, וראה עוד חזו\"ע אבילות ח\"ב עמ' שלט סע' ח ובהערה שם באורך.</i>.",
                    "15": "בכבוד רב,",
                    "16": "ש. דנן<br>מנהל הלשכה"
                },
                "18": {
                    "0": "<big><strong>נתינת נעליו של נפטר לאדם אחר</strong></big>",
                    "1": "<b>שאלה (השאלה כתובה באנגלית ולא הוקלדה)</b>",
                    "2": "<b>תשובה</b>",
                    "3": "ב\"ה. ירושלים,<br>כ\"ו בטבת התשכ\"ט",
                    "4": "לכבוד<br>גב' גרייס סילס,<br>לונדון.",
                    "5": "ג.נ.,",
                    "6": "בתשובה למכתבך אל כב' הרב הראשי הנני להודיעך כי בספר חסידים, סימן תנ\"ד, כתוב שאין לתת מנעלי המת לאחר שלא יבוא לידי סכנה, אך לא פורש איך יבוא לידי סכנה.",
                    "7": "בספרים אחרים רצו לומר שבגדי המת ניתנים לנקוי ע\"י כביסה מה שאין כן בנעליים ולפי דבריהם יש חשש של העברת המחלה של המת ללובש הנעליים<sup class=\"footnote-marker\">133</sup><i class=\"footnote\">ראה להר' מרגליות בפירושו \"מקור חסד\" על ספר חסידים (מהדו' מוסד הרב קוק עמ' שיב אות ב), ובשו\"ת עצי הלבנון סי' מו כתב, שנ\"ל שיש טעות סופר בספר חסידים, וצ\"ל: מנעלים של מתה, והכוונה נעלי עור מבהמה שמתה מחולי, עי\"ש. ובגשר החיים להגרי\"מ טקוצינסקי ח\"א עמ' נח בשם ה\"ר צבי פסח פראנק.</i>.",
                    "8": "אם בנך ז\"ל נפטר ממחלה איזו שהיא, אין לתת את נעליו ליהודי אחר.",
                    "9": "המקום ינחם אתכם ולא תוסיפו לדאבה עוד ובירושלים תנוחמו.",
                    "10": "בכבוד רב,",
                    "11": "מנהל הלשכה"
                },
                "19": {
                    "0": "<big><strong>מי שנפטר באדר של שנה פשוטה – מתי יום הזכרון בשנה מעוברת, באדר הראשון או השני?</strong></big>",
                    "1": "<b>שאלה</b>",
                    "2": "ב\"ה.",
                    "3": "לכ' ראש לשכתו של הרב נסים, ראשון לציון",
                    "4": "שלום וברכה",
                    "5": "<b>הנדון: יום זכרון בחודש אדר</b>",
                    "6": "בהלכות תענית אורח חיים (תקסח / סעיף ז) כותב המחבר שיום הזכרון ואמירת קדיש באדר שני, ורמ\"א פוסק שבאדר ראשון.",
                    "7": "אבא של אשתי נפטר באדר, ואינני יודע איך ראוי לנהוג וגם קרוביו שאלו אותי (אני כשלעצמי ממוצא אשכנזי). חותני היה צפון אפריקאי, נולד באלגריה (אורָן) וחי במרוקו, והוא נפטר בחודש אדר בשנה פשוטה.",
                    "8": "מתי יש לנהוג יום זכרון לפי הנהוג אצל יהודי צפון אפריקה? אני מודה לו על תשובתו ומאחל לכבודו חג פסח כשר ושמח, ובגאולה שלמה נזכה להקריב קרבן פסח כהלכתו.",
                    "9": "בברכה,",
                    "10": "יצחק וייל<br>קיבוץ שדה אליהו<br>(עמק בית שאן)",
                    "11": "<b>תשובה</b>",
                    "12": "ב\"ה. יום שמחת שחרור ירושלים<br>כ\"ח באייר התש\"ל",
                    "13": "לכבוד<br>מר יצחק וייל<br>קיבוץ שדה אליהו.",
                    "14": "א.נ.,",
                    "15": "גלויתך הגיעה ללשכתנו בזמנה ומחמת הטירדות אירכסה<sup class=\"footnote-marker\">134</sup><i class=\"footnote\">פירושו: אבדה. ראה ערוך ערך רכס (ג) על פי הגמרא יבמות קיג ע\"ב.</i> ונעלמה, ובשבוע זה באה לידינו והננו ממהרים להשיב:",
                    "16": "מי שנלב\"ע בחודש אדר ושנה שלאחריה מעוברת, יקיימו את יום הזכרון באדר ראשון ויש שעושים אותו גם באדר שני, ובשאר השנים רק באדר שני<sup class=\"footnote-marker\">135</sup><i class=\"footnote\">ראה שו\"ת התשב\"ץ סי' תכז, הובא בב\"י יו\"ד סוף סי' תג, שו\"ת תרומת הדשן סי' רצד, שאילת יעב\"ץ ח\"א סי' קיז, שו\"ת חתם סופר או\"ח סי' קסג, כף החיים (סופר) או\"ח סי' תקסח אות עז.</i>.",
                    "17": "בכבוד רב,",
                    "18": "הרב שלמה דנן<br>מנהל הלשכה"
                }
            },
            "6_16 Kashrut": {
                "0": {
                    "0": "<big><strong>האם מי שאין לו סמיכה לשחיטה יכול לשחוט? האם בעל מום יכול להיות חזן? האם חזן יכול לתבוע למשפט את חבר הקהילה?</strong></big>",
                    "1": "<b>שאלה (בתרגום מאנגלית)</b>",
                    "2": "רנגון, כ\"ח סיון תשי\"ח<br>למשרד הראשון לציון הרב הראשי לישראל<br>ירושלים, ישראל",
                    "3": "אדוני הנכבד,",
                    "4": "בהוקרה ובבקשת מחילה הנני מניח את הדברים הבאים להנחייתך האדיבה:",
                    "5": "אחד שאין לו סמיכה לשחיטה, אם הוא יכול לשחוט בשבילו ובשביל הקהילה?",
                    "6": "אם חזן יכול להגיש משפט נגד איש אחד של הקהילה?",
                    "7": "אם מישהו יש לו מום, הראוי הוא להיות שליח ציבור (חזן)?",
                    "8": "המתנצל על ההפרעה לזמנך היקר,<br>ומבקש להישאר משרתו הנאמן,",
                    "9": "משה יוסף, רנגון",
                    "10": "<b>תשובה</b>",
                    "11": "ב\"ה ח' בתמוז התשי\"ח<br>לכבוד מר משה יוסף יצ\"ו, רנגון.",
                    "12": "א.נ.,",
                    "13": "כב' הראשון לציון הרב הראשי לישראל קיבל מכתבך ביום כ\"ח סיון ש\"ז, ואלה התשובות לשאלותיך:",
                    "14": "מי שאין לו סמיכה לשחיטה אינו רשאי לשחוט. אולם אם אין כל שוחט בעיר ויש מי שמלאכת השחיטה ודיניה ידועים לו היטב, אלא שאין בידו סמיכה, בדיעבד הדבר הוא אפשרי<sup class=\"footnote-marker\">136</sup><i class=\"footnote\">ראה שו\"ע יו\"ד ריש סי' א, ובהגה שם ובכה\"ח שם אות מה ואילך.</i>.",
                    "15": "קודם כל על החזן להגיש תלונתו בפני בית־דין הדן לפי דיני התורה. אם לא קיים בית־דין כזה בעירכם, עליו להביא תלונתו בפני שלושה מנכבדי העיר. אם גם זה לא אפשרי, אז אולי אפשר יהיה להתיר לו להגיש תביעתו בפני בית משפט, אבל צריך לדעת תחילה במה מדובר ובאיזו תביעה, כי הדין משתנה בענין זה לפי המקרים.",
                    "16": "לא ברור על איזה מום הכוונה; בעלי מומים יכולים לשמש כחזנים, אולם יש מספר מומים המונעים אפשרות זו<sup class=\"footnote-marker\">137</sup><i class=\"footnote\">ראה סדר רב עמרם גאון ח\"ב סוף סי' נה, תשובות הגאונים שערי תשובה סי' רמה, הרמב\"ם פ\"ח תפלה הי\"ב, הרדב\"ז בשו\"ת ח\"ד סי' נט, כה\"ח סופר או\"ח סי' נג אות סד, סה, הלכה ברורה ח\"ד עמ' פז סע' כז, כח.</i>."
                },
                "1": {
                    "0": "<big><strong>דרישה לשיתוף הקהילה הספרדית בשחיטה הנעשית בארגנטינה לצורך מדינת ישראל</strong></big>",
                    "1": "<b>שאלה</b>",
                    "2": "ב\"ה, י' שבט התשכ\"ג (4.2.1963)<br>לכ' הו\"מ הרמ\"ג מעו\"מ סוה\"ר,<br>הראש\"ל והרב הראשי לישראל,<br>ונשיא מועצת הרבנות לישראל,<br>מני\"ר כקש\"ת מוהרר\"י נסים שליט\"א",
                    "3": "אדמו\"ר שליט\"א,",
                    "4": "כמלואים למכתבי מי\"א טבת<sup class=\"footnote-marker\">138</sup><i class=\"footnote\">לעיל שער יא סימן יג עמוד &lt;ov&gt;.</i> אתכבד להודיע למני\"ר כי הא' ב. החליט לנסוע בעוד חדשים מספר לבצע בעיקו\"ת [בעיר קדשנו ת\"ו] הגיור להבנים המאומצים אצלו.",
                    "5": "אבקשה נא עוד הפעם מהדרת כתר שיואיל בטובו להודיעני, מה ששאלתי במכתבי ב' מרחשון, איך נהגו לפסוק בא\"י בענין התספורת לשמועה רחוקה על אב ואם?",
                    "6": "<b>השחיטה בארגנטינה למדינת ישראל</b>",
                    "7": "בהעריכי היטב את עמדותיו הנשגבות של מני\"ר הלוחם בכל תוקף בעד זכויותיהם של הספרדים, מתרחשת תמיד בלבי השאלה אודות השחיטה הנ\"ל העומדת רק תחת השגחת הרבנות האשכנזית שבכאן, מפני מה יגרע כחם של הספרדים, שלפי הנשמע הם מהווים כהיום רוב הניכר שבא\"י כ\"י [כן ירבו], לבלתי ידרש מהחברה גם את השגחת ואשור הרבנות הספרדית שבכאן. אני תקוה שדרישה צודקת כזאת תפנה את תשומת לבו המלאה לתקן הדבר ולהחזיר עטרה ליושנה.",
                    "8": "ולא אכחד מאדוני מה שהעירני ביותר כעת לכתוב על זה, משום עלבון שהיה לשוחט עופות אחד ירא שמים מרבים שגמר גם את הגסות, ויהי כי בקשנו ממר אברהם סקא לתהות על קנקנו ולאמנו ביותר לאיזה ימים בשחיטת מדינת ישראל הנ\"ל, והנה סרבו השו\"ב האשכנזים לתת לו אף מדרך כף רגל להכנס והחזירוהו בפחי נפש עד שהוכרחנו לבקש רשות מיוחד מהרב גליקסבירג, ולמרות הרשות הניתן מהרב הנ\"ל לא הניחוהו לבדוק אלא פעם אחת ושתים וחזר כלעומת שהיה.",
                    "9": "המחכה לתשובתו הרמתה ומצפה למלקוש ברכותיו.",
                    "10": "ע\"ה יצחק משה שחיבר ס\"ט",
                    "11": "<b>תשובה</b>",
                    "12": "ב\"ה, ירושלים, י\"ז אדר התשכ\"ג<br>לכבוד הרה\"ג ר' יצחק משה שחיבר שליט\"א,<br>הרב הראשי דק\"ק ספרדים,<br>ארגנטינה.",
                    "13": "אחדשה\"ט,",
                    "14": "הנני מצרף בזה העתק ממכתב שכתבתי לרב אפרתי, מנהל מחלקת הכשרות של הרבנות הראשית, בדבר ההשגחה על השחיטה בארגנטינה המבוצעת עבור מדינת ישראל.",
                    "15": "מחמת היותו של הרב אפרתי בחו\"ל נתעכבה תשובתי. מכתבי אליו היה נוסף להוראה בע\"פ שנתתי לו.",
                    "16": "בכבוד רב,",
                    "17": "יצחק נסים",
                    "18": "<b>מכתב אל הרב אפרתי</b>",
                    "19": "ב\"ה, י\"ז אדר התשכ\"ג",
                    "20": "לכבוד<br>הרה\"ג ר' שמעון אפרתי שליט\"א,<br>מנהל מחלקת הכשרות הארצית,<br>הרבנות הראשית לישראל,<br>ירושלים",
                    "21": "ר.מ.נ.,",
                    "22": "הרה\"ג ר' יצחק משה שחיבר שליט\"א, הרב הראשי דק\"ק ספרדים בארגנטינה, הסב את תשומת לבי לכך כי השחיטה שנעשתה עד כה בארגנטינה עבור ישראל, עומדת תחת השגחה של הרבנות האשכנזית דהתם ללא שיתופה של הרבנות הספרדית.",
                    "23": "הואיל והבשר המובא ארצה נועד לכלל האוכלוסיה הישראלית, אני סבור כי את השחיטה המבוצעת בארגנטינה יש להעמיד תחת השגחה משותפת של הרבנות האשכנזית והרבנות הספרדית שבראשה עומד הרה\"ג ר' י.מ. שחיבר שליט\"א.",
                    "24": "הרב שחיבר שליט\"א הינו תלמיד חכם, גדול בתורה ובמעשים טובים, ער לכל דבר שבמצוה ועומד בשער לגדור פירצות.",
                    "25": "אשר על־כן, מתבקש כת\"ר להבטיח כי מכאן ולהבא יהיו הפיקוח וההשגחה משותפים<sup class=\"footnote-marker\">139</sup><i class=\"footnote\">על מנהגי השחיטה האשכנזית והספרדית, ראה להגרא\"י קוק באגרות ראיה סי' תריא, ובספר הצבי ישראל בקונטרס משואה לדור הובא בשו\"ת יבי\"א ח\"ו אבה\"ע סי' יד אות ו.</i>, כאמור.",
                    "26": "אני מצרף בזה גם קטע ממכתבו של הרב שחיבר אלי בקשר לשוחט מן העדה הספרדית, שנהגו בו בצורה מעוררת תמיהה. כת\"ר מתבקש להעביר הוראה לבל תישנה תופעה כזו.",
                    "27": "בכבוד רב,",
                    "28": "יצחק נסים"
                },
                "2": {
                    "0": "<big><strong>על מחלוקות בענייני שחיטה בין קהילת הספרדים וקהילת האשכנזים בבואנוס־איירס</strong></big>",
                    "1": "<b>תשובה (השאלה חסרה)</b>",
                    "2": "ב\"ה, ירושלים, כ\"ח בתשרי התשכ\"ח",
                    "3": "לכבוד<br>הרה\"ג יוסף הכהן אפנהיימר שליט\"א<br>רב קהל \"אחדות ישראל\"<br>בואנוס־איירס",
                    "4": "ר.מ.נ.,",
                    "5": "כפי שהובטח לכב' בזמנו הריני להודיעו כי נתקבלה בלשכתנו תשובתו של הרה\"ג יצחק משה שחיבר שליט\"א בענין מכירת בשר אשר תחת השגחת כב'.",
                    "6": "ועל טענת כב' שהרב שחיבר אוסר לספרדים לאכול משחיטת האשכנזים, ידוע שיש הבדלים בהלכות בדיקה בין אשכנזים וספרדים.",
                    "7": "הוא כותב שדרש מבעל אטליז בשם צ.ס. שיקבל משגיח בחנותו, והוא סירב. כב' האמין לו ומכר לו בשר על אף שאינו מקבל משגיח. דברים מעין אלו צריכים למצוא פתרונם על־ידי הצדדים מתוך רצון טוב וכדרכם של תלמידי חכמים שמרבים שלום.",
                    "8": "בכבוד רב,",
                    "9": "הרב משה אדלמן, <br>מנהל הלשכה."
                },
                "3": {
                    "0": "<big><strong>על המנהג לשחוט עוף או בהמה בכניסה לבית חדש</strong></big>",
                    "1": "<b>שאלה</b>",
                    "2": "יום א' ב' ניסן תשי\"ח",
                    "3": "לכ' הראשון לציון מעוז ומגדול, עטרת תפארת נזר ישראל, פאר הדור והדרו, לוחם מלחמת ד' בעוז, מורנו ורבנו הרה\"ג ר' יצחק נסים שליט\"א",
                    "4": "שלום ורוב ברכות!",
                    "5": "בהיותי בשבת זו בדימונה כדי לפעול שם למען הרישום, נשאלתי ע\"י תושבי המקום שאלה דלהלן, ומכוון שאין ביכולתי לענות עליה, באתי בזה לשאול שאלה זו את כת\"ר, למען אשר יורה את הדרך אשר ילכו בה ואת המעשה אשר יעשו.",
                    "6": "השאלה היא זו: ישנו מנהג אצל עולי מרוקו, שכאשר אדם נכנס לדירה חדשה הוא שוחט עוף או בהמה, את בשרה אוכלים לחנוכת הבית, אך בזמן השחיטה מכונים גם לפיס את השדים, כי אצלם אומרים שכאשר נכנסים לבית חדש – השדים תובעים איזה קרבן. וכמדומני שגם זורקים דם לשם זה.",
                    "7": "אני מקוה שגם כת\"ר שמע על מנהג זה, ואבקש מאד שיואיל להודיעני את דעתו דעת תורה בענין זה.",
                    "8": "ובקשתי שטוחה לפני כת\"ר שיואיל להשיבני דבר בהקדם האפשרי, כי האנשים מחכים לתשובה.",
                    "9": "בהזדמנות זו ברצוני אני הקטן להביע את רגשי הערצתי הערכתי והתפעלותי על פעולותיו הברוכות למען הרמת קרן התורה בארה\"ק, ועל אף כל המשטינים והמפריעים, הן מבית והן מחוץ, הרי אנו וכן רבים כמונו נעמוד תמיד לימינו, וד' יהי' בעזרו ויצליח בכל אשר יפנה",
                    "10": "בברכת התורה,",
                    "11": "חנוך צמבליסטה",
                    "12": "<b>תשובה</b>",
                    "13": "ב\"ה, ט' ניסן תשי\"ח",
                    "14": "לכבוד<br>מר חנוך צמבליסטה יצ\"ו, <br>מרכז הכרמל, חיפה",
                    "15": "א.נ.",
                    "16": "הורני כבוד הראש\"ל הרב הראשי לישראל להודיעך, שמנהג אנשי מרוקו שהזכרת במכתבך לא ידוע לו<sup class=\"footnote-marker\">140</sup><i class=\"footnote\">על מנהג אנשי תימן, ראה בספר \"הליכות תימן\" להר\"י קאפח בפרק חינוך הבית, עמ' 269.</i>. אם שוחטים בבית בסתם עוף או בהמה ואינם מתכוונים לפיס את השדים ולא זורקים את הדם לשם כך, הרי זה ברור שמותר. ועיין חתם סופר יורה דעה סי' קלח ו\"חיים ביד\" סי' ל\"ב. ומפני עומס העבודה לא אופשר לי להעתיק לך דבריהם. הספרים האלה הם מצויים בכל מקום. תוכל לעיין בהם ותבוא על ספוקך<sup class=\"footnote-marker\">141</sup><i class=\"footnote\">ראה פתחי תשובה יו\"ד סי' קעט ס\"ק ד, דרכי תשובה שם סק\"ל, שו\"ת רב פעלים ח\"ב חיו\"ד סי' לא. שו\"ת מאמר מרדכי ח\"ג סי' כו.</i>.",
                    "17": "בכבוד רב,<br>מזכיר."
                },
                "4": {
                    "0": "<big><strong>הימום לפני השחיטה במקום שהחוק דורש זאת</strong></big>",
                    "1": "<b>שאלה</b>",
                    "2": "בע\"ה ית\"ש",
                    "3": "כח אייר, לסדר ..\"ושמרו את משמרתי ואת משמרת כל העדה\"... וגו' תשכ\"ג.<br>שטוקהולם יע\"א.",
                    "4": "כבוד<br>הרב הגאון הגדול המפורסם וכו'<br>הרב הראשי הראשון לציון לישראל<br>הגר\"י נסים שליט\"א",
                    "5": "רב שלומות וברכה וכל טוב סלה",
                    "6": "זה לא מזמן אשר קבלתי על עצמי לשמש בתור רב ומורה ליהדות החרדית אשר בשטוקהולם, ומאחר ונתעוררו אצלי כמה שאלות אמרתי לעצמי לפנות אל מעכת\"ר על מנת לקבל הדרכה עצה ותושיה. כידוע בשוודיה אסורה השחיטה, ושחיטת גסות התנהלה עד היום ע\"י \"הימום\" בהיתר של הרב צבי פסח פרנק זצ\"ל והרב גרשון לפידות זצ\"ל והרב כהנא זצ\"ל בתנאי שיבדקו את קרום המח לאחר השחיטה, אך היות ויודע אני בעליל שרוב הרבנים מתנגדים להיתר וגם מתנהלת מלחמה בכמה ארצות לבטל ח\"ו את השחיטה ומדוע תהא שוודיה יוצאת דופן, אמרתי לגבאים שאינני מוכן בשום אופן לקבל על עצמי את האחריות על השחיטה ולתת \"הכשר\" לזה, והצעתי בפני הנהגת הקהילה להביא בשר שחיטה מהחוץ, ז\"א מקופנהגן אשר שם השחיטה מותרת מטעם הממשלה, וכידוע כך נוהגים בשוויץ אשר שם השחיטה אסורה מטעם הממשלה ומביאים בשר שחיטה מצרפת. אחר מאמצים כבדים ולחץ על אנשי הקהילה הסכימו לעשות פשרה להביא רק בשר דקה שחוטה מקופנהגן ובשר בהמה גסה ישחט כאן בשטוקהולם. והסבירו בפני החשש שבאם בפעם אחת יבטלו כליל את השחיטה בשטוקהולם, אזי רוב אנשי הקהילה עלולים ח\"ו לקנות בשר טריפה ממש, והביאו לפני דוגמא מנורווגיה. והחשש מאד מבוסס מאחר ויהדות שטוקהולם רופפת למדי ולא יבינו – \"מה יום מיומים\". גבאי הקהילה הבטיחו לי לאחר ויוכחו שהבאת בשר שחיטה מהחוץ לא גורמת לתקלה, אזי יבטלו כליל את השחיטה בשטוקהולם. אי לזאת אבקש ממעכ\"ת להודיע באם מותר לי לקבל את האחריות על השחיטה בתנאי הנ\"ל ולכתוב בפירוש על הבשר הנשחט בשטוקהולם ע\"י הימום \"כשר, נשחט על ידי הימום\" ובבשר המובא מקופנהגן לתת חותמת \"כשר למהדרין\" או \"כשר\" גרידא (בכדי להבדיל בין הבשר השחיטה הנשחטת ע\"י הימום ובין הבשר השחוט המובא מהחוץ).",
                    "7": "ולענין בשר עוף נוהגים פה זה כבר כמה שנים לטבול את העוף השחוט במים חמים בחום של 50 מעלות חום על מנת להקל את הורדת הנוצות בהיתר \"אין היד סולדת בו\". רצוני לדעת באם אפשרי לסמוך על ההיתר וכמה היא מדת החום אשר \"אין היד סולדת בו\".",
                    "8": "היות והנני חרד לדבר ה' ואת ה' אני ירא, לא קבלתי עדיין על עצמי את האחריות על הכשרות עד אשר אקבל את דעת תורה בנדון. חושבני שמיותר להסביר למעכת\"ר את תכיפות הענין ואזכה בהקדם לתשובה ממנו. אסיים בהכפלת שלום וברכה וכל טוב סלה.",
                    "9": "בתודה מראש, בברכת התורה והוגיה",
                    "10": "בכל הכבוד הראוי, ובברכת כל טוב סלה.",
                    "11": "מעריצו ומוקירו עוז<br>חיים זילברמן, <br>הרב לעדת החרדים, <br>שטוקהולם, יע\"א",
                    "12": "<b>תשובה</b>",
                    "13": "ב\"ה, ירושלים, ד' תמוז התשכ\"ג",
                    "14": "לכבוד<br>הרה\"ג ר' חיים זילברמן שליט\"א,<br>הרב לעדת החרדים,<br>שטוקהולם.",
                    "15": "שלום וישע רב,",
                    "16": "מחמת טרדותי המרובות לא עלה בידי להשיב על מכתבו עד הנה.",
                    "17": "קראתי מכתבו בתשומת לב ולאחר שיקולים הגעתי למסקנות הבאות:",
                    "18": "אף שאיני תמים דעים עם ההיתר שניתן בשעתו ע\"י רבנים ידועים, לשחוט ע\"י הימום, הנה מן הנימוקים הכלולים במכתבו, דהיינו, החשש שביטול השחיטה כליל בשטוקהולם עלול ח\"ו לגרום לאכילת בשר טריפה ממש, נראית הצעת הפתרון של כב' כמתקבלת על הדעת, והיא לכתוב:",
                    "19": "כשר, נשחט עי הימום<sup class=\"footnote-marker\">142</sup><i class=\"footnote\">ראה שו\"ת שרידי אש ח\"א עמ' א-קעב, ושו\"ת דברי חכמים יו\"ד סי' א.</i>\".",
                    "20": "באשר לשחיטת עופות, הנה בישראל משתמשים במכונות אשר מורטות את הנוצות מבלי כל צורך לחמם את העופות.",
                    "21": "באשר למדת החום של המים אין לסמוך על העוסקים במלאכה זו שידייקו במדה המותרת, ולפיכך בישראל אסרנו שימוש במים רותחים לשם מריטת נוצות<sup class=\"footnote-marker\">143</sup><i class=\"footnote\">ראה שו\"ע יו\"ד סי' סח סע' י-יא, ובסימן קה סע' ב, זבחי צדק ח\"א סי' סח אות כא, כף החיים סופר שם אות מו, מט.</i>.",
                    "22": "בסיום מכתבי אברך את כב' שיחזקהו השם בתפקידו הנכבד והקשה ויאמצהו לעמוד על משמר היהדות ולהאדיר קרן התורה. ויהי־רצון שבכל אשר יפנה ישכיל ויצליח.",
                    "23": "בכבוד רב,",
                    "24": "יצחק נסים"
                },
                "5": {
                    "0": "<big><strong>בעניין הנ\"ל</strong></big>",
                    "1": "<b>שאלה</b>",
                    "2": "ב\"ה כד באב תשכ\"ג (14.8.1963)",
                    "3": "לכבוד<br>מוהר\"ר יצחק נסים שליט\"א<br>מרן הגאון הרב הראשי לארץ־ישראל<br>משרד הרבנות הראשית<br>ירושלים",
                    "4": "אחדשוכ\"ט,",
                    "5": "הנה הגיעה שמועה לאזנינו שכת\"ר כתב מכתב לרב אחד בשבדיא או למדינה הסמוכה לה, שמתוך כותלי מכתבו משמע שכת\"ר אינו כנגד מה שמוכרים בשר בהמה שהוממה קודם השחיטה על ידי־חשמל, בתנאי שיחתמו בחותם על הבשר שהבשר הוא מבהמה שהוממה קודם השחיטה. נדהמנו מאוד על השמועה, כי אצלנו וכן בשאר מדינות אירופה וכן בארצות־הברית, יש אנשים מבין הגוים המשתייכים לחברת \"צער בלי חיים\" שרוצים שינהגו הימום חשמלי בכל מקום ורוצים לעשות חוק על־ידי הפרלמנט, וכל טענותיהם לפני הממשלה הוא שהימום לפני השחיטה הוא נגד הדין ואם יעשו זה לחוק לא יהיה אפשר ליהודים לאכול בשר. ואם יוכלו לטעון שהרב הראשי של ארץ־ישראל התיר, לא יהיה לנו אפשרות ללחום נגדם. ובודאי ידוע לכת\"ר שבשעתה החליטה המועצה של הרבנות הראשית לישראל על איסור הימום. לכן בקשתנו שטוחה לפני כת\"ר שיואיל לכתוב לנו על הענין. אני מצרף העתק של ההחלטה שהוציאה מועצת הרבנות הראשית בשנת תשי\"ד.",
                    "6": "מחכים אנו לתשובה דחופה ומודים לו למפרע על טרחתו.",
                    "7": "בברכת התורה,",
                    "8": "ממני המוקירו,",
                    "9": "ישראל ברודי,<br>הרב הראשי<br>[ליהודי בריטניה].",
                    "10": "<b>תשובה</b>",
                    "11": "ב\"ה. ירושלים, ח' באלול התשכ\"ג",
                    "12": "לכבוד<br>הרה\"ג ד\"ר ישראל ברודי שליט\"א,<br>הרב הראשי לבריטניה,<br>לונדון",
                    "13": "שלום וישע רב,",
                    "14": "בשובי מחופשה קצרה בשויצריה הובא לפני מכתב כת\"ר מיום כ\"ד באב ש\"ז, בענין שחיטה ע\"י הימום.",
                    "15": "הנני מצרף בזה העתק מכתבו של הרב השואל ותשובתי אליו. המכתבים מדברים בעד עצמם, ומהם יבין כת\"ר את עמדתי.",
                    "16": "ברגשי כבוד,",
                    "17": "יצחק נסים",
                    "18": "<b>מכתב הרב ברודי</b>",
                    "19": "ב\"ה כ\"ז אלול תשכ\"ג",
                    "20": "לכבוד<br>הרב הגאון המפורסם וכו'<br>הראשון לציון הרב הראשי לישראל,<br>מוהר\"ר יצחק נסים שליט\"א,<br>ירושלים, ישראל.",
                    "21": "אחד\"ש הדר\"ג בכבוד והוקרה,",
                    "22": "קבלתי בתודה מכתב כת\"ר מיום ח' אלול ש.ז. עם העתקות חליפת המכתבים בין השואל משטוקהולם ותשובת כת\"ר אליו.",
                    "23": "מוכרחני להגיד כי – לאור המצב המסוכן השורר בארצות אירופה ובכל ארצות הגולה הידוע לנו על אתר, שאין שונאי ומנדי השחיטה הכשרה כדינה של תורה מבין אומות העולם נחים מלחתור תחתיה בלי הרף – אני מצטער עד מאד על תוכן תשובתו של כת\"ר להשואל.",
                    "24": "מסוכן עד מאד מה שכת\"ר חוזר וקובע במכתב רשמי נושא את שם כת\"ר שאמנם נמצאו רבנים בעלי סמכות שהתירו את ההימום. ומסוכנת כמו כן הסכמתו של כת\"ר – שבה ישתמשו בלי ספק – על הנוסחה \"כשר – נשחט ע\"י הימום\". עובדה היא שהשואל בקר במפגיע בבית דיננו לשם דיון בשאלה זו והזהרנו אותו שבל יהין להציע שנוסחה זו מוסכמת על ידינו.",
                    "25": "בנוגע לעצם ענין ההימום מענין להעתיק לכת\"ר קטע ממכתבו של בר־סמכא מי ששמש שו\"ב ומשמש בקדש בשטוקהולם: \"...וכעת הנני רוצה להודיע למעלת כב' כי נודע לי שעומדים לקבל או כבר קבלו את השוחט.... אינני רוצה הרבה לדבר בנדון זה, כי בהיתר הזה היה מעורב גאון וצדיק ישראל, ובאמת כאשר הוא נפטר לא חפצתי לקחת עלי יותר את האחריות. אולם ההיתר הזה דורש זהירות רבה ויראת שמים גדולה, והשוחט הזה אינו האדם המתאים לכך, ואני מאד חושש לגורלו של ההיתר הזה שנפל כעת לידים בלתי נאמנות\".",
                    "26": "הייתי מבקש מאד מכת\"ר להורות לשואל שלא ישתמש במכתבו לעת עתה. אקוה שתהא לנו האפשרות לדון על הענין כראוי בעת בקורו כאן בעזהי\"ת בעתיד הקרוב.",
                    "27": "עם פרוס החגים הנני לאחל לכת\"ר ולכל אחינו בארץ הקודש שנת חיים ושלום, ויכתב בספרן של צדיקים גמורים לאלתר לחיים טובים.",
                    "28": "בכבוד רב ובברכת התורה",
                    "29": "ישראל ברודי,<br>הרב הראשי<br>[ליהודי בריטניה].",
                    "30": "<b>מכתבי הרב יצחק רוזנטל (עוזרו של הרב צבי פסח פראנק)</b>",
                    "31": "ב\"ה ירושלים עיה\"ק ת\"ו. כ\"ז אלול תשכ\"ג לפ\"ק.",
                    "32": "שלומים מרובים מציון וירושלם,<br>למע\"כ האדון הנכבד והנעלה, יקר רוח,<br>כש\"ת מר י. יעקובזון הי\"ו<br>שטוקהולם.",
                    "33": "שלום רב,",
                    "34": "אחרי הברכה ורוב שלום ורגשי כבוד רב – יש לי הכבוד להציג את עצמי החתום מטה כאחד שזכה להיות נאמן ביתו של אדמו\"ר גאון ישראל מרן צבי פסח פראנק זצ\"ל הרב הראשי לירושלים.",
                    "35": "ברצוני להסב את תשומת לב מע\"כ אודות ענין חשוב העומד ברומו של עולם, כדלהלן:",
                    "36": "לפני זמן רב, כאשר עלתה על הפרק שאלת השחיטה בשטוקהולם, ואחרי שאביו המנוח הרב המפורסם זצ\"ל פנה אל רבינו בנידון של הימום הבהמות לפני שחיטתן, ניתן אז היתר זמני מטעם מרן זצ\"ל בתנאים דלהלן:",
                    "37": "א. ההיתר ניתן בהנחיות ובהוראות מיוחדות מטעם מרן, על דרכי ואופן ביצוע ההימום של הבהמות לפני שחיטתן.",
                    "38": "ב. ההיתר ניתן אז על ידי מרן לאביו הרב זצ\"ל, אשר סמך עליו באופן אישי וגם זאת לאחר שכב' אביו צירף אליו גם את הרב זאב תפוחי, להיות מבצע ומשגיח קבוע על אופן ההימום על פי הוראותיו והנחיותיו המיוחדות של מרן זצ\"ל.",
                    "39": "כאשר נודע לי על פטירת אביו הרב זצ\"ל מכבר, וגם הגיעתני השמועה כי לאחרונה עזב הרב תפוחי את שטוקהולם. אי לזאת מוצא אני לנכון לפנות ולבקש מאת מע\"כ שיואיל להודיע לנו בכל ההקדם, אם משתמשים עוד למעשה בנוהג זה של הימום הבהמות לפני שחיטתן?",
                    "40": "כי כל תוקף ההיתר של הימום הבהמות הוא רק זמני, וגם בשעתו ניתן כאמור ההיתר, רק לאביו זצ\"ל ביחד עם הרב תפוחי אשר עליהם סמך מרן זצ\"ל בביצוע ההוראות וההנחיות המיוחדות. ולכן כל תוקף ההיתר הוא רק כל זמן שאביו הרב זצ\"ל היה בחיים חיותו וידע לעמוד על המשמר ולפקח כאמור ביחד עם הרב תפוחי שליט\"א. אבל כאשר חלפו השנים ויחד אתם חלפו גם האנשים האלה, הרי פג ובטל תוקף ההיתר שניתן בשעתו על ידי מרן זצ\"ל; ובכל אופן שהוא במקרה של צורך עליהם לפנות ולהציע נידון זה של ההימום, לפני אישיות תורנית עולמית שתדון בענין ובהלכה זו מחדש.",
                    "41": "נא ונא להודיע לנו על כך בכל ההקדם, כי אנו מודאגים מאד לשמוע ולדעת לנכון כיצד נוהגים שם בנידון זה של הימום הבהמות.",
                    "42": "בתקוה לתשובתו המהירה, ברגשי כבוד רב ובברכת כל טוב סלה.",
                    "43": "הרב יצחק רוזנטאל<br>נאמן בית רבינו",
                    "44": "בין כסה לעשור תשכ\"ד",
                    "45": "למעלת כבוד<br>הרב הראשי לישראל, ראשון לציון<br>הגר\"י נסים שליט\"א<br>ירושלים.",
                    "46": "נעימות בימינו נצח!",
                    "47": "בדבר אשר שאל לדעת מה היתה עמדתו של אותו צדיק הגרצ\"פ פראנק זצ\"ל, בענין הימום הבהמות לפני השחיטה. אם באמת יצא היתר ממנו ועל סמך מה.",
                    "48": "הנני מתכבד להמציא לכת\"ר העתק מכתבי למר יעקבזון בשטוקהולם, ממנו יווכח שההיתר ניתן לרב מיוחד בתנאים מיוחדים.",
                    "49": "הנני בכל הכבוד והברכה ובברכת כוח\"ט,",
                    "50": "הרב יצחק רוזנטאל",
                    "51": "נאמן בית רבינו הגרצ\"פ פראנק זצ\"ל",
                    "52": "<b>החלטת מועצת הרבנות הראשית (משנת תשי\"ד)</b>",
                    "53": "המועצה המורחבת של הרבנות הראשית לישראל, בישיבתה מיום ב' כסלו תשי\"ד, שמעה בענין רב את דברי הרב הראשי לקיסרות הבריטית, וכן דברי מר עולי צייטלין, יו\"ר ועדת השחיטה של שליחי הקהלות בבריטניא, ואחרי שהקריאו לפנינו תעודות חשובות מגדולי המדע מהזמן הכי אחרון בנוגע להימום חשמלי, ואחרי דיון ממצה באה להחלטה ברורה פה אחד כי מפני חששות הלכתיות רציניות אין כל יסוד להתיר הימום חשמלי של הבהמה לפני השחיטה.",
                    "54": "השחיטה המסורתית שלנו, כפי ששמרו עליה במשך כל הדורות, היא צו עליון מפי הקב\"ה למשה רבנו בתורתנו הקדושה, שדרכיה דרכי נעם, והיא ההוגנת באופני המתת הבהמה גם מצד המוסר והרגשות ההומניים.",
                    "55": "על החתום<br>(לפי סדר החתימות מימין לשמאל)",
                    "56": "יצחק אייזיק הלוי הרצוג",
                    "57": "ראובן כץ",
                    "58": "חזקיה שבתי יאושע",
                    "59": "משולם ראטה",
                    "60": "יעקב עדס",
                    "61": "יהושע קניאל",
                    "62": "איסר יהודה אונטרמן",
                    "63": "יעקב משה טולידנו",
                    "64": "עבדיה הדאייה",
                    "65": "שלום מ. אזולאי",
                    "66": "שאול ישראלי",
                    "67": "שמואל הלוי ברוט",
                    "68": "<b>תשובה</b>",
                    "69": "ב\"ה ירושלים ז' בתשרי התשכ\"ד",
                    "70": "לכבוד הרה\"ג המפורסם ד\"ר ישראל ברודי שליט\"א,<br>הרב הראשי לבריטניה,<br>לונדון.",
                    "71": "שלום רוב ברכות,",
                    "72": "מכתבו מיום כ\"ז באלול התשכ\"ג הגיעני, והנני ממהר להשיבו.",
                    "73": "שלחתי לכב' במצורף למכתבי הקודם את חליפת המכתבים עם השואל כדי שמהם יוכל כת\"ר לעמוד כיצד הוצגה הבעיה ומה היתה התשובה. הרב זילברמן, שתאר עצמו כרב הקהילה החרדית בשטוקהולם, כתב כי שחיטת הגסות בשבדיה נעשית עד היום ע\"י הימום ע\"פ היתרו של הרב פרנק, הרב ש\"ד כהנא והרב לפידות זצ\"ל, ואף ממכתב השו\"ב אל כת\"ר משמע כן.",
                    "74": "על כך השיבותי לו כי אין אני תמים דעים עם ההיתר, וברור שדברים אלה עשויים להחליש את ההיתר ולא לחזקו. כלום העובדה שבשבדיה שוחטים ע\"י הימום וע\"פ היתר של רבנים ידועים – אינה ידועה בקרב השלטונות? האם אין הבשר הנשחט ע\"פ היתר זה מקבל תעודת הכשר רבנית?",
                    "75": "ברור גם מתוכן מכתבי כי הצעת הפתרון של: \"כשר, נשחט ע\"י הימום\" אינה שלי אלא של הרב זילברמן, ציינתי כי הצעת הפתרון שלו נראית לי. והטעם הוא כי עד כה הבשר שנשחט ע\"י הימום נחתם \"כשר\" סתם, ובעיקר משום שהוא כרב הקהילה החרדית טוען שאם לא יימצא פתרון יגרום הדבר לאכילת בשר טרף ממש, כמעין מה שאמרו חז\"ל<sup class=\"footnote-marker\">144</sup><i class=\"footnote\">קידושין כא ע\"ב, וראה גם מסכת שמחות פ\"ז, ובפירוש נחלת יעקב שם.</i> \"מוטב שיאכלו ישראל בשר תמותות שחוטות ואל יאכלו בשר תמותות נבילות\".",
                    "76": "מכאן שאין הכוונה שישתמש בשמי, אלא זה פתרון הנועד בעבור המקום ובשמו של רב המקום, ואיני מניח כלל שהרב זילברמן ישתמש בשמי ובמכתבי הנועד לו דוקא, כי אז ינהג שלא כשורה, כי אני חויתי דעתי במפורש בגוף המכתב נגד היתר ההימום.",
                    "77": "ברוח זו כתבתי לשואל והנני מצרף לכת\"ר העתק מכתבי אליו.",
                    "78": "והנני מאחל לכת\"ר ולצאן מרעיתו שנת ברכה והצלחה שנת הרמת קרן התורה וגאולה שלימה.",
                    "79": "בברכת מועדים לשמחה<br>ובכבוד רב,",
                    "80": "יצחק נסים"
                },
                "6": {
                    "0": "<big><strong>שחיטת עופות התלויים בגלגל המסתובב בחשמל</strong></big>",
                    "1": "<b>תשובה (השאלה חסרה)</b>",
                    "2": "ב\"ה. ירושלים,<br>ז' בתשרי התשכ\"ז",
                    "3": "לכבוד<br>מר דוד מרציאנו שו\"ב,<br>מרסיי.",
                    "4": "א.נ.,",
                    "5": "היום הובא מכתבך לידי והנני ממהר להשיב לך בקיצור שאין לשחוט עופות תלויים בגלגל הסובב בחשמל אע\"פ שיש מי שתופש הכנפיים ואין שום מקום לצדד ולהתיר.",
                    "6": "בכבוד רב,",
                    "7": "יצחק נסים"
                },
                "7": {
                    "0": "<big><strong>היש מסורת כשרות לעוף \"אגמיה\"?</strong></big>",
                    "1": "<b>שאלת הרב נסים</b>",
                    "2": "ב\"ה, י\"ח בכסלו התשי\"ח",
                    "3": "לכבוד<br>הרב הגדול המפורסם לשם־טוב ולתהלה,<br>ר' רפאל סאבאן יצ\"ו,<br>הרב הראשי לתורכיה, איסטנבול.",
                    "4": "שלום וישע רב,",
                    "5": "בזמן האחרון מופיעות בישראל להקות של עופות מתורכיה והמכונות בשם \"אגמיה\" ובלע\"ז <b>Fulica Atra</b>.",
                    "6": "בכמה משקים נהוג לצוד עופות אלה בעודם חיים, והואיל והם ניצודים בכמויות ניכרות, נשאלנו אם כשרים הם לאכילה.",
                    "7": "רבנים שבדקו את ה\"אגמיה\" מצאו בו סימני טהרה, אך לא ידוע לנו אם יש מסורת באכילת עוף זה.",
                    "8": "כיון שעופות אלה באים מתורכיה, אולי יודע כת\"ר על מסורת לגביהם, או כל דבר אחר שעשוי להועיל לשם פסיקת הדין לאמיתו.",
                    "9": "בפ\"ש נאמנה ובכבוד רב,<br>יצחק נסים",
                    "10": "<b>תשובת הרב סאבאן</b>",
                    "11": "ב\"ה טו\"ב לח' טבת תשי\"ח (9.1.1958) איסטנבול",
                    "12": "לכ' הרה\"ג מעוז ומגדול ראש\"ל הרב הראשי לישראל כמוהר\"ר יצחק נסים שליט\"א, ירושלים",
                    "13": "ר.מ.נ.,",
                    "14": "קבלתי את מכתבו הבהיר מיום י\"ח לח' כסלו ש.ז. ואחר עד עתה להשיב למר דבר, כי נאלצתי לחקור היטב בענין זה, כי חדש הוא גם בעיני.",
                    "15": "לפי האמור במכתבו, העוף \"אגמיה\" בא מתורכיה, אולם כפי שראתה עיני במלון הצרפתי \"לארוס\" מצאתי כתוב שמוצאו מדרום אמריקה, וממשמעות הלשון שם אפשר להבין או שהוא דומה לתרנגולת ולעוף אחר טמא, או שהוא מורכב משני המינים הללו.",
                    "16": "איך שיהיה, המין הזה לא מוכר אצלנו ולא ידענו איה מקום מוצאו בתורכיה ואיפה צדים אותו. ואנחנו לא שמענו ולא ראינו עד היום ואבותינו לא ספרו לנו, ואין לנו שום מסורת עליו.",
                    "17": "אשמח מאד אם יואיל מר להודיעני תוצאות חקירותיו על זה והסכמת דעתו להלכה ולמעשה.",
                    "18": "בכבוד והוקרה רבה,",
                    "19": "הרב הראשי בתורכיה, רפאל דוד סאבאן ס\"ט"
                },
                "8": {
                    "0": "<big><strong>חישוב \"הפסד מרובה\" ברכוש של שותפים</strong></big>",
                    "1": "<b>תשובה (לשאלה בעל פה)</b>",
                    "2": "ב\"ה, כ\"ז בשבט תשי\"ז",
                    "3": "לכבוד מר מאיר שילוח,<br>קבוצת יבנה",
                    "4": "א.נ.,",
                    "5": "בעת ביקורי בקבוצת יבנה נשאלתי על־ידך: מה הדין באותם דברים שהקילו בהם משום הפסד מרובה, במקרה של שותפים, אם צריך שיגיע לכל אחד מהם הפסד מרובה או די שהחפץ הנדון יש בו הפסד מרובה?",
                    "6": "כפי שהשיבותי לך אז, לדעתי, שאלה זו קשורה באותה פלוגתא של הפוסקים על ההלכה בחו\"מ סי' ו': \"אין הדיינים יושבים לדון בדין פחות משוה פרוטה\". אם שני שותפים תובעים מאדם פרוטה, כלום ייזקק בי\"ד לתביעה זו אם לאו? ראה \"ברכי יוסף\" ו\"פתחי תשובה\" בחו\"מ שם<sup class=\"footnote-marker\">145</sup><i class=\"footnote\">החיד\"א שם אות ו, ובפת\"ש שם ס\"ק א.</i>, שיש פלוגתא בדין זה. יש אומרים שהואיל ודין פרוטה לפנינו, צריך ביה\"ד להזקק ולדון בתביעה זו, ויש אומרים שהיות ולכל אחד מהשותפים אין דין פרוטה, אין ביה\"ד חייב להזקק לתביעה.",
                    "7": "הוא־הדין בשאלתך. מי שסבור שבי\"ד צריך להזקק לתביעה כזו, יסבור שהפסד מרובה הוא לפי החפץ ולא לפי הבעלים. ומי שסבור שבי\"ד לא יזקק לתביעת פרוטה של שותפים, יסבור שהפסד מרובה הוא לפי הבעלים ולא לפי החפץ.",
                    "8": "להלכה, הואיל ומה שמתירים בהפסד מרובה הוא בדבר שמן הדין מותר, אלא שמחמירים בו באין הפסד מרובה, לכן יש לפסוק כמי שסבור שדנים לפי החפץ, ואם החפץ עצמו יש בו הפסד מרובה – הרי שיש להתיר.",
                    "9": "לאחר שעיינתי בשאלה זו, מצאתי כי כן כתב הגאון \"שדי חמד\" בפאת השדה מערכת ה' סי' ד', משמו של \"חמדת משה\"<sup class=\"footnote-marker\">146</sup><i class=\"footnote\">שד\"ח כרך ב, קמב ע\"ג ד\"ה ועל מה.</i>.",
                    "10": "אולם ראיתי ב\"פתחי תשובה\" ביו\"ד סי' ל\"א ס\"ק ב', שנוטה להחמיר במקרה של שותפים כשלא מגיע לכל אחד מהם הפסד מרובה. ובספר \"דרכי הוראה\" ח\"ב פרק י\"ט האריך לחלוק עליו והביא כמה ראיות להקל.",
                    "11": "נשאלת, איפוא, השאלה: מהו שיעורו של הפסד מרובה? בתשובת \"נחלת שבעה\" סי' נ\"ה נאמר, כל שמפסיד יותר משתות הקרן עצמה הרי זה הפסד מרובה אף לעשיר. הפסד מועט הוא כבד של תרנגולת, וכל שהוא יותר מזה הריהו הפסד מרובה לעני ולא לעשיר.",
                    "12": "ה\"שבות יעקב\" בספרו \"סלת למנחה\" כלל נ\"ח דין ב' חלק על דעה זו של בעל \"נחלת שבעה\" וכתב שהפסד מרובה אין הוא כלל דבר שניתן לשיעורין קבועים מראש, אלא הכל לפי ראות עיני המורה. העשיר לפי עשרו והעני בעניו, ולפי העת, הזמן והמקום, וצדדי ההוראה להקל. יש עוד כמה וכמה פוסקים אשר סברו כן, ויש שנתנו שעורים אחרים<sup class=\"footnote-marker\">147</sup><i class=\"footnote\">ראה שד\"ח שם כללים מע' הה\"א אות צ, לה ע\"ג, ושם פאת השדה סי' ד קמב ע\"א ד\"ה ובשיעור הפסד. אנציקלופדיה תלמודית כרך י עמ' לח אות ג ובמקורות שם.</i>.",
                    "13": "לי נראין דברי \"סלת למנחה\" שאין שעור קבוע למונח של הפסד מרובה ושיש לפסוק כמוהו שהכל לפי העת, הזמן והמקום.",
                    "14": "בכבוד רב,<br>יצחק נסים",
                    "15": "<b>תגובת השואל</b>",
                    "16": "ב\"ה, קב' יבנה, כ\"ד אדר א' תשי\"ז",
                    "17": "לכבוד ראש הרבנים לא\"י",
                    "18": "הרה\"ג ר' יצחק נסים שליט\"א",
                    "19": "הנני לאשר בתודה קבלת מכתבו מיום כ\"ז בשבט ש.ז. ובו דברי תשובה לשאלתי עת ביקר בקבוצתנו. ברם מאחר שהדברים טרם הובהרו לי, הריני פורש לפניו את ספקותי כתלמיד הדן בפני רבו, ומקווה שכ' יעיין בדברי ויכבדני בתשובתו למרות טרדותיו:",
                    "20": "כ' קושר את שאלתי [אם לדון ביחס להפסד מרובה בענין טרפות בקבוצה לפי הרכוש הנדון או לפי בעלי הרכוש המרובים] עם פלוגתת הפוסקים בח\"מ ס' ו בדין \"אין הדיינים יושבים לדון בדין פחות משוה פרוטה\" ובדבר אם שני שותפים תובעים מאדם אחד פרוטה אם להזקק לדין או לא. אולם מסופקני אם הנדון דומה לראיה, כי אם קורה אצלנו על כל מאה עופות שבר בעוף מעל צומת הגדין, וכצבור של מאות אנשים הרינו שוחטים כל ערב שבת הכמות הנזכרת ותתעורר השאלה הנ\"ל, הרי זה לפי אותו היחס של בעל הבית רגיל בעיר השוחט מאה עופות במאה שבועות ופעם במאה שבועות תתעורר אצלו אותה השאלה, והרב יתיר לו בתוקף \"הפסד מרובה\" למרות שזה קורה אצלו פעם לתקופה כה ממושכת. ולמה לא לנהוג כך גם אצלנו בכל שבוע מאחר שהיחס איננו משתנה, כי מה הוא ההבדל בין שאלה אחת למאה שבועות לאדם אחד לבין שאלה בכל שבוע למאה איש? ואף המחמיר בענין שניים הדורשים מאדם פרוטה צריך להודות שבמקרה דנן שהיסוד הוא כלכלי (\"הפסד מרובה\") והפעולה היא קבועה וחוזרת ונשנית בתדירות, שאין הבדל בין שאלת יחיד לזמן רחוק לשאלת רבים בתכיפות של זמן, ורק בענין ה\"פרוטה\" יש להחמיר לפי דעה זאת או מפני שהשאלה איננה מסוג פעולה תדירה (כלומר הגורם הכלכלי) או מפאת כעין זלזול בבית דין.",
                    "21": "לו הייתי מנסח את שאלתי איך לנהוג ביחס ליחיד ועשיר במקרה של הפסד מרובה (ולפי דעתו של ה\"שבות יעקוב\" ב\"סולת למנחה\") אז זה אולי דומה לענין ה\"פרוטה\", כי גם השאלה היא אם להסתכל על החפץ או על בעל החפץ אבל במקרה דנן שמצבנו דומה למצבו של סתם בעל הבית בעיר, נדמה שלא משנה העובדא שהעוף שייך לרבים מאחר שהיחס איננו משתנה כאמור לעיל.",
                    "22": "אם טעיתי נא להעמידני על טעותי, ואשמח לקרוא בהקדם על התרת ספקותי.",
                    "23": "בכבוד רב ובברכת התורה,",
                    "24": "מאיר שילוח, <br>קב' יבנה, דאר נע חולדה יבנה",
                    "25": "<b>תגובה נוספת</b>",
                    "26": "ז' ניסן תשי\"ז",
                    "27": "לכבוד הרב ראשון לציון<br>כמר י. נסים שליט\"א",
                    "28": "למכתבו־תשובתו מכ\"ז בשבט בקשר לשאלתי עת ביקר בקבוצתנו, הערתי מספר הערות, והנני מעוניין לשמוע את חוות דעתו על כך (בוודאי קבל מכתבי) נא לכבדני בתשובה.",
                    "29": "אגב: בקדושין ז' ב, מסתפק רבא: שתי בנותיך לשני בני בפרוטה, מהו? בתר נותן ומקבל אזלינן והאיכא ממונא, או בתר דידהו אזלינן והא ליכא, יש כאן אם אינני טועה מהעיקרון של שאלתי, ומובא ב\"מועדים בהלכה\" להרב זוין \"פסח\" דף רנ\"ד והערות 47, 48.",
                    "30": "בברכת התורה וחג שמח,",
                    "31": "מאיר שילוח<br>קב' יבנה,<br>דאר נע חולדה־יבנה."
                },
                "9": {
                    "0": "<big><strong>האם יש צורך בבדיקת ריאות בעופות?</strong></big>",
                    "1": "<b>תשובה</b>",
                    "2": "ב\"ה. מוצאי שבת קדש, י' אדר התשכ\"ד",
                    "3": "לכבוד<br>הרב הגאון המופלא ומופלג בתורה ויראה<br>כש\"ת ר' רפאל ברוך טולידאנו שליט\"א<br>בני ברק.",
                    "4": "אחדשה\"ט וש\"ת,",
                    "5": "קבלתי את מכתבו מיום כ\"ט בשבט ש\"ז, בו מביע רו\"מ כת\"ר את תמהונו על מה שפורסם במודעות במח\"ק [במחוז קדשו] בני־ברק משם מרא דאתרא שליט\"א \"שהוא אינו אחראי על טריפות הריאות של העופות, וצריכים להזהר\", וקמ\"ל שיש צורך בבדיקת הריאות של העופות, דבר שלא נשמע מעולם וכמ\"ש הרמב\"ם בפי\"א מהלכות שחיטה הי\"ב: \"מעולם לא שמענו במי שבדק עוף, אלא אם נולד לו חשש\". זה תורף דברי הדר\"ג.",
                    "6": "מחמת טרדותי המרובות נתאחרה תשובתי ומסיבה זו הנני כותב עתה בחפזון רב.",
                    "7": "הנה אמת נכון הדבר שאין צורך בבדיקת הריאה משום סירכא חוץ מבהמה וחיה, וכמו שכתב נמי כן הרשב\"ץ בס' \"יבין שמועה\" בפ\"ג מהלכות טריפות דף ט\"ז וז\"ל: \"ודוקא בהמה או חיה, אבל עוף לא שמענו לעולם בדיקת הריאה בסירכות, אע\"פ שאם מצינו בה סירכא, יהיה העוף אסור, שכל הטריפות שמנו חכמים בבהמה, כנגדן בעוף, אבל מסתמא אינה צריכה בדיקה ולא נמצא בשום מקום זכר לבדיקת הריאה בעוף וכו'\", ע\"ש.",
                    "8": "ומרן בש\"ע סי' ט\"ל שנה ופירש בהמה וחיה. ומשמע דוקא בהמה וחיה, אבל עוף לא. ועיין כנסת הגדולה, הגהות הטור, סי' ט\"ל אות א, שדן באריכות בדין סירכא בריאה של העוף. וע\"ש שהביא דברי הרשב\"ץ הנ\"ל מכ\"י להוכיח מדבריו נמי שיש מציאות שתראה סירכא בריאה של עוף, לאפוקי מהסוברים שהביא שאי אפשר בשום פנים שתמצא סירכא בריאה של עוף, שבודאי לא כתב הרשב\"ץ דבריו לבטלה. אם אי אפשר שתמצא סירכא בעוף, מה לו להשמיענו שסירכא פוסלת בעוף כיון דאי אפשר להמצא, אלא ודאי שס\"ל דסירכא נמצאת לפעמים בריאת עוף, אלא שבעוף היא מלתא דלא שכיחה כי אם מיעוטא דמיעוטא פעם ביובל, ומסתמא אין צריך לבדוק בריאות העוף משום סירכא, כמו בבהמה שאין צריך לבדוק אחר שאר טריפות וכו', ע\"ש.",
                    "9": "ועיין להגאון חיד\"א בספר \"מחזיק ברכה\" סי' ט\"ל אות ה, ו, שהביא דברי הכנה\"ג הנ\"ל והאריך ומסיק בהמצא סירכא בעוף, כל מקום שסרוכה לצלעות כשרה. ואם נסרכה לצד פנים טרפה. מכל מקום אין אנו זקוקין לבדוק אלא בהמה וחיה. וכן כתבו עוד כמה וכמה אחרונים שאין כל צורך לבדוק בריאות של עוף משום סירכא.",
                    "10": "אם יש לבדוק בריאה של עוף משום בועה.",
                    "11": "הנה האחרונים האריכו בדין הבועות בריאה של עוף, ויש שכתבו שדינן כדין הבועות הנמצאות בריאה של הבהמה. שכתבו האחרונים דקי\"ל כהרמ\"א בסי' ל\"ז, דאפילו אם נמצא בהן מים עכורים וסרוחים הרי זו מותרת ועיין פרי חדש ופרי תואר ועוד, והוא הדין בריאה של עוף, אם נמצאו בה בועות, אפילו אם יש בהן מים עכורין וסרוחין מותר.",
                    "12": "ובעל \"האלף לך שלמה\" בכמה מתשובותיו כתב לחלק בזה בין ריאה של עוף לריאה של הבהמה, ומסיק להחמיר בכל מין בועה שתמצא בריאה של עוף, וכתב על המכשירין שמאכילין טריפות. עיין \"טוב טעם ודעת\" מהדורא תניינא סי' ס\"ז, \"האלף לך שלמה\" סי' שס\"ט ושע\"ד. ורבים דנו בדבריו, ויש שכתבו שהפריז על המדה וצדדו שיש להעלים עין ולהשליך הריאות אפילו במקום שידוע שברוב העופות של אותו המקום נמצאים בועות בריאות שלהם. ויש שכתבו שמשום כך יש לומר דהיינו רביתייהו. ויש עוד שכתבו שדוקא דאם נמצא בהן מים זכים יש להקל.",
                    "13": "ועיין שו\"ת מנחת משה (לר' משה נחום ירושלימסקי, יו\"ד סי' ה-ז) שדן בזה עם גדולים והובאו שם תשובותיהם בנדון.",
                    "14": "ועיין דעת תורה למהרש\"מ סי' ל\"ז סק\"ג שכתב שמצא בכ\"י ששאל הגאון מליסא לר' עקיבא איגר בזה הלשון: \"בדבר ריאה של עוף שיש בה טינרי או בועי באופן שכשר בבהמה בלא בדיקה, לא השבני דבר, ומבוקשי שימחול על כבודו להשיב לי תיכף כי הוא מילתא דשכיחא. וכמדומה לי שמטריפין בחנם\", וכתב עוד שם בדעת תורה בשם הגאון ר\"מ טויבש ששחק על האוסר וכו', ע\"ש. ומסקנתו של בעל דעת תורה היא: אם הבועה אינה בשיפולי ולא מעל\"ע [מעבר לעבר] כשר. וגם אם יש הרבה בועות ומרוחקות קצת זו מזו, אין להחזיק רעותא לחוש שמא היו סמיכי או בשיפולי ויש להקל ע\"ש.",
                    "15": "וכן ראיתי בעוד כמה מספרי השו\"ת של רבני אשכנז שהאריכו בדין הבועות שנמצאים לרוב במקומותיהם, ומשמע מדבריהם שמשום כך יש צורך בבדיקת הריאה.",
                    "16": "פה בארץ לא בודקים ואי אפשר לקבוע האחוז של העופות שיש בריאותיהם בועות כדי להצריך בדיקה. והמחמיר לבדוק תבוא עליו ברכת טוב<sup class=\"footnote-marker\">148</sup><i class=\"footnote\">ראה הגהות מרדכי חולין סימן תשלט, זבחי צדק ח\"א סימן לה אות קכ, ושם סימן טל אות שלה, שלו. כף החיים (סופר) יו\"ד סי' לה אות קפד, קפה, ושם סימן לט אות ח,ט. ושו\"ת יבי\"א ח\"ה יו\"ד סי' ב אות ג.</i>.",
                    "17": "בכבוד רב,",
                    "18": "יצחק נסים"
                },
                "10": {
                    "0": "<big><strong>כבד שנצלה ולא הניחו החיתוך כלפי מטה; מוהל היוצא אחר הצליה; עוף שנמלח כשהריאה בתוכו; האם לעשות חזרת הש\"ץ במניין מצומצם? מה טעם אין איסור \"בל תוסיף\" בתקיעת שופר באלול? שאלות בעניין מליחה וצליית כבד; חזרת הש\"ץ במניין מצומצם; \"בל תוסיף\" בתקיעת שופר באלול</strong></big>",
                    "1": "(תשובה זו אינה זמינה במהדורה הדיגיטלית)"
                },
                "11": {
                    "0": "<big><strong>נתינת שמן על כבד לפני הצליה</strong></big>",
                    "1": "<small>נחלת אבות נו</small>",
                    "2": "<b>שאלה</b>",
                    "3": "כבד שנמצא על שפוד, האם מותר לשים עליו מעט שמן שומשומין.",
                    "4": "<b>תשובה</b>",
                    "5": "שאלת חכם חצי תשובה, כי באמת אין להקל בזה, ועיין בש\"ע יו\"ד סי' ע\"ג סעיף א', אם בדיעבד בשלו הכבד לבדו בקדרה, מותר לבדו, אבל הקדרה אסורה, וכן המים. וכיון שהמים שנתבשל בהם אסורים, ממילא צריך הכבד הדחה אח\"כ להעביר ממנו המים האסורים<sup class=\"footnote-marker\">157</sup><i class=\"footnote\">ראה שם בכה\"ח (סופר) אות טו בשם רש\"ל וכנה\"ג.</i>. וכאן נמי בנדון השאלה, כשנותן עליו שמן וצולהו, השמן מיד נאסר, וזה את\"ל דגם שמן אינו בולע, מה שאין כן דעת הפוסקים שכתבו דמה שאמרו שהכבד פולט ואינו בולע, הוא במים, דקלוש, כמו מים וירקות וכדומה, וכן דם בעין, אבל שמנונית וציר בולע ואסור, ולהיות כי בענין זה רבו השיטות הענינים עמוקים ומבוארים בדברי הש\"ע בסי' הנ\"ל ובפוסקים החונים עליו, לא ראיתי להאריך.<sup class=\"footnote-marker\">158</sup><i class=\"footnote\">ראה דרכי תשובה סי' עח ס\"ק ד-ה, כה\"ח שם אות ו, שו\"ת משנה הלכות ח\"ה סי' צא וסיים שם: וא\"כ פשוט דכבד נמי מותר לכ\"ע למשוח בשמן קודם צלייתו ויאכלו ענוים וישבעו. עכ\"ל. ותשובה זו צריכה לי עיון.</i>"
                },
                "12": {
                    "0": "<big><strong>האם כתיבה על קופסת חלב־שקדים שהוא עשוי משקדים נחשבת כ\"היכר\"?</strong></big>",
                    "1": "<b>תשובה</b>",
                    "2": "ב\"ה, ירושלים, עש\"ק וישלח טו כסלו התשכ\"ה",
                    "3": "לכבוד<br>הרה\"ג המפורסם וכו' כש\"ת ר' ש. אפרתי שליט\"א<br>ראש מחלקת הכשרות הארצית<br>ירושלים.",
                    "4": "שלום וישע רב,",
                    "5": "מה שאמרתי לכ\"ת שנראה לי לכאורה דמ\"ש הרמ\"א בסי' פ\"ז לענין חלב שקדים שיש להניח אצלו שקדים, שר\"ל בתוכו, והיינו משום כי דין זה נלמד מדין דם דגים, ושם מבואר דבעינן שהקשקשים יהיו בתוכו, עיין כריתות כ\"א: וטור וב\"י סי' ס\"ו וש\"ע שם ס\"ט<sup class=\"footnote-marker\">159</sup><i class=\"footnote\">ראה חידושי רעק\"א שם מה שכתב בזה.</i>.",
                    "6": "כעת ראיתי להרש\"ל בים של שלמה בפ' כל הבשר סי' נ\"ב שכתב: פירוש שהניח קשקשים \"בתוכו או בצידו\" וכתב: ומשום הכי נראה בפורים שרגילים לאכול תרנגולת בחלב שקדים, שאסור אם לא שיניח שקדים קלופין \"בתוכן ובצידן\". ונראים הדברים כסותרים, ונראה עיקר כמ\"ש בסוף שצריך להניח בתוכן ובצידן. ועיין בתורת חטאת כלל ס\"ב אות ח' שכתב משם הרש\"ל הנ\"ל אלא אם כן הניחו מן השקדים \"בקערה\".",
                    "7": "ועתה הן בחפשי באחרונים ראיתי להרב בעל ברית מלח, בתקריב מלח כלל ג' אות ט', שהאריך והעלה דמועיל כשמניח מן הצד עי\"ש<sup class=\"footnote-marker\">160</sup><i class=\"footnote\">ראה כה\"ח (סופר) יו\"ד סי' פז אות כה, כח.</i>.",
                    "8": "ובענין נדון כ\"ת לדעתי אין תועלת במה שכותבים על הקופסה, כי ע\"פ הרוב מגישים את החלב שבתוכה בכוסות.",
                    "9": "בכבוד רב,",
                    "10": "יצחק נסים"
                },
                "13": {
                    "0": "<big><strong>איסור בישולי גויים בחלב</strong></big>",
                    "1": "<b>שאלה</b>",
                    "2": "בעזהי\"ת א, יום ד' חנוכה תשט\"ז",
                    "3": "הימים האלה נעשים ונזכרים לרב נפלאות ונסים<br>להו\"כ הרב הגאון<br>שר התורה וההוראה,<br>ראשון לציון מוהר\"ר יצחק נסים שליט\"א,<br>הרב הראשי לישראל.",
                    "4": "אדוני הרב רחימא דנפשאי שליט\"א",
                    "5": "שמחתי מאוד היום בקבלת יקרתו, וטרם יהיה שיח, תודתי נתונה ממעמקי לבבי על שהואיל בטובו להשיבני תשובה מאהבה<sup class=\"footnote-marker\">161</sup><i class=\"footnote\">לעיל שער יב, סימן כד, עמ' &lt;ov&gt;.</i>. תשואות חן לו שעוררני על תשובת חת\"ס מש\"כ בדברי החס\"ל בנהר י\"ג – האמת אגיד: כאשר כתבתי לכבודו שי' באישון לילה, כבר הייתי עיף מאוד ועצל לראות דברי ח\"ס בגופן שלהן, רק כתבתי כפי מה שנרשם אצלי במקום אחר וכעת שמחתי מאוד לראות דבריו בזה שהם קילורין לעינים.",
                    "6": "והנה זה יומים שאני עצור בחדר המטה וידי רפו, אבל אהבה דוחקת, ואמרתי לעורר את כב' במה שהביא ראי' מדברי תו\"י, יומא כ\"ח ע\"ב תנא מאברהם גמר שבקי בהלכה היה אע\"פ שקודם מתן תורה היה, ובודאי גם יצחק וגם יעקב בקיאים בהלכה היו, ויש ללמוד מהם אע\"פ שקודם מתן תורה היו, אלו תורף דבריו. ובשדי־חמד<sup class=\"footnote-marker\">162</sup><i class=\"footnote\">כללים מע' האלף כרך א עמ' 82 אות שכא.</i> כתב: לכאורה נראה כוונת התוס' לומר, אע\"ג דבעלמא אין למדין מקודם מתן תורה, אברהם אבינו שאני, שבקי בהלכה היה ולמדין ממנו, ויעוין בס' \"יד דוד\" ביומא שם, הביא מש\"כ בכפתור ופרח שפי' ואנן מאברהם וכו', שאין אנו מקיימין המצות משום שעשו כן האבות, רק בשביל שנצטוה משה רבנו בסיני, ותי' רבא דגוף המצוה אין למדין, אבל תכסיס המצוה למדין, כמו שלמדין לענין זריזות המצוה. ועוד כ' די\"מ תמיהת רב יוסף ואנן מאברהם וכו', שאין ללמוד מקודם מתן תורה וכ' היד דוד: ולפ\"ז לא ידעתי מה תירץ? וצ\"ל ג\"כ דמשום זריזות שפיר יש ללמוד כמו שלמדים במילה לענין זריזות עכ\"ל, ועל כרחך כוונתו לומר דלפירוש זה ג\"כ כוונת ת\"י דבא הוא לחלק בין גוף המצוה לתכסיס המצוה, יעו\"ש באריכות.",
                    "7": "עוד אחת אעי\"ר. ואנכי הרואה בספרו הנחמד \"יין הטוב\" סי' ז' בחיו\"ד, נשאל על דבר חלב אם שייך בו דין בשולי עכו\"ם. וכבודו כ' שמצא מפורש להדיא ברמב\"ם פי\"ז מהל' מאכלות אסורות הי\"ד דאין בחלב איסור בשולי גוים כלל – ומצאתי לו תנא גדול דמסייע ליה בהכי במהרש\"ם ח\"ב סי' רס\"ב נשאל ג\"כ בכיוצא בזה וכ' גם כן שמצא כן הדבר מפורש בר\"מ הנ\"ל, ומהאי טעמא הקיל בדבר, יעוין שם.",
                    "8": "ותבט עיני בס' שו\"ת מהרי\"ץ הנדפס מחדש (מהגאון מהרי\"ץ דושינסקיא ז\"ל) בסי' מ\"ו השאלה אם בשלה נכרית חלב שנחלב ביו\"ט לענין מוקצה. ובסוף התשובה חקר שם אם אין בזה משום בישול עכו\"ם, ואף דנאכל כמו שהוא חי לא שייך בישול גוי, אבל הרופאים כולם מעידים שחלב חי בלי בישול הוא סכנה, יעוין שם (ולא הזכיר כלום מד' הרמב\"ם הנ\"ל). וכבר בימי חרפי שמעתי זאת שחלב חי הוא סכנה, ועובדא ידענא בבחור שהיה טמיר ונעלם אצל גויים בעת השואה בקהלת פעסט ושתה רק חלב חי ובא לידי סכנה ל\"ע, לפי\"ז אם כנים הדברים של הרופאים צע\"ע.",
                    "9": "והשי\"ת יעזרנו להקים כח דת תוה\"ק על כנה בעז והדר, כרצונו וכרצון כל יראיו להסיר כל מכשול ולישר דרך סלולה בתורה והמצוה, כנפשו הרמה, ונפש חותם ביראת הכבוד.",
                    "10": "ישראל וולץ",
                    "11": "<b>תשובה</b>",
                    "12": "ל כסלו תשט\"ז",
                    "13": "חיים ושלום וכל טוב סלה להוד כבוד ידי\"נ<br>הרה\"ג הגאון המפורסם חו\"ב<br>מוהר\"ר ישראל וולץ שליט\"א",
                    "14": "כבוד הדר\"ג,",
                    "15": "קבלתי את מכתבו ונהניתי מהערותיו היקרות. על אחת מהן, בענין אם שייך איסור בשולי גויים בחלב – אשיב.",
                    "16": "תשובה ז' חיו\"ד שבספר \"יין הטוב\", היא אינה ממני, אלא של אחי הגה\"צ יחזקאל עזרא נ\"ע, שנפטר בעיה\"ק ירושלים בשנת תרס\"ח בקיצור ימים ושנים – כבן 30 שנה. המנוח היה מפורסם בזמנו כגאון מופלג, ותשובה זו כתב בהיותו בבגדד בשנת תרנ\"ב והוא כבן ט\"ז שנה. דומני שאז עוד לא הודפס שו\"ת מהרש\"ם ח\"ב.",
                    "17": "בענין שאומרים הרופאים שסכנה לשתות חלב חי – ברור דאין זה משנה את הדין, והוא מצד עצמו ראוי לשתותו חי ולא נכלל בכלל הגזירה, דלא גזרו אלא בדבר שמצד עצמו אינו נאכל כמו שהוא חי. וראה בתשובה הנ\"ל מ\"ש משם הריטב\"א בחידושיו לע\"ז<sup class=\"footnote-marker\">163</sup><i class=\"footnote\">דף לח ע\"א, הביאו החיד\"א בברכי יוסף יו\"ד סי' קיג אות א ד\"ה וראיתי.</i>, והוא פשוט.",
                    "18": "בידידות וביקרא דאורייתא,",
                    "19": "יצחק נסים"
                },
                "14": {
                    "0": "<big><strong>איסור בישולי גויים במרקחת (ריבה)</strong></big>",
                    "1": "(תשובה זו אינה זמינה במהדורה הדיגיטלית)"
                },
                "15": {
                    "0": "<big><strong>מה הבעיה בהעמדת גבינה בקיבה, הרי \"קיבה – פירשא בעלמא\"?</strong></big>",
                    "1": "(תשובה זו אינה זמינה במהדורה הדיגיטלית)"
                },
                "16": {
                    "0": "<big><strong>אכילת עוף עם דגים</strong></big>",
                    "1": "(תשובה זו אינה זמינה במהדורה הדיגיטלית)"
                },
                "17": {
                    "0": "<big><strong>אשת כהן שהפרישה חלה ונתערבה – האם יכולה להישאל עליה?</strong></big>",
                    "1": "<b>שאלה</b>",
                    "2": "ב\"ה, יום כ\"ז שבט תשל\"א",
                    "3": "החיים והשלום יחדיו יהיו תמים. על ראש החכם והשלם הגאון הנודע בישראל שמו הרב יצחק נסים שליט\"א,<br>הראל\"צ והרב הראשי לישראל.",
                    "4": "אחר ברכת שלום כיאות לערכו הרם והנשגב.",
                    "5": "אפנה אליו בזה בקשר לשאלה דלקמן. ואקוה שימצא פנאי ויחווה לי דעתו הגדולה בנידון זה. וע\"כ יתברך מן השמים, ויאריך ימים ושנים על ממלכתו.",
                    "6": "באשת כהן שהפרישה חלה מעיסתה, ואח\"כ נתערבה החלה בעיסה, ונשאלה השאלה, האם אפשר להתיר העיסה (ולא הי' בו ביטול בק\"א).",
                    "7": "וזה אשר החילותי בעזר החונן לאדם דעת.",
                    "8": "ביור\"ד סי שכ\"ז פסק הרמ\"א, שאפשר להשאל עליו. וכן הסכים עמו הש\"ך, אבל בט\"ז שם חלק על הרמ\"א, וסובר שא\"א להשאל עליו. אא\"כ יש פתח אחר לחרטה. ולמעשה נראה דגדולי הפוסקים חששו לדברי הט\"ז, יעויין בשאילת יעבץ סי' צ\"ח ובשו\"ת חת\"ם סופר יור\"ד סי' שי\"ט, דפסקו דאם נתערבה באותה עיסה אפשר להסתמך על דברי הירושלמי בדמאי, דהדרא לטיבלא, אבל אם נתערבה בעיסה אחרת אין להתיר אלא לצורך גדול. אבל הגר\"א והחזו\"א (זרעים – דמאי סי' ט\"ו סק\"י), פירשו אחרת בירושלמי ולשיטתם אין כתוב בירושלמי דהדרא לטובלא, וא\"כ לשיטתם אף באותה עיסה, אין להתיר אלא לצורך גדול.",
                    "9": "אכן בנידון דידן נראה דאין להתיר ולהשאל אף לצורך גדול ואף אם יש פתח אחר לחרטה. דהנה בגמ' נדרים נ\"ט מבואר דאם הגיע ליד כהן, א\"א להשאל עליו. ולכאורה אף אם הכהן עצמו הפריש, הוי כהגיע ליד כהן. ואינו יכול להשאל עליו, וכן מצאתי בספר \"חלקת יואב\" בקונטרס קבא דקשייתא קושיא ל\"ג. וא\"כ בשאלתנו דהוי אשת כהן, אין להתיר ולהשאל כלל וכלל. וכל העיסה אסורה.",
                    "10": "הנלענ\"ד כתבתי.<br>ואצפה לתשובתו המהירה.",
                    "11": "בברכת התורה וכט\"ס. המצפה לישועת ישראל בגאולה שלמה בקרוב.",
                    "12": "יוסף הרץ",
                    "13": "<b>תשובה</b>",
                    "14": "ב\"ה. ירושלים,<br>ו' באדר התשל\"א",
                    "15": "לכבוד<br>הרב החו\"ב כש\"ת ר' יוסף הרץ שליט\"א<br>ירושלים ת\"ו.",
                    "16": "אחדשה\"ט,",
                    "17": "קיבלתי מכתבו מיום כ\"ז בשבט ש\"ז בו שקיל וטרי כ\"ת בדין חלה שנתערבה שכתבו הפוסקים שאפשר בשאלה, ומחדש בטובו דאם העיסה היא של כהן לא מצי לשאול עליה, דהוא עצמו זכה בה ודינה כדין הגיעה ליד כהן.",
                    "18": "הנה לע\"ד לא נראה כלל חדושו זה. והספר חלקת יואב שכ\"ת מסתמך עליו לא ראיתיו מעולם ובודאי הוא מאחרוני זמננו, ובמח\"כ שגה בזה, ומסתמות דברי כל הפוסקים שכתבו שאפשר בשאלה לא נראה כן, ונראה שגם כהן יכול לשאול אם נתערבה חלתו. ומ\"ש בהגיעה ליד כהן אין נשאלין עליה, שם משום שיצאה מידו וזכה בה אחר הכהן, וגם בזה יש פלוגתא, ואין לי פנאי כעת להאריך.",
                    "19": "ועיין היטב נודע ביהודה מהד\"ת יו\"ד סי' קנ\"ד, ח\"ס יו\"ד סי' ש\"ך, ובסה\"ק יין הטוב יו\"ד סי' ט\"ו, ובעיונו שם יתחוורו לו הענינים<sup class=\"footnote-marker\">178</sup><i class=\"footnote\">ראה בבלי נדרים נט ע\"א, הרמב\"ם פ\"ד מהלכות תרומות הי\"ז ובכסף משנה שם לענין כהן, ערוך השולחן העתיד הלכות תרומות סימן סה סע' ז-ח. וברמ\"א יו\"ד סי' שכג, ובט\"ז שם ס\"ק ב, ובש\"ך שם ס\"ק ה, ובשו\"ע שם סי' שלא סע' מח, שו\"ת האלף לך שלמה יו\"ד סי' רצא. ולענין צדקה ראה שו\"ע יו\"ד סי' רנח סע' ו ובפת\"ש שם ס\"ק ט, ובשו\"ת יבי\"א ח\"א חיו\"ד סי' כא אות ט, משפטי ארץ אוצר הלכות ארץ ישראל, חלה פ\"ז סע' ח, עמ' 117 הע' 29.</i>, ומשום כך הסתפקתי בשורות אלו ועמו הסליחה."
                }
            }
        },
        "3_Volume III": {
            "0_17 Prepare to greet your God": {
                "0": {
                    "0": "<big><strong>בענין שמות הארץ, האם מותר להשתמש באתנן לדבר מצוה, נגיעה בנעלי גומי לענין נטילת ידים</strong></big>",
                    "1": "(תשובה זו אינה זמינה במהדורה הדיגיטלית)"
                },
                "1": {
                    "0": "<big><strong>הליכה ד' אמות בגילוי ראש;<br>ברכת מזונות על מצות שלא בפסח</strong></big>",
                    "1": "<b>שאלה</b>",
                    "2": "ז' אדר תשכ\"ו לפ\"ק",
                    "3": "לכבוד הרב הגאון הגדול כש\"ת מוהר\"ר יצחק נסים שליט\"א<br>הרב הראשי לאה\"ק",
                    "4": "היות שנמצאים בישיבתנו בחורים מבני עדת הספרדים יוצאי אלעפא [חאלב] שבסוריא – וקהיר שבמצרים, שאינם נזהרים בדין המובא בש\"ע או\"ח סימן ב באיסור הליכת ד' אמות בגילוי הראש, וסומכים עצמם על שבמקומות מושביהם לא החמירו בזה רק הרבנים ות\"ח. לכן אני פונה למעכ\"ת בשאלה האם יש איזה סמך למנהגיהם, ואפילו אם נאמר שמנהגיהם בשורת הדין, איך הוא עכשיו שגרים בין יהודים מעדת האשכנזים שדין זה נתפשט אצלם.",
                    "5": "עוד נתפשט אצלם המנהג לברך ברכת בורא מיני מזונות על אכילת מצה בכל ימות השנה לבד מפסח שאז קובעין סעודה על המצה ומברכין ברכת המוציא. האם יש איזה סמך לנוהג זה, או הוא בכלל טעות?",
                    "6": "בכבוד רב,<br>ירוחם לשינסקי",
                    "7": "<b>תשובה</b>",
                    "8": "ב\"ה. ירושלים,<br>ג' בטבת התשכ\"ז",
                    "9": "לכבוד<br>הרב ירוחם לשינסקי שליט\"א<br>ניו־יורק.",
                    "10": "שלום וישע רב,",
                    "11": "שאלותיו קיבלתי במועדן, ובשל טרדות הזמן המרובות אחרתי להשיב עד עתה.",
                    "12": "בענין ההליכה בגילוי ראש: רוב הפוסקים סבורים שהליכת ד' אמות בגילוי ראש אסורה היא מן הדין. וכן פירשו דעת מרן בשו\"ע א\"ח סימן ב' סעיף ו', שאסור לילך בקומה זקופה, שהדבר מוסב גם על הליכה ד' אמות בגילוי ראש. לגבי אלה שהיה מנהגם לא להקפיד, כפי שכב' כותב, כתבו האחרונים, כיוון שהיום מנהג כל הלא־יהודים לילך בגילוי־ראש, יש בכך משום בחוקותיהם לא תלכו<sup class=\"footnote-marker\">7</sup><i class=\"footnote\">ויקרא יח, ג. ראה הרמב\"ם ריש פי\"א מהלכות עבודה זרה.</i>. והאריך בזה מאד בעל ספר \"פתח הדביר\" על שולחן ערוך בסי' הנ\"ל<sup class=\"footnote-marker\">8</sup><i class=\"footnote\">ראה ספר חסידים סימן נג, שו\"ת התשב\"ץ סימן תקמז, ט\"ז סימן ח סק\"ג, שו\"ת האלף לך שלמה קלוגר או\"ח סימן ג, שו\"ת אגרות משה או\"ח סי' א, שו\"ת ציץ אליעזר ח\"ד סי' ח, וח\"ה סי' ו אות א, שו\"ת תבואות שמש משאש או\"ח סי' לג, שו\"ת יחו\"ד ח\"ד סימן א, ותשובת הרב להלן שער יח סימן ט.</i>.",
                    "13": "בענין הברכה על המצות שלא בפסח: אמת, נכון הדבר. רבים נוהגים לדונם כפת כיסנין ולברך עליהם בורא מיני מזונות, אם אוכלים עד שיעור ג' ביצים, שהם 162 גרם. יותר מזה, יש ליטול ידים ולברך המוציא<sup class=\"footnote-marker\">9</sup><i class=\"footnote\">ראה שו\"ע או\"ח סימן קסח סע' ז, שיירי כנה\"ג סי' קנח הגב\"י אות א, החיד\"א במחזיק ברכה שם ס\"ק ה, גינת ורדים גן המלך סי' סד, נתיבי עם סימן קסח, שו\"ת יחו\"ד ח\"ג סי' יב, שו\"ת ציץ אליעזר חי\"א סי' יט, שו\"ת שמש ומגן ח\"א או\"ח סי' לד, אור לציון ח\"ב פי\"ב סע' ג, עמ' צו, שו\"ת אוצרות יוסף ח\"ח סי' ט, עמ' נא. ועל שעור קביעות סעודה ראה בן איש חי ש\"א פרשת פנחס אות יט, כף החיים (סופר) סי' קסח אות מה, אור לציון תשובות ב עמ' צז, וחזו\"ע ברכות עמ' סא.</i>.",
                    "14": "בכבוד רב,<br>יצחק נסים"
                },
                "2": {
                    "0": "<big><strong>על מכונת גילוח חשמלית</strong></big>",
                    "1": "<b>שאלה</b>",
                    "2": "ב\"ה, יום ד ס' תולדות התשי\"ח",
                    "3": "לכבוד מעלת ותהלת הראב\"ד מקודש<br>ראש\"ל ר' יצחק נסים יצ\"ו,<br>עיה\"ק ירושלים תובב\"א",
                    "4": "נשאלתי היום בענין גילוח הזקן שאסור בתער וכן בארזו\"אר שהוא כעין תער ויחידי בלי זוגי. ורק יש היתר ע\"י מכונה הזוגית שמגלח ביד.",
                    "5": "הנה יש מין מכונה אחרת שמגלחים בה ע\"י חשמל, וראיתי ולא ירדתי לסוף דעתה, אם היא זוגית או כעין תער? ויש אומרים שהגילוח שלה הוא ע\"י שריפת השערות ע\"י החשמל ולא חותכת.",
                    "6": "ולסיבת הענין הזה איסור דאורייתא, בבקשה להשתדל בזה ולשאול האומנים ויגיד לי אם מותר לגלח בה או לא?",
                    "7": "ושכמ\"ה ושלום רב,",
                    "8": "ע\"ה צגייר עשוש ס\"ט",
                    "9": "<b>תשובה</b>",
                    "10": "ב\"ה, י\"ד אדר תשי\"ח",
                    "11": "לכבוד<br>ר' צגייר עשוש יצ\"ו,<br>שכון ג' 331, באר שבע",
                    "12": "שלום רב,",
                    "13": "בתשובה לשאלתו בענין מכונת הגילוח החשמלית הזוגית, הורני כב' הראשון לציון הרב הראשי לישראל להודיעו, שהמכונות החשמליות שאין בהן סכין אלא זוגית כמין מספריים, נהגו רבים להקל בזה<sup class=\"footnote-marker\">10</sup><i class=\"footnote\">הרמב\"ם פי\"ב עבודה זרה ה\"ז, כסף משנה שם, ספר החינוך מצוה רנב, טור ושו\"ע יו\"ד סי' קפא סע' י, שו\"ת הר\"מ אליהו כרך תש\"ן-תשנ\"ג סי' סו, ובהע' שם ציין לברכי יוסף יו\"ד שם סעיף ב-ג, ושו\"ת חיים שאל סי' נב.</i>.",
                    "14": "בכבוד רב,",
                    "15": "מזכיר"
                },
                "3": {
                    "0": "<big><strong>לבישת טלית קטן כל היום</strong></big>",
                    "1": "<b>שאלה</b>",
                    "2": "ב\"ה, ירושלים א' בשבט תשכ\"ט",
                    "3": "לכבוד<br>לשכת הראשל\"צ<br>הרב הראשי לישראל<br>הגאון ר' יצחק נסים שליט\"א<br>ירושלים",
                    "4": "רב מאד נכבד,",
                    "5": "הנדון: טלית קטן",
                    "6": "במכתבכם מיום ט' בחשון כתבתם כי כב' הרב הראשי מקוה להתפנות בימים הקרובים ולכתוב בפרוט כמבוקש.",
                    "7": "אני חוזר על בקשתי במכתבי מיום ו' חשון תשכ\"ט שכב' הרב הראשי יואיל לכתוב לנו דברים על חשיבות מצות טלית קטן בכל שעות היום, ושיש לחנך לכך גם ילדים מעדות המזרח, ולא להסתפק בעטיפת הטלית בשעת התפילה.",
                    "8": "כתבתי שאנו מעונינים להפיץ את הדברים בין תלמידי בתי הספר וההורים. פנינו גם לכמה רבנים מעולי ארצות צפון אפריקה ותימן שיכתבו גם הם דברים כנ\"ל.",
                    "9": "אנו מעונינים לפרסם את כל החומר בין התלמידים כדי לחזק את קיום מצוות ציצית.",
                    "10": "בכבוד רב,",
                    "11": "א' רון<br>מפקח ארצי",
                    "12": "<b>תשובה</b>",
                    "13": "ב\"ה. ירושלים,<br>כ\"ד בשבט התשכ\"ט",
                    "14": "לכבוד<br>מר א. רון<br>מפקח ארצי<br>משרד החינוך והתרבות<br>אגף החינוך הדתי<br>ירושלים.",
                    "15": "שלום וישע רב,",
                    "16": "בתשובה למכתבך מיום א' בחודש זה הורני כב' הרב הראשי להשיבך, כי היות ומנהג כל היראים בארץ וברוב ככל תפוצות הגולה ללבוש טלית קטן וכפי מה שכתב מרן בש\"ע סי' כד \"וטוב ונכון להיות כל אדם זהיר ללבוש טלית קטן כל היום כדי שיזכור המצוות בכל רגע\" וכו' ע\"ש, יש לחייב אותם התלמידים אשר אינם לובשים שלא לשנות ממנהג חבריהם שהוא מנהג המקום, וגדול כוח המנהג<sup class=\"footnote-marker\">11</sup><i class=\"footnote\">התשובה נדפסה גם בשו\"ת שבט מיהודה להרב הראשי לישראל הגרא\"י אונטרמן (הוצאת \"אריאל\", ירושלים תשנ\"ג) או\"ח סי' ב עמ' ד. וראה מכתבי הרבנים המובאים שם עמ' ב-ט.<br>ראה שו\"ת \"דברי חכמים\" להר\"ש יצחק הלוי או\"ח סימן א, והרב פלא יועץ ערך ציצית כתב: וראוי לחנך את הקטנים במצוה זו והיתה להם טלית קטן תחת בגדיהם תדיר, ובזה יקנו סדר קדושה ויהיה להם סיוע על התורה ועל העבודה וכו' עי\"ש. שבט מוסר פל\"א, שו\"ת לב חיים ח\"א סי' קא בשם קיצור של\"ה, שו\"ת יחו\"ד ח\"ד סימן ב.</i>.",
                    "17": "בכבוד רב,",
                    "18": "הרב ד\"ר ראובן בונפיל<br>מנהל הלשכה"
                },
                "4": {
                    "0": "<big><strong>תחילת זמן ברכת ציצית ותפילין (והאם היום שאחרי יום העצמאות הוא כ'איסרו חג')</strong></big>",
                    "1": "<b>תשובה (השאלה חסרה)</b>",
                    "2": "ב\"ה, כ\"ז באדר התשכ\"ד",
                    "3": "לכבוד מר בנימין כהן יצ\"ו<br>יו\"ר המועצה הדתית, ברכיה",
                    "4": "א.נ.,",
                    "5": "מכתבו מיום כ\"ה באדר ש\"ז, בו שאלני שתי שאלות הגיעני, ואלה תשובותי:",
                    "6": "היום שאחר יום העצמאות אין דינו כאסרו־חג.",
                    "7": "זמן ברכת ציצית ותפילין הוא שעה לפני זריחת השמש במקום עצמו<sup class=\"footnote-marker\">12</sup><i class=\"footnote\">ראה שו\"ע או\"ח סימן יח סע' ג, כף החיים (סופר) שם אות יח שכתב: ומנהג עיר קדשנו ירושלם תובב\"א לשער שעה אחת קודם צאת גוף השמש על הארץ וכו'. ארץ חיים סתהון סימן ל, שער הציון שבהלכה ברורה ח\"א עמ' שעט אות כה.</i>, ואולם בשעת הדחק אין להקפיד על מספר דקות, כיון שלפי דעת כמה פוסקים אפשר לברך מעת עלות השחר<sup class=\"footnote-marker\">13</sup><i class=\"footnote\">ראה הגהת הרמ\"א שם סע' ג על פי הראבי\"ה ח\"ב סימן תקע, הובא במרדכי מגילה סימן תתא, וסיים שם: וכן עמא דבר. וראה עוד כף החיים (סופר) שם אות כ שכתב: מיהו בחורף אם השעה דחוקה, המיקל להניח מעלות השחר ואילך אין גוערין אותו וכו'. בירור הלכה שבהלכה ברורה שם אות ח, ושער הציון שם אות כב.</i>.",
                    "8": "בכבוד רב<br>יצחק נסים"
                },
                "5": {
                    "0": "<big><strong>רצועות עור שעובדו לשם תפילין ע\"י גוי במצוות ישראל, שנתערבו ברצועות שעובדו ע\"י ישראל</strong></big>",
                    "1": "<b>שאלה</b>",
                    "2": "ב\"ה, ג'רבה 11 כסלו תשכ\"א",
                    "3": "לכבוד הראב\"ד מקודש הרב ראשון לציון הרב הראשי לישראל רבי רחמים נסים שליט\"א",
                    "4": "אחדש\"ו אבקש מאדוני להשיבני עבור השאלה הזאת:",
                    "5": "עור שנעבד בשביל רצועות תפלין, במעבדה של נכרי, אולם בעת שישראל קידש את העור לא עשה להם סימן מחסרון ידיעה, ונעשו מהעורות הללו רצועות ונמכר מהם הרבה, וכפי מה שאני זוכר לא נשאר מהם רק אחדים, וזה נתערבו עם הרבה רצועות שנעבדו כדין, האם יש ביטול לרצועות הללו? האם בדיעבד לא עשה סימן, הסימן פוסל?",
                    "6": "בצפיה לתשובתו וחותם בברכת־ציון וירושלים",
                    "7": "ב. חדאד",
                    "8": "<b>תשובה</b>",
                    "9": "ב\"ה, ירושלים, ב' בטבת התשכ\"א",
                    "10": "לכבוד מר ב. חדאד יצ\"ו, ג'רבה.",
                    "11": "א.נ.,",
                    "12": "כב' הראשון לציון הרב הראשי לישראל קיבל את מכתבך מיום י\"א בכסלו ש\"ז, בו שאלת אודות רצועות שנעשו מעור שעובד במעבדה של נכרים לשמו, אלא שבעליו לא ידע שצריך היה לסמנו, ונתערבו כמה מרצועות אלו ברצועות אחרות שעובדו כדין – אם בטלין ברוב, ונתבקשתי להשיבך:",
                    "13": "אם בעל העור לא ידע שצריך היה לסמנו, אפשר שלא ידע גם שצריך לסייע בעצמו בעיבודו, שצריך שהוא יתן את העור בסיד ולומר שמעבדין אותו לשם רצועות תפלין ולצוות את הנכרי ששאר מלאכת העיבוד יעשה ג\"כ לשמו. ואם לא עשה כן הרי הרצועות האלו פסולות, ואין תקנה להן ע\"י זה שהשחרתם נעשה ע\"י ישראל, כמבואר בתשובת \"דבר שמואל\" (סימן טו, יט)<sup class=\"footnote-marker\">14</sup><i class=\"footnote\">הובא בבאה\"ט או\"ח סי' לג ס\"ק ה, ובשערי תשובה שם ס\"ק ב, ובמשנ\"ב שם ס\"ק יח.</i>.",
                    "14": "אמנם אם ברור שבעל העור הזה עשה כדין שסייע בעיבודו וכו' כפי הנראה מדבריך, ורק שלא ידע שצריך לסמנו, יש חשש דשמא החליפו הגוי; והואיל ונתערבו הרצועות – יש לסמוך על מאן דאמר דהא דבעינן עיבוד לשמו הוא מדרבנן, וספיקא דרבנן לקולא<sup class=\"footnote-marker\">15</sup><i class=\"footnote\">ראה פרי מגדים בפתיחה לסימן לב, הובא בביאור הלכה סי' לג ד\"ה עור הרצועות, ושם ד\"ה וצריך שיהיה, בדעת הרמב\"ם. וראה הלכה ברורה ח\"ב עמ' תפג סע' ו ושם בבירור הלכה אות ו, ובשער הציון שם אות יב.</i>, ובפרט שכפי דבריך נתערבו ברוב.",
                    "15": "בכבוד רב,<br>המזכירות"
                },
                "6": {
                    "0": "<big><strong>על מנהג הספרדים להניח תפילין של יד מיושב</strong></big>",
                    "1": "<b>שאלה</b>",
                    "2": "ב\"ה, י\"ד באייר תשכ\"ד",
                    "3": "למרבה הברכה ולשלום אין קץ<br>למע\"כ ידידי הותיק ומכובדי הדגול<br>הרב הגאון נודע ומפורסם, רב הערך והמעש כו' ראשון לציון<br>מוהר\"י נסים שליט\"א<br>הרב הראשי לישראל<br>פעיה\"ק ירושת\"ו",
                    "4": "שלמא רבא וכפילא למר ניהו רב יקירא וחביבא.",
                    "5": "לאחר שיחה ודבור של חבה שהיה בינינו והגענו לפרק הנהוג בבני עדות המזרח שגם המון העם הפשוט רגיל בהנחת תפלין של יד מיושב ושל ראש מעומד, ארשה לעצמי להעתיק בזה מדברי הפוסקים האחרונים:",
                    "6": "ה\"חיי אדם\" מביא בהלכות ברכת תפילין כלל יג סעיף יב: \"נוהגין במדינתנו לברך ולהניח בין תפילין של יד ובין של ראש מעומד, והמקובלים כתבו להניח של יד מיושב. ולי נראה שגם כונת הזוהר אינו ר\"ל דוקא מיושב אלא דר\"ל אף מיושב, שהרי סוד תפילין וק\"ש הוא אחד, ובהדיא איתא בזוהר תרומה קל\"ט ע\"ב מחלוקת שמאי והלל כו' וכמה דמזדמן ליה לבר נש הכי יימא, ונ\"ל דהוא הדין לענין תפילין.",
                    "7": "מצאתי ב\"חק יעקב\" לה' פסח סי' תפט... \"ואעתיק מ\"ש מהרש\"ל בתשו' סי' צח וז\"ל: שראית הרבה מן המדקדקים בדקדוק עניות להניח תפילין של יד בישיבה. דע אהובי, חדשים מקרוב באו ורוצים להיות מכת המקובלים וממדרשי הנעלמים, ומחלשי הראות לא יביטו באור הזוהר ולא ידעו מוצאו ומבואו וכונתו, אלא שכך מצאו בספרי רשב\"י. ודע שכל רבותי ואבותי הקדושים ששמשו מגאוני עולם לא נהגו כך, אלא כדברי התלמוד והפוסקים. ועתה פקח עיניך וראה, אם היה בזה ממש אי אפשר שלא הזכירו שום מחבר א'. גם לא אשתמיט רמז בתלמוד בבלי וירושלמי ספרי ופסיקתא ושאלתות, ומי שלא ידע להשיג סודה על נכון יבוא לקצץ בנטיעות. לכן אהובי, אל תלך בדרך אתם, ואין לך עסק בנסתרות המתיהרים בחדושים כאלו והן יודעין ומבינים רזי התורה וצפוניה, והלואי שידעו הגלוי'. מה יפה כח של הר\"ש מקינון אחר שלמד ספרי הקבלה אמר שהוא מתפלל כתינוק בן יומו וכו'. על כן נהוג כדרכך ויהיה להם מה שלהם, אבל דע שכל המשנה ידו על התחתונה וידינו על העליונה עכ\"ל מהרש\"ל כו'\".",
                    "8": "ותיכף לתלמיד חכם ברכה, בימיו ובימינו תושע יהודה וישראל ישכון לבטח ובא לציון גואל אמת וצדק משיח בן דוד במהרה בימינו אמן.",
                    "9": "ביקרא דאורייתא באהבה רבה, ורבנן אמרו אהבת עולם",
                    "10": "אהרן יצחק זסלנסקי",
                    "11": "<b>תשובה</b>",
                    "12": "ב\"ה, ט\"ז באייר תשכ\"ד",
                    "13": "לכבוד<br>הרב א.י. זסלנסקי יצ\"ו<br>ירושלים",
                    "14": "שלום רב,",
                    "15": "מכתב כב' מיום י\"ד בחדש זה ששלח לכב' הראשון לציון הרב הראשי לישראל הובא לתשומת לבו, והורני להשיבו שאין הוא זוכר שכב' שוחח אתו בענין מנהג הספרדים שמניחין תפילין של יד מיושב, ובחנם הטריח כב' את עצמו להעתיק את דברי תשובת הרש\"ל בנדון כי כבר הביאו את דבריו האחרונים נושאי כלי הש\"ע<sup class=\"footnote-marker\">16</sup><i class=\"footnote\">וכדעת הרש\"ל בתשובה סי' צח (הנ\"ל) כתבו בשו\"ת מהר\"י וייל סי' קצא, הלבוש סימן כה סע' יא. פרי מגדים באשל אברהם שם ס\"ק כ, ערוך השולחן שם סע' כ. וכן הוא מנהג האשכנזים כמובא בהגהת הרמ\"א סימן כה סע' יא, ובמשנ\"ב שם ס\"ק מב.</i>.",
                    "16": "האר\"י הקדוש שר בית הזוהר כתב ב\"שער הכוונות\" שהנחת תפילין של יד צריך שתהיה מיושב ואליו שומעים, וכן כתבו המקובלים שאחריו שהנחת התפילין של יד והברכה שלפניה צריכה להיות מיושב, כדברי האר\"י במסתרים<sup class=\"footnote-marker\">17</sup><i class=\"footnote\">זוה\"ק במדבר דף קכ ע\"ב, שער הכוונות דרוש ה' דתפילין ד\"ה סדר הנחת תפילין, פרי עץ חיים שער התפילין פ\"י, שו\"ת בנימין זאב סימן קפט, השל\"ה חולין קיב ע\"א, החיד\"א בקשר גודל סי' ג אות יד, יפה ללב ס\"ק כד, בן איש חי ש\"א פרשת וירא אות ח, כף החיים (סופר) או\"ח סי' כה אות לג באורך. הלכה ברורה ח\"ב עמ' נד-נז.</i>.",
                    "17": "הרב עקיבא גוטליב<br>מזכיר."
                },
                "7": {
                    "0": "<big><strong>הנחת תפילין של יד כאשר נקטע חלק מהזרוע השמאלית</strong></big>",
                    "1": "<b>שאלה</b>",
                    "2": "ב\"ה. י\"ב סיוון תשכ\"א",
                    "3": "לכבוד הרב הראשי לישראל ראשון לציון הגר\"י נסים הי\"ו נ\"י",
                    "4": "הרב הנכבד",
                    "5": "שנפצעתי מפגזים נקטע יד שמאל שלי. נשאר חתיכה מפרק עליון מצד כתף. כשמניח תפילין אין מקום לקשור רצועה (בזמן אחרון) לפעמים נופל תפילין בלי להרגיש. כנראה היד נהיה חלש בלתי רגיש. כל פעם שקורה נהיה לי עגמת נפש מזה, אינני יודע מה לעשות. הסברה המקורית לקשור ביד ימין בעזרת זולת, לדאבוני קשה, אי אפשר. אני בעצמי ביישן מתרגש נורא וזה עניין יום יום.",
                    "6": "הייתי מודה מאד אם כבוד הרב היה מייעץ לי מה לעשות,",
                    "7": "רב תודות, ששון בצלאל",
                    "8": "<b>תשובה</b>",
                    "9": "ב\"ה. ירושלים י\"ט באדר ב תשכ\"ב",
                    "10": "לכבוד מר ששון בצלאל יצ\"ו, ירושלים",
                    "11": "א.נ.,",
                    "12": "מחמת טרדותי המרובות הגיע מכתבך לתשובתי רק בימים אלה.",
                    "13": "וזו התשובה: אם קטע היד שנותר כולל את החלק התפוח (קיבורת), יש להניח תפילין של יד ושל ראש עם ברכה<sup class=\"footnote-marker\">18</sup><i class=\"footnote\">ראה תוספות מנחות לז ע\"א ד\"ה אין לו, דרכי משה או\"ח ריש סי' כז, הב\"ח שם ד\"ה כתב הרב, ערוך השולחן שם סע' ה-ט, משנה ברורה שם ס\"ק ו, ובבאה\"ל שם ד\"ה בלא ברכה. שו\"ת ציץ אליעזר חט\"ו סוף סי' יז.</i>. לאחר הברכה – וקריאת שמע אפשר לפשוט את התפילין ואין צורך להשאירן כל התפילה.",
                    "14": "אם החלק התפוח לא נשאר – לדעת רוב הפוסקים אין חובה להניח תפילין. במקרה כזה אפשר להניח תפילין בלא ברכה,<sup class=\"footnote-marker\">19</sup><i class=\"footnote\">שו\"ת הרמ\"א סי' קכב, ומשנה ברורה שם ס\"ק ו ובשעה\"צ ס\"ק ז, כף החיים סופר שם אות ה, ואות ז, ובספר הלכה ברורה ח\"ב עמ' פו-פח.</i> ולהוציאם לאחר אמירת שמע מבלי שיהיו מונחים כל התפילה.",
                    "15": "הנני מברך אותך שימלא השם משאלות לבך לטובה ותראה ברכה בכל אשר תפנה.",
                    "16": "בכבוד רב,",
                    "17": "יצחק נסים"
                },
                "8": {
                    "0": "<big><strong>קריאת עיתון לפני התפילה; גלילת ספר תורה ללא מטפחת; ביאור הביטוי \"בנן של קדושים\"</strong></big>",
                    "1": "(תשובה זו אינה זמינה במהדורה הדיגיטלית)"
                }
            },
            "1_18 Community and Shaliach Tzibur": {
                "0": {
                    "0": "<big><strong>צירוף ילד בן 12 וחצי למניין; עליה לתורה של נשוי לנכרית; הוצאת ספר תורה פסול בליל כיפור; האם יש הבדל בין איסור אכילת חזיר לשאר איסורים? ביקור ב\"פגודה\"; נישואין עם יהודי הודו</strong></big>",
                    "1": "הקדמה",
                    "2": "היתרי נישואין נשללים מיהודים הודיים.",
                    "3": "שלטונות הדת היהודית בישראל קבעו שיהודים ילידי הודו – בפרט אלה ממחוז בומביי – אינם \"יהודים טהורים\" ולכן אינם יכולים להינשא ליהודים מעדות אחרות בישראל.",
                    "4": "השלטונות שללו מאותם יהודים היתרי נישואין – בהסתמכם בעיקר בעובדה שאין בהודו מועצת רבנים מאורגנת. הקהילה היהודית בהודו הקימה \"ועד פועל\" בן 60 חברים במטרה להגן על זכויותיהם. הם טוענים ששמירת המסורת היהודית ותורת משה במשך 2000 שנה מצדיקה את דרישתם להיות \"יהודים טהורים\". כמו כן הם מציינים כי בשנת 1980, הרב הראשי של הנוסח האירופי הרב הרצוג שלח שני ספרי קודש ליהודי הודו אשר עדיין נמצאים במחוז בומביי. איך יכול רב ראשי לשלוח ספרי קודש לאפיקורוסים – הם שואלים.",
                    "5": "נשיא הקהילה היהודית בישראל פרופ' היל יחזקאל ניסה להרגיע את יהודי קהילתו הנפגעים. \"כתלמידו של גנדי, אני מתנגד לכל שיטה תקיפה\" – הוא הודיע. \"אנו בטוחים שישראל אינה רוצה לקיים שיטת קאסטרו\".",
                    "6": "היהודים ההודים גרים במיוחד בירושלים, באר שבע, קרית שמונה ונתניה.",
                    "7": "הקטע הרצוף בזה הופיע בעתון המקומי כו'",
                    "8": "מפליא אותם מאד, היות שבבומביי נמצאים יהודי קוצ'ין, \"בני ישראל\", ספרדים, אשכנזים, עדנים. כמו כן יש יהודים ספרדים חרדים אשר נולדו בבומביי.",
                    "9": "<b>שאלה</b>",
                    "10": "רנגון, 1 בסיון תשכ\"א",
                    "11": "נודה לכב' אם יואיל להבהיר לנו את הענין בכללו. לאיזה יהודים מבומביי הכוונה?",
                    "12": "בהזדמנות זו נודה אם יואיל להשיב לנו על השאלות הבאות:",
                    "13": "1. בהיות שקהילתנו היא מצומצמת – האם נוכל לצרף ילד בן 12 וחצי למנין?",
                    "14": "2. במקרה הצורך – האם אפשר לקרוא לס\"ת יהודי נשוי ללא יהודיה?",
                    "15": "3. אם ידוע שס\"ת פסול – האם אפשר להוציאו יחד עם 7 ס\"ת בליל כיפור?",
                    "16": "4. היש הבדל בין איסור אכילת חזיר לאיסור אחר, כגון אכילת בשר בקר, או כולם שווים?",
                    "17": "5. רב שבא לרנגון וביקר ב\"פגודה\" ונכנס ל\"פגודה\". עתה ביודענו שתורתנו אוסרת זאת, הנוכל להתקרב לרב הזה, הוא מאירופה, או האם עלינו למסור לכב' את שמו, כי אין אנו יודעים את הדין אם נוכל להתקרב לרב.",
                    "18": "י.ש. מאיר, רנגון",
                    "19": "<b>תשובה</b>",
                    "20": "ב\"ה. ירושלים, כ\"ז בתמוז התשכ\"א",
                    "21": "לכבוד מר י.ש. מאיר יצ\"ו,<br>מזכיר כבוד של בית הכנסת \"מצמיח ישועה\", רנגון",
                    "22": "א.מ. נ.,",
                    "23": "הרינו מאשרים קבלת מכתבך מיום ר\"ח סיון ש\"ז.",
                    "24": "הדיון ברבנות הראשית הוא על בעיית \"בני־ישראל\" מהודו ולא על כלל היהודים דשם. אנו מקווים שבעיה זו תמצא פתרונה בזמן הקרוב<sup class=\"footnote-marker\">23</sup><i class=\"footnote\">ראה בספר \"בני ישראל\" פסקי הלכה ומקורות לבירור דינם ושאלת מוצאם, בהוצאת הרבנות הראשית לישראל, ירושלים תשכ\"ב.</i>.",
                    "25": "לשאלה מס' 1: בשעת הדחק ובמדה שבלעדיו תתבטל התפלה בצבור באותם הימים – מותר לצרף למנין קטן כזה שמתפלל עמהם<sup class=\"footnote-marker\">24</sup><i class=\"footnote\">וראה בשו\"ת יין הטוב חלק א, או\"ח סי' כח. ראה תוס' ברכות מח ע\"א ד\"ה ולית, הגהות מימו' פ\"ה מהלכות ברכות אות ו, הרא\"ש פ\"ז ברכות סימן כ, שו\"ע או\"ח סי' נה סע' ד ובהגה שם, שו\"ת יבי\"א ח\"ד או\"ח סימן ט אות ח, שו\"ת משנה הלכות ח\"ד סי' ח, שו\"ת ישכיל עבדי ח\"ה או\"ח סי' ח, שו\"ת אגרות משה או\"ח ח\"ב סי' יח.</i>.",
                    "26": "לשאלה מס' 2: אסור בהחלט לקרוא לס\"ת יהודי הנשוי לנכריה<sup class=\"footnote-marker\">25</sup><i class=\"footnote\">ראה שו\"ת אגרות משה או\"ח ח\"ב סי' נא, שו\"ת מנחת שלמה ח\"ב סי' ד, הלכה ברורה ח\"ז עמ' קלו.</i>.",
                    "27": "לשאלה מס' 3: אין ראוי לעשות כן ללא צורך.",
                    "28": "לשאלה מס' 4: באיסור אכילת בשר חזיר יש חומרא נוספת: ואיתא במדרש קהלת (א, ט), רבנן אמרין לעתיד לבוא הקב\"ה מוציא כרוז ומכריז ואומר כל מי שלא אכל בשר חזיר יבוא ויטול שכרו; הרי גם מי שאינו יהודי שלא אכל בשר חזיר יש לו שכר, מה שאין כן בשאר איסורים<sup class=\"footnote-marker\">26</sup><i class=\"footnote\">ראה תורה שלמה (כשר) כרך כח עמ' סט אות לד-לז.</i>.",
                    "29": "לשאלה מס' 5: אסור בהחלט לבקר ולהכנס ב\"פגודה\"<sup class=\"footnote-marker\">27</sup><i class=\"footnote\">בית עבודה זרה.</i>.",
                    "30": "בכבוד רב,",
                    "31": "המזכירות"
                },
                "1": {
                    "0": "<big><strong>צירוף ממזר למניין; אמירת תשעים פעמים \"מוריד הטל\" – מהיכן מתחילים? מדוע לא נהגו לומר את הקינה \"אוי כי ירד אש מן השמים\" במוצאי שבת? אמירת קדיש כשיצא אחד מהמתפללים ולא נשארו עשרה; איך המלח מתקן ענבים לאכילה?</strong></big>",
                    "1": "(תשובה זו אינה זמינה במהדורה הדיגיטלית)"
                },
                "2": {
                    "0": "<big><strong>תפילה במניין שמתפלליו מחללים שבת בפרהסיא ושתיית יינם (וקריאה לשואל לחזור לא\"י שם יוכל לחנך את בניו ברוח התורה ומצוותיה)</strong></big>",
                    "1": "<b>שאלה</b>",
                    "2": "יום ד' כ\"ה אלול תשכ\"ח",
                    "3": "לכבוד<br>הרב הראשי לארץ ישראל<br>הרב יצחק נסים שליט\"א",
                    "4": "שלום רב!",
                    "5": "ברשותו האדיבה הייתי מבקש רק להזכירו אודות מכתבי מיום י' בניסן תשכ\"ח שעד כה טרם זכיתי למענה עליו. מלשכתו כתבו לי שכבוד הרב בחופשה בחו\"ל ואי\"ה יטפל במכתב הנ\"ל מיד בשובו. אך כאמור עד כה לא שמעתי לצערי מאומה. בקיץ הייתי (כפי שהזכרתי במכתבי הנ\"ל) בישראל, אך עם כל רצוני העז לבקרו נמנעתי מלהטריחו, בהיות ולא חפצתי להתקשר עימו שלא בהזמנתו ואישורו מראש.",
                    "6": "אודה לו מאוד באם יוכל לעבור על מכתבי הנ\"ל ולהשיבני דבר, שהרי בכל זאת מדובר בבעיה של קהילת קודש בגולה רחוקה, וכל השאלות שהועלו (לרבות המסיבה בימי הספירה) אקטואליותם עדיין קיימת כאן.",
                    "7": "משפחתי ואנכי מאחלים לכב' הרב וב\"ב ולכל עם ישראל באשר הם כתיבה וחתימה בספר חיים טובים.",
                    "8": "כל טוב,",
                    "9": "אהרן שלומוף",
                    "10": "<b>תשובה</b>",
                    "11": "ב\"ה. ירושלים,<br>כ\"ג בחשון התשכ\"ט",
                    "12": "לכבוד<br>מר אהרן שלומוף,<br>יפן.",
                    "13": "שלום רב,",
                    "14": "תוכן מכתבך הובא לידיעת כב' הראשון לציון הרב הראשי לישראל.",
                    "15": "לשאלותיך הורני כב' הרב הראשי להשיב:",
                    "16": "אם אין בבית־הכנסת מנין שומרי שבת, אין להצטרף לתפילה עמהם וכל שכן להיות שליח צבור או בעל קורא<sup class=\"footnote-marker\">32</sup><i class=\"footnote\">ראה שו\"ת רב פעלים ח\"ב או\"ח סימן יא, וח\"ג או\"ח סי' יב, משנ\"ב סימן נה ס\"ק מו, הלכה ברורה ח\"ד עמ' קסח, בירור הלכה שם אות כו. שו\"ת הרב הראשי להר\"מ אליהו כרך תש\"נ-תשנ\"ג סימן עד עמ' 177.</i>. מוטב להתפלל ביחידות, ובשבתות וימים טובים לקרוא את הפרשה מהחומש.",
                    "17": "בענין היין: מחלל שבת בפרהסיא – אין לשתות מיינו<sup class=\"footnote-marker\">33</sup><i class=\"footnote\">ראה הרמב\"ם פ\"ל מהלכות שבת הט\"ו, ב\"י יו\"ד סי' קיט אות יא בשם הרשב\"א בתשובה, שו\"ת התשב\"ץ ח\"ג סי' שיב, שו\"ת בנין ציון החדשות סי' כג, שו\"ת מנחת אליעזר ח\"א סי' עד, שו\"ת יבי\"א ח\"א יו\"ד סימן יא.</i>.",
                    "18": "וטוב יהיה אם כב' יתן דעתו לעזוב את מקום מושבו הנוכחי ויחזור לארצנו, ויזכה לחנך את בניו ברוח התורה והמצוות.",
                    "19": "בכבוד רב,",
                    "20": "מנהל הלשכה"
                },
                "3": {
                    "0": "<big><strong>הליכה ואכילה בגילוי ראש; נגינה בכלי זמר בעת התפילה; ישיבה ביחד של גברים ונשים; כיסוי ראש האישה; כהונה כרב במקום שאין סיכוי לתקן את הליקויים</strong></big>",
                    "1": "<b>תשובה (השאלה חסרה)</b>",
                    "2": "ב\"ה. ירושלים, ג' דחנוכה התש\"ך",
                    "3": "לכבוד הרב מנחם מנדל אייזנברג יצ\"ו, ארה\"ב.",
                    "4": "ר.נ.,",
                    "5": "הורני כב' הראשון לציון הרב הראשי ישראל להשיב על שאלותיך כדלקמן:",
                    "6": "אין ללכת בגילוי ראש הן ברחוב והן בבית.",
                    "7": "מכ\"ש שאין לאכול בגילוי ראש.",
                    "8": "אין להשתמש בכלי זמר בבית־הכנסת עבור התפילה – משום \"ובחוקותיהם לא תלכו\", ובשבת – אסור גם משום חילול שבת.",
                    "9": "אין להתפלל בבית־כנסת שבו יושבים בצוותא גברים ונשים.",
                    "10": "האשה צריכה לכסות ראשה אבל אינה צריכה לגזוז שערותיה.",
                    "11": "הייעוד של תפקיד הרב הוא להשפיע על צאן מרעיתו ולנחותם במעגלי התורה והמצוות. לכן, אם הוא אינו רואה סיכויים טובים לפעילותו ברוח זו, או שבעצם מילוי תפקידו כרב בית־הכנסת הוא יצטרך להשלים עם העבירות המפורטות לעיל – עליו לחדול מלכהן במשרה זו.",
                    "12": "בכבוד רב,",
                    "13": "המזכירות"
                },
                "4": {
                    "0": "<big><strong>חזקה בדברים שבקדושה</strong></big>",
                    "1": "<b>שאלה</b>",
                    "2": "ב\"ה אור ליום עש\"ק \"ואלה תולדות יצחק\"...... תשי\"ח לפ\"ק",
                    "3": "שאלת־תשובה:",
                    "4": "לכ' הרב הגדול בתורה וחכמה, מובחר לעם־סגולה יקרה, וראשון לציון נקרא<br>מהו\"ר הרב יצחק נסים נ\"י",
                    "5": "הנדון: החזקת בדבר קדש",
                    "6": "קרה הדבר כלפני חצי יובל שנים בביה\"כ שלנו אחרי קריאה בתורה \"והשם פקד את שרה\"... עלה למפטיר ביום א' דראש השנה איש חבר הכפר, וכנהוג בעל המפטיר קורא בעצמו בנביא, והאיש הנ\"ל קרא ברגש ב\"ותתפלל חנה אל השם\"....",
                    "7": "ורצה הגורל – שאשתו, שרה של ימינו, גם נפקדה... וילדה בן. ומדי שנה בשנה, האיש היה עולה למפטיר, ובמי שבירך היה תורם בעין יפה למוסדות צדקה, וכך המשכנו בהחזקתו בקדש.",
                    "8": "יש לציין שהאיש הכניס לבית־הכנסת ספר־תורה פרטי ע\"ש הבן היחיד שלו. אף נוסיף שלפני ראש השנה האחרון נתברכו האיש ואשתו שרה גם בנכדה לשמחתם ולשמחת כל הכפר.",
                    "9": "עוד חבר אחד:",
                    "10": "יש לו חזקה והוא מתפלל ביום הכפורים מנחה לפני התיבה וגם עולה למפטיר \"דיונה־הנביא\". הוא טוען שיש לו יאר־צייט אחרי משפחתו הקדושים שנרצחו באירופה, ולא נוטה לוותר על החזקה.",
                    "11": "בראש השנה האחרון, קם יהודי ויאמר:\"די! יש לחסל כל החזקות\", בכן אין בזה צדק ויושר לפי דעתו.",
                    "12": "ועתה: \"ויאמר, הראני נא את כבדך\" והשבני דבר. כי \"דבר אין בפי ובלשוני מלה – הן השם ידעת כולה\"",
                    "13": "בברכת שלום ושלווה – והשקט ובטח.",
                    "14": "דב גרינבוים,<br>גבאי ביהכ\"נ כפר־יהושע.",
                    "15": "נ.ב. כמה הערות:",
                    "16": "הכותב הוא לא \"צפנת פענח\". בזמן בקורך אצלנו ככפר יהושע הסברתי לכבוד הרב הרבה על עניינים דתיים ועל ביה\"כ וקהל מתפלליו וכדו'.",
                    "17": "גם זכיתי לשבת ע\"י כבודו בזמן הצילום במוזיאום שלנו, שנדפס ב\"דבר השבוע\" בגליון ערב יום הכפורים. על־כן יש הכבוד לשפוך לבי ולטעון שיחי לפני הרב.",
                    "18": "אני כעשרים שנה מכהן בתור גבאי וגם חסד של אמת וכל הכרוך בענין הדת, הכול שלא על מנת לקבל פרס ותמיד דואג אני לכולם להשביע רצונם.",
                    "19": "עיינתי בדינים ומנהגים ולא מצאתי שאפשר לקחת ביד חזקה ממי שהוא המחזיק בקדש. להיפך, בגלל שלא לפגוע ברגשותיו של עולה, אסור לעשות בכח, וביחוד שאנשים בגיל בין זקנה־לשיבה, אנשים שיודעים־ספר וראויים מכל הבחינות לדבר המחזיקים בהם.",
                    "20": "ד.ג.",
                    "21": "<b>תשובה</b>",
                    "22": "ב\"ה ו' בכסלו התשי\"ח",
                    "23": "לכבוד<br>מר דב גרינבוים יצ\"ו, כפר יהושע",
                    "24": "א.נ.,",
                    "25": "קבלתי מכתבך מיום כ\"ז בחשון ש\"ז ובו שתי שאלות:",
                    "26": "א. חבר הכפר ומיחידי ביהכ\"נ במקום, שמזה חצי יובל שנים ברציפות עולה מפטיר ביום א' דר\"ה ותורם למוסדות צדקה וחסד.",
                    "27": "ב. חבר הכפר ומיחידי ביהכ\"נ במקום, שיורד לפני התיבה מזה שנים ברציפות בתפילת מנחה של יוה\"כ ועולה מפטיר דיונה.",
                    "28": "ועתה קם אחד מיחידי ביהכ\"נ ומערער על חזקותיהם ומבקש לבטלן. המותר מן הדין לבטל חזקות אלה?",
                    "29": "דעת רוב הפוסקים היא שאין לבטל חזקות אלו ודומיהן, וכך נפסק להלכה<sup class=\"footnote-marker\">34</sup><i class=\"footnote\">ראה מרדכי ב\"ב סי' תקלג בשם תשובת מהר\"ם (ד\"ק סי' רט) הובא בדרכי משה חו\"מ סוף סימן קנו, ושם סי' קמט אות ה, ובב\"י ושו\"ע או\"ח סוף סימן קנג, שו\"ת הרדב\"ז ח\"ד סי' אלף פה (יא), אנציקלופדיה תלמודית כרך י\"ד ערך חזקת מצוות עמוד קלד ואילך.</i>.",
                    "30": "יש איפוא לפייס ולרצות בדרכי נועם המערערים בכיוון של ויתור לבעלי החזקה. מאידך־גיסא, מן הראוי שבעלי החזקה לא יעמדו על חזקתם, אם עלול הדבר להביא לידי מחלוקת, ומוטב שיוותרו לעתיד על חזקתם למען השלום, כי גדול השלום<sup class=\"footnote-marker\">35</sup><i class=\"footnote\">יבמות סה ע\"ב. ויקרא רבה ט,ט. במדבר רבה יא, יח.</i>.",
                    "31": "בכבוד רב,",
                    "32": "יצחק נסים"
                },
                "5": {
                    "0": "<big><strong>מינוי סומא לשליח ציבור</strong></big>",
                    "1": "<b>שאלה</b>",
                    "2": "ב\"ה. י\"א סיון תשי\"ז (10.6.57)",
                    "3": "לכבוד<br>מעלת הרה\"ג רבי יצחק נסים<br>הרב הראשי וראש\"ל,<br>ירושלים הבירה ת\"ו.",
                    "4": "כת\"ר,",
                    "5": "הנידון: חוות דעת \"אם מותר למנות לסומא מב' עיניו לש\"ץ קבוע.",
                    "6": "בין היחידים של בית הכנסת \"יוסף הצדיק\" של עדת הספרדים נמצא אולי יותר מארבעה חזנים אשר הם כהנו בדחילו ורחימו, מלפני שבע שנים, מיום הקמת בית הכנסת הנ\"ז. קול נעימותם וביטוי תפלתם המדויקת, רצויה היא לכל קהל המתפללים.",
                    "7": "בימים הקרובים הופיע איש אחד מעולי מצרים, סומא הוא מב' עיניו. חברי הועד, טרם התייעצותם עם ועד הדתי, החליטו ומינו אותו לשליח ציבור קבוע במקום שליחי ציבור הוותיקים הנז\"ל אשר הם עומדים להמשיך לכהן על מנת שלא לקבל פרס. אבל החברים סומכים על מה שכתב מר\"ן ז\"ל בש\"ע סי' נ\"ג סעי' יד \"הסומא יורד לפני התיבה\". אמנם ממה שכתוב בספר כף החיים ס\"ק ס\"ד וס\"ה על סימן נ\"ג הנז', אשר הביא דעות שונות מספר הזוהר ומדברי הפוסקים האחרונים, יכולנו לדיין כי דעת מר\"ן והרמב\"ם הוא שייך רק לשעת הדחק.",
                    "8": "בזה יואיל כבוד הרב לבאר לנו את הדין אם מותר למנות שליח ציבור קבוע מסוג הנ\"ל? דברי פי חכם חן ותודה למפרע.",
                    "9": "ברגשי הכבוד למעכ\"ת,",
                    "10": "דוד רחמים ריימונד",
                    "11": "<b>תשובה</b>",
                    "12": "ב\"ה, כ\"ב בתמוז התשי\"ז",
                    "13": "לכבוד<br>מר ד.ר. ריימונד, הדר יוסף",
                    "14": "א.נ.,",
                    "15": "בתשובה לשאלתך מיום י\"א בסיון ש\"ז, אם מותר למנות ש\"ץ סומא, הרינו להודיעך כי ראוי ורצוי למנות ש\"ץ פיקח, אבל אם הדבר פוגע בשלום הציבור – אין להימנע מכך<sup class=\"footnote-marker\">36</sup><i class=\"footnote\">סדר רב עמרם גאון ח\"ב סוף סי' נה, הרמב\"ם פ\"ח מהל' תפילה הי\"ב, מאירי מגילה כד ע\"א, שו\"ת חות יאיר סי' קעו, שאילת יעבץ ח\"א סי' עה, מגן אברהם סי' נג ס\"ק ח, משנ\"ב שם ס\"ק מא.</i>.",
                    "16": "בכבוד רב,",
                    "17": "המזכירות"
                },
                "6": {
                    "0": "<big><strong>מינוי נשוי לנכרית לחבר בועד הקהילה</strong></big>",
                    "1": "ב\"ה, ה' תשרי, תשי\"ז, פה ק\"ק פרייבורג",
                    "2": "לכבוד הרב הראשי הראשון לציון דעיר הקדש ירושלים ת\"ו.",
                    "3": "בימי התשובה והסליחה יכתב ויחתם בספרם של צדיקים גמורים לאלתר לחיים טובים, אמן.",
                    "4": "אהיה אסיר תודה רבה לכת\"ר שליט\"א אם יואיל להשיב לי הלכה למעשה בשאלה זו דלקמן:",
                    "5": "אני הנני רב לקהלה קטנה במדינת דרום אפריקה. כל שנה ושנה הקהלה בוחרת בועד חדש, ויש אצלנו כמה חברים שהם נשואי תערובת – אבל בנשואים ציביליים בבית המשפט, ולא בכנסיה נוצרית – ויש להם מהן גם ילדים גויים. האם מותר עפ\"י הדין לבחור אנשים כאלה לועד שלנו, ועד הקהלה שהוא גם ועד בית הכנסת, ושאח\"כ חבר ועד שכזה יבחר להיות יושב ראש של בית הכנסת או מזכיר כבוד של הקהלה, או גזבר כבוד.",
                    "6": "מהי דעת התורה ודעת הפוסקים בענין זה? יואיל נא כת\"ר שליט\"א בטובו להזכיר לי ולצטט את דברי המקורות בלשונם או לציין את המראי־מקומות הכל באר היטב, כדי שנוכל אולי למנוע תקלה זו מתוכנו.",
                    "7": "אם יש לכם צורך בצרכי צדקה ובתמיכה למען מוסדות הקודש בירושלים, יכתוב גם כן לנו ונעשה מה שאפשר.",
                    "8": "ולתשובתו הרמה אחכה בכליון עיניים תיכף ומיד, ורב תודות ושלומים למפרע",
                    "9": "המכבדו ומוקירו<br>כערכו הרם",
                    "10": "משה קביאטקאבסקי החופ\"ק פרייבורג",
                    "11": "<b>תשובה</b>",
                    "12": "ב\"ה כ\"ח תשרי תשי\"ז",
                    "13": "לכבוד<br>הרב ר' ישראל משה קביאטקאבסקי יצ\"ו,<br>רב פרייבורג,<br>דרום אפריקה.",
                    "14": "ר.נ.,",
                    "15": "קבלתי מכתבו מיום ה' לחודש זה ובו שאלה אם מותר לבחור לוועד הקהילה ולוועד ביכ\"נ מי שנישא בנישואי תערובת בנשואים אזרחיים.",
                    "16": "הנה, ברור שלפום דינא אסור לבחור בעושי רשעה כזו לכל תפקיד צבורי שהוא, כפי המבואר בשו\"ע חו\"מ סוף סימן ל\"ז: \"טובי הקהל הממונים לעסוק בצרכי רבים או יחידים הרי הם כדיינים ואסורים להושיב ביניהם מי שפסול לדון משום רשעה\", ואין רשעה גדולה מזו של הנושא גויה, והריהו באיסור כרת ככתוב במלאכי ב', י\"א־י\"ב, שם נאמר שהיו נושאים נשים נכריות ועל־אלה אומר הכתוב שהוא בכרת. עיי' שו\"ע אה\"ע סימן ט\"ז וחו\"מ סי' תכ\"ה ובאחרונים שם<sup class=\"footnote-marker\">37</sup><i class=\"footnote\">אה\"ע שם סע' ב', חו\"מ שם בהגה סע' ב. וראה הרמב\"ם פי\"ב איסורי ביאה ה\"א-ו, ובאוצה\"פ כרך ב (קכח ע\"ב) ס\"ק יג-יד.</i>. ועיי' שו\"ת מהר\"ם שיק אה\"ע סי' ל\"ז<sup class=\"footnote-marker\">38</sup><i class=\"footnote\">ושם סי' קנה. ובשו\"ת נודע ביהודה מה\"ת אבה\"ע סי' קנ.</i> ועוד.",
                    "17": "אלא שבכל זאת ראוי להימנע ממחלוקת, ורצוי שכב' ידבר על לב הבוחרים בצנעה, בדברי נחת ובפיוסין שלא יבחרו בחטאים אלה<sup class=\"footnote-marker\">39</sup><i class=\"footnote\">ראה דכוותיה בשו\"ת יבי\"א ח\"ו אבה\"ע סי' ג אות ג, בשאלת סגן יו\"ר הקהילה במינכן. וראה בעניין זה בשו\"ת יין הטוב ח\"ב, אה\"ע וחו\"מ סי' ו.</i>, וה' יברך את עמו בשלום.",
                    "18": "בכבוד רב,",
                    "19": "יצחק נסים"
                },
                "7": {
                    "0": "<big><strong>מינוי מי שחנותו פתוחה בשבת ויו\"ט לגבאי בבית הכנסת</strong></big>",
                    "1": "<b>תשובה (חסרה שאלה)</b>",
                    "2": "ב\"ה, ר\"ח אלול התשי\"ז",
                    "3": "לכבוד<br>מר י.ש. מאיר – רנגון",
                    "4": "א.נ.,",
                    "5": "הרינו מאשרים קבלת מכתבך מיום י\"א בסיון ש\"ז, ואלה התשובות לשאלותיך:",
                    "6": "אם היהודי הולך לחנות הפתוחה בשבתות ובימים טובים וכו' – אינו יכול להתמנות למשרה של גבאי בבית־הכנסת.",
                    "7": "א. אם אינו הולך לחנות בימים הנ\"ל, אלא שהגוי לבדו מתעסק בחנות והתנו ביניהם בשעת השותפות שהרווחים משבתות וימים טובים יהיו לגוי ואילו היהודי יקבל כנגד זה רווחים מימים אחרים – יכול אותו יהודי להתמנות גבאי לבית־כנסת<sup class=\"footnote-marker\">40</sup><i class=\"footnote\">ראה הרמב\"ם פ\"ו מהלכות שבת הי\"ז, טור ושו\"ע או\"ח ריש סימן רמה ומנוחת אהבה ח\"א פי\"ז סע' ו, עמ' שצד.</i>.",
                    "8": "ב. דבר זה אינו הגון, אעפ\"י שהגוי עושה על דעת עצמו. היהודי צריך למנוע זאת ואם אינו מונע אינו ראוי לשמש גבאי בבית־כנסת. עיין חיים ביד סי' כז.",
                    "9": "בכבוד רב,",
                    "10": "המזכירות"
                },
                "8": {
                    "0": "<big><strong>קריאת המזמורים שלפני \"ברוך שאמר\" בציבור <br>ע\"י מי שרגיל ללכת בגילוי הראש</strong></big>",
                    "1": "<b>שאלה</b>",
                    "2": "ב\"ה, ירושלים, ב' בחשון תשכ\"ז",
                    "3": "לכבוד<br>כבוד מעלת מורנו ורבנו הרב הראשי לישראל, ראשון לציון<br>הרב יצחק נסים שליט\"א",
                    "4": "אני ..., שליח צבור בבית־הכנסת ... בקטמון ..., מביא לידיעת כב' הרב, מקרה שארע ביום הכפורים האחרון, ומבקש מכבודו לפסוק הלכה בענין הנדון.",
                    "5": "באותו יום, עלה בני אברהם, בן כ\"ד שנים לאמר פסוקי דזמרה עד \"ברוך שאמר\". לאחר שקרא מספר מזמורים קם חלק מהקהל בטוענו כי אסור לבני לקרוא מזמורים אלה היות והוא הולך בגלוי ראש במשך ימות השנה. חלק מן הקהל אשר לא רצה להלבין פני ברבים נשאר בבית־הכנסת להמשך התפילה ואילו החלק האחר עזב את בית־הכנסת, ולקח בכוח עמו אנשים כדי שאנו נשאר בלי מנין.",
                    "6": "על־כן אהיה אסיר תודה לכב' הרב אם יורה לי הלכה באם ההולך בגלוי ראש מחוץ לבית־הכנסת אסור באמירת מזמורים בצבור.",
                    "7": "בכבוד רב, ...",
                    "8": "<b>תשובה</b>",
                    "9": "ב\"ה. ירושלים, כ\"ד בחשון התשכ\"ז",
                    "10": "לכבוד<br>מר ... יצ\"ו<br>חזן דק\"ק ...<br>ירושלים.",
                    "11": "א.נ.,",
                    "12": "בתשובה למכתבך מיום ב' בחודש זה הריני להודיעך שלדעת פוסקים אסור מן הדין לילך ארבע אמות בגלוי ראש, כאשר האריך בזה בספר \"פתח הדביר\" סי' ב' ע\"ש. ומי שאינו נזהר והולך תמיד בגלוי ראש אין ממנים אותו לשליח צבור, ואפי' באקראי לא ראוי להתפלל שליח צבור אלא א\"כ עשה תשובה<sup class=\"footnote-marker\">41</sup><i class=\"footnote\">ראה בבלי קידושין (לא ע\"א), זוה\"ק פרשת בלק (קפז ע\"א), פרשת פנחס (רמה ע\"ב), הרמב\"ם פ\"ה מהלכות דעות ה\"ו, המנהיג הלכות תפלה סימן מט, הב\"י או\"ח סי' צא, ובשו\"ע סימן ב סע' ו, מרן החיד\"א בברכ\"י שם ס\"ק ב, שו\"ת משפט צדק ח\"ב סי' עה, כנה\"ג או\"ח סי' נג הגה\"ט, בן איש חי ש\"א פרשת וישלח אות טז, ספר הלכה לראש\"ל הגר\"מ אליהו ח\"א פ\"ד סע' ה-ו עמ' כח, שו\"ת ציץ אליעזר ח\"ד סי' ח, וח\"ה סי' ו אות א, שו\"ת אוצרות יוסף ח\"א סי' ד, ותשובת הרב לעיל שער יז סימן ב.</i>.",
                    "13": "לפי דבריך, בנך שזה דרכו לילך בגלוי ראש לא התכוון ביום הכיפורים להתפלל כשליח צבור כל התפלה ועלה לקרוא דוקא המזמורים שלפני \"ברוך שאמר\", שכל אחד קורא אותם לעצמו, לא היו צריכים לערער עליו בצורה הפגנתית ולצאת מבית הכנסת, אלא צריכים היו לדבר אתו אחר התפלה ולהוכיחו בדברי נועם, ויתכן שהיה שומע להם והיה נשאר בידם שכר מצות תוכחה.",
                    "14": "בכבוד רב, יצחק נסים"
                },
                "9": {
                    "0": "<big><strong>כיבוד נערים בקריאת פסוקי דזמרא בציבור בשבת ויו\"ט</strong></big>",
                    "1": "<b>שאלה</b>",
                    "2": "ב\"ה תל אביב י\"ז בטבת תשכ\"ב",
                    "3": "לכבוד מורנו ורבנו הרב ראשון לציון הרב הראשי לישראל<br>רבי יצחק נסים שליט\"א, ירושלים",
                    "4": "רב ראשי מאד נכבד!",
                    "5": "אנו החות\"מ, גבאי בית הכנסת \"היכל מהרי\"ך\", ע\"ש מורנו הרב ר' יוסף כוג'הינוף זצ\"ל ברחוב זבולון 21 תל־אביב, פונים אל מעלת כת\"ר בענין הלכתי דלקמן:",
                    "6": "זה עידן עידנים שאנו מתלבטים כיצד להנעים את התפלות כדי למשוך את הנוער שלנו לבית הכנסת. מדי פעם משתדלים להעביר לפני התיבה חזנים אשר יעוררו תשומת לב. באחרונה הונהג אצלנו וגם בכמה בתי כנסת אחרים, במקום בעל תפלה אחד, עולים לתיבה שנים או אפילו שלשה. כמובן, שעיקר התפלה, כגון, \"נשמת\" \"קדיש\" \"יוצר\" וכו' מתפלל רק חזן אחד ואילו האחרים עוזרים לו מדי פעם. וזאת כאמור, כדי לגוון את התפלה. אחדים מזקני העדה אינם רואים בעין יפה שיטת תפלה זו.",
                    "7": "מן המיותר להזכיר, כי גם אצל יתר עדות המזרח נוהגים להתפלל במקהלה, כגון, \"נשמת\" \"שועת עניים\" וכו'. בעיקר בימים הנוראים. ומעולם לא שמענו כל התנגדות מצד הרבנים.",
                    "8": "החלטנו, איפוא, לפנות לכת\"ר ולבקש את חוות דעתו, דעת תורה, כיד ה' הטובה עליו.",
                    "9": "לתשובתו אנו מצפים.",
                    "10": "בכל הכבוד הראוי ובברכת התורה,",
                    "11": "בן ציון כוביוף, בכור מבשוב, עמנואל שלום,<br>בשם גבאי בית הכנסת \"היכל מהרי\"ך\"",
                    "12": "<b>תשובה</b>",
                    "13": "ב\"ה. י\"א שבט תשכ\"ב",
                    "14": "לכבוד ה\"ה גבאי בה\"כ היכל מהרי\"ך,<br>רחוב זבולון 21, תל־אביב",
                    "15": "א.נ.,",
                    "16": "בדבר שאלתכם שהנהגתם בבה\"כ שלכם שבשבת ויו\"ט יקראו הנערים הזמירות בשפה ברורה ובנעימה וכדי למשוך את הנוער לבה\"כ ולתפלה, ואין מנהג זה מוצא חן בעיני הזקנים, ורצונכם לדעת אם יש מניעה לזה מן הדין.",
                    "17": "הנה אם המזמורים מתחלקים בין הנערים שכל אחר קורא מזמור אחד או שנים, ולא כולם קוראים ביחד הרי זה טוב ויפה. ועיין בספר בן איש חי שנה א' פרשת ויגש אות ג' שכתב וז\"ל: בשבת ויו\"ט מנהג כמה מקומות שיעמדו ילדים על התיבה והם יאמרו הזמירות מתחלת הודו עד סוף השירה<sup class=\"footnote-marker\">42</sup><i class=\"footnote\">והוסיף הרב בן איש חי שם, וכן המנהג בעירנו בגדאד. וכן שמעתי שנוהגים עולי בבל גם בארץ, שכל ילד הראוי אומר מזמור אחד או שנים לבדו בקול רם, אבל לא כמה ילדים יחדיו. אכן מנהג תימן שכל הציבור יחדיו אומרים כל הזמירות בקול רם כאיש אחד ובנעימה.</i>, מכל מקום צריכים להזהר שהשם מלך וברוך שאמר יאמר השליח צבור וכו', ע\"ש. והיינו אם הילדים אינם בני מצוה אבל אם הם בני מצוה יכולים לומר גם השם מלך וברוך שאמר, אם נהגתם כן אין כל חשש בזה מן הדין.",
                    "18": "בכבוד רב, <br>יצחק נסים"
                }
            },
            "2_19 Synagogue": {
                "0": {
                    "0": "<big><strong>תפילה במקום שיש מול המתפללים צורות נוי ובהן צורת אדם בולטת</strong></big>",
                    "1": "<b>שאלה</b>",
                    "2": "ב\"ה יום י\"ג טבת התשכ\"ז 26.12.66",
                    "3": "לכבוד אדמו\"ר ועט\"ר כמוה\"ר הרב יצחק נסים שליט\"א<br>רב ראשי וראשון לציון בעיה\"ק ירושלים תובב\"א",
                    "4": "הנידון: תמונות בבהכ\"נ",
                    "5": "ר.מ.נ.,",
                    "6": "בבית ספרנו מתפללים המורים והתלמידים במטבח, ובתקופה החדשה הכניסו בקירות כל מיני צורות לנוי ותלו אותם בקיר. וכשראיתי שיש בהם צורת אדם בולטת, אמרתי למורים שיהפכו המסגרת בזמן התפילה, וכן עשו, וכשבא המנהל לא רצה והתרגז. והראיתי לו מרן באו\"ח סי' צ סכ\"ז שכ': הבגדים המצויירים, אע\"פ שאינם בולטות, אסור בבהכ\"נ, ואם יקרה לו להתפלל כנגד בגד או כותל מצויר יעלים עיניו. וכ' באה\"ט סעיף ל': ואסור להתפלל נגד המראה, אפי' עיניו סגורות, יעו\"ש. ונראה דהטעם דהרואה אומר משתחוה לצורתו.",
                    "7": "גם הראיתי לו ביו\"ד סי' קמ\"א סעיף ד', שכ': צורת אדם אפי' לנוי אסור בבולטת. והראיתי מ\"ש בפתחי תשובה סע\"ק מ\"ח: ואפי' שמרן בתשובותיו באבקת רוכל סימן סו נראה דנוטה דעתו להתיר, פסקיו בש\"ע עיקר, ומה גם די\"ל שם מדובר בשוקעת, כדמוכח לעיל מזה בסי' סג שאסר בצורת אריה שהוא כמו צורת אדם שהם מד' שבמרכבה יעו\"ש.",
                    "8": "והמנהל ענה שלא נרשה להפוך אותם עד שנקבל הוראה מהרב נסים, ובכן כתבתי לכת\"ר והטוב בעיניו יעשה.",
                    "9": "בכבוד רב,",
                    "10": "פרץ מימון",
                    "11": "<b>תשובה</b>",
                    "12": "ב\"ה, ירושלים.<br>י\"ט בטבת התשכ\"ז",
                    "13": "לכבוד<br>הרב פרץ מימון יצ\"ו<br>מושב גילת – ד.נ. הנגב",
                    "14": "רב נכבד,",
                    "15": "הריני לאשר קבלת שני המכתבים מיום י\"ג בטבת התשכ\"ז, והורני כב' הראשון לציון שליט\"א להשיבו שטוב אם אפשר למנוע צורות נוי בקיר שאליו מופנים המתפללים. בדיעבד אפשר להתפלל בכיוון לאותו קיר כאשר צורות הנוי נקבעו למעלה מקומתו של העומד בתפילה<sup class=\"footnote-marker\">43</sup><i class=\"footnote\">ראה אור זרוע (עבודה זרה סימן רג), תוספות מסכת יומא נד ע\"א ד\"ה כרובים, תשובת הרמב\"ם (מהדו' בלאו סימן רטו), הובאה בב\"י או\"ח סימן צ, מג\"א שם ס\"ק לז, משנ\"ב ס\"ק עא, כף החיים (סופר) אות קלז.</i>, אולם צורת אדם בולטת בכל אופן אסור<sup class=\"footnote-marker\">44</sup><i class=\"footnote\">ראה שו\"ת הרדב\"ז ח\"ד סימן קז, שו\"ת המבי\"ט ח\"א סי' ל, שו\"ת מהרימ\"ט ח\"ב סי' לה, שו\"ת ציץ אליעזר ח\"ג סימן כד, הלכה ברורה ח\"ה עמ' רסח, וראה תשובת הרב לקמן סימן ב.</i>.",
                    "16": "אשר למכתבו השני, הודיעני מזכיר הרבנות הראשית כי שלח תשובה לכבודו.",
                    "17": "בכבוד רב,<br>מנהל הלשכה"
                },
                "1": {
                    "0": "<big><strong>צורת אריות על הפרוכת או על ארון הקודש</strong></big>",
                    "1": "<b>שאלה</b>",
                    "2": "ב\"ה, בית־שאן ז' מנחם־אב תשכ\"ח",
                    "3": "לכבוד<br>ראשון לציון הרבנות הראשית לא\"י<br>הרב הגאון<br>הרב נסים יצחק שליט\"א<br>ירושלים",
                    "4": "ר.ג.מ.נ.,",
                    "5": "הנדון: שאלה",
                    "6": "הנני פונה לכבודו. ברור לכבודו, חלק בבתי כנסת בארץ ישראל למעלה מארון קודש או על הפרוכת של ארון קודש (היכל הקודש) יש תמונה שני אריות באמצע עשרת הדברות, שלא היה נהוג אצלינו מחוץ לארץ בעירק, ומזמינים הפרוכת ממשרד הדתות. ברור לכבודו, בזמן השתחוייה התמונות של שני אריות עומדים לפנינו. האם מותר לנו להשתחוות והם למעלה מארון קודש על הפרוכת, ומה עלינו לעשות, לכסות אותם או להשאיר אותם?",
                    "7": "מבקש מכבודו להודיע לנו מיד ותודה מראש.",
                    "8": "בברכת תזכו למצות, ותחיה חיים טובים ארוכים ומתוקנים<br>יצחק עבד<br>שכ' אלי כהן 428<br>בית שאן<br>בית כנסת ברית יצחק",
                    "9": "<b>תשובה</b>",
                    "10": "ב\"ה. ירושלים, ה' בתשרי התשכ\"ט",
                    "11": "לכבוד בית הכנסת \"ברית יצחק\", בית שאן.",
                    "12": "שלום רב,",
                    "13": "בענין מכתבכם מיום ז' במנחם אב תשכ\"ח, עיינו נא ביו\"ד קמ\"א וב\"דרכי תשובה\" ס\"ק מ\"ח. לדברי רוב הפוסקים צורת אריות וכדומה על הפרוכת, אם בולטות, אסורות<sup class=\"footnote-marker\">45</sup><i class=\"footnote\">ראה אור זרוע מסכת ע\"ז סימן רג, ב\"י יו\"ד סי' קמא, ובתשובת אבקת רוכל סימן סג, וסי' סו, תשובת הרמב\"ם המובאת בב\"י או\"ח סי' צ (מהדו' פריימן סי' כ), שו\"ת המבי\"ט ח\"א סימן ל, שו\"ת הרדב\"ז ח\"ד סי' קז, שיורי ברכה להחיד\"א יו\"ד סי' קמא אות ג, שד\"ח מע' בית הכנסת אות יא, כרך ו עמ' 293, שו\"ת ישכיל עבדי ח\"ב יו\"ד סימן ט, שו\"ת יחו\"ד ח\"ג סימן סב, וראה תשובת הרב לעיל סימן א.</i>.",
                    "14": "בכבוד רב<br>ובברכת גמח\"ט,",
                    "15": "המזכירות"
                },
                "2": {
                    "0": "<big><strong>גובה המחיצה בין עזרת הנשים לבית הכנסת</strong></big>",
                    "1": "<b>שאלה</b>",
                    "2": "כ\"ז תמוז תשכ\"ז",
                    "3": "לכבוד<br>מורנו ורבינו<br>הגאון י. נסים שליט\"א<br>הראשון לציון",
                    "4": "הרב הראשי לישראל<br>ירושלים.",
                    "5": "ילמדנו רבנו. בבית־הכנסת רבי מאיר בעל הנס עמידר בת ים עזרת נשים מעל ביהכנ\"ס בצורת ח. עשו קיר בגובה 95 ס\"מ. הנשים מתפללות בית־הכנסת טוענות שקשה להן לראות את החזן בשעת התפילה ולכן הן מדברות. הכוונה לנשים הנמצאות בצדי המעקה ובתור השני.",
                    "6": "הגבאים רוצים להרוס את הקיר ולהנמיך אותו עד גובה 70 ס\"מ ולעשות עליו מעקה מברזל, רוחב הקיר הוא 25 ס\"מ.",
                    "7": "אנא יורנו רבנו האם מותר להם לעשות זאת. מה גובה הקיר שצריך להיות לעזרת הנשים.",
                    "8": "אודה למורנו ורבנו באם ישיב לנו בהקדם, היות והם עומדים להרוס בכל רגע ולעשות השינוי.",
                    "9": "בכל הכבוד",
                    "10": "משה חי מזרחי",
                    "11": "<b>תשובה</b>",
                    "12": "ב\"ה. ירושלים,<br>כ\"ח במנחם אב התשכ\"ז",
                    "13": "לכבוד<br>הרב משה חי מזרחי<br>בת־ים.",
                    "14": "ר.נ.,",
                    "15": "הורני כב' הרב הראשי לאשר קבלת מכתבו מיום כ\"ז בתמוז ש.ז. ולהשיבו כי גובה המעקה הבלתי שקוף צריך להיות עד מחצית גובה של אשה<sup class=\"footnote-marker\">46</sup><i class=\"footnote\">ראה שו\"ת אגרות משה או\"ח סימנים לט-מד, ושו\"ת ציץ אליעזר ח\"ז סימן ח, וח\"כ סי' ז, ובמקורות שציין בספר \"הלכה ברורה\" ח\"ז עמ' שז סי' קנ שער הציון אות יז.</i>.",
                    "16": "בכבוד רב,",
                    "17": "המזכירות"
                },
                "3": {
                    "0": "<big><strong>תפילת נשים וגברים יחד בקיבוץ חילוני</strong></big>",
                    "1": "<b>תשובה (חסרה שאלה)</b>",
                    "2": "ב\"ה, סיון התשי\"ח",
                    "3": "לכבוד הרה\"ג ר' גדליה פלדר שליט\"א,<br>טורונטו, קנדה.",
                    "4": "ר.מ.נ.,",
                    "5": "אגרתו מיום ר\"ח סיון ש\"ז קבלתי לנכון.",
                    "6": "בקשר למה שפורסם שהתרתי תפילה בציבור אנשים ונשים יחדיו, ברור שאין הדברים נכונים<sup class=\"footnote-marker\">47</sup><i class=\"footnote\">ראה משנה סוכה נא ע\"א, ושם בגמרא ע\"ב אמרו: קרא אשכחו ודרוש (זכריה יב, יב) וספדה הארץ משפחות משפחות וכו'. אמרו והלא דברים ק\"ו, ומה לעתיד לבא שעוסקין בהספד ואין יצר הרע שולט בהם, אמרה תורה אנשים לבד ונשים לבד, עכשיו שעסוקין בשמחה ויצה\"ר שולט בהם על אחת כמה וכמה. וראה עוד שו\"ת אגרות משה חאו\"ח סימנים לט-מד, ושו\"ת ציץ אליעזר ח\"ז סי' ח, ותשובת הרב שער יח סימן ד (אות ד).</i>. בביקורי בקיבוצים החילוניים השונים ברחבי הארץ, הטפתי להם לערוך תפלות מסוימות מדי פעם בפעם בחדרי התרבות, אף שלא יוכלו להפריד הנשים מביניהם, כדי לקרבם.",
                    "7": "איני יודע מה שורש הדברים שפורסמו בעיתונות בקנדה, אבל זה מעיד עד כמה אין נמסרים הדברים כהלכה.",
                    "8": "בכבוד רב,",
                    "9": "יצחק נסים"
                },
                "4": {
                    "0": "<big><strong>תפילה בבית כנסת במחנה צבאי, שיש על גביו כנסיה</strong></big>",
                    "1": "<b>שאלה</b>",
                    "2": "בע\"ה",
                    "3": "למעלת הרב הגדול, משיירי כנסת הגדולה, נר המערבי, מאור הגולה, נזר החכמים מאד נעלה, הגאון המפורסם לשם טוב ולתהילה, ראשון לציון כמהר\"ר יצחק נסים נר\"ו יאיר, וכמו השחר עלה, רב ראשי לישראל בירושלים המהוללה, תובב\"א.",
                    "4": "אותותי אלה להודיע ברום קדשו כי הנני שולח לו אגרת שקלי וטרי אליבא דהילכתא באיזה דבר תורה לשאול ממנו, (כל) [כי] ללמוד אני צריך, לחלות פניו, יראה אדוני וישפוט ככל חוקותיו וככל משפטיו, יבוא דברו בזה וכבדנוהו.",
                    "5": "אני הוא המדבר מצעירי עבדיו מתושבי קונסטנטין (צפון אפריקה), זה לי ימים מתגורר בארץ הלזו בגרמניא בתור רב צבאי במחנה צרפת יר\"ה.",
                    "6": "וזה דבר השאלה:",
                    "7": "היום יִוָדַע כי המלכות בונים בתי כנסיות לרבנות הצבאית לחיילים, משותפות בבניין אחד לישראלים ולנצרים. והנה כעת בונים בית כנסת אחת ובצידה כנסיה פרוטסטנטית ולמעלה בקומה העליונה כנסיה קתולית, כציור המובא תוך כתבא דנא...",
                    "8": "נמצא בית הכנסת שלנו, עליה שעל גביו היא כנסיה קתולית, נסתפקתי אם מותר להתפלל בה או אסור? כי הנה פסק מור\"ם סי' ק\"ן סעיף ב': ובשעת הדחק או שיש מצות מלכות שאינם רשאים לבנות בהכ\"נ כדינו, מותר להתפלל בבית אע\"פ שדרין בעליה שעל גביו ובלבד שינהגו בעליה שעל גביו בנקיות כמו שיתבאר סוף סימן קנ\"א.",
                    "9": "ובסימן קנ\"א סעיף י\"ב פסק מר\"ן: יש להזהר מלהשתמש בעליות שעל גבי בית הכנסת תשמיש קבוע של גנאי כגון לשכב שם. ושאר תשמישים יש להסתפק אם מותר להשתמש שם. הג\"ה: וכל זה דווקא בבית הכנסת קבוע שנבנה תחילה לכך, אבל בית שיחדו לאחר שנבנה לבית הכנסת מותר לשכב עליו.",
                    "10": "וכתב הרב בעל ט\"ז מגן דוד (שם, ס\"ק ד'): אבל בית שיחדו: נראה דכל שכן אם בשעה שבנה בית הכנסת בנה בית דירה למעלה ממנה דשרי, דהא לא הוקדש כלל למעלה. אבל תשמיש של בזיון מאד נראה דבכל גווני אסור, כגון עכו\"ם או טנוף, דהא בסימן נ\"ה אמרינן דאלו מפסיקים לעניין צרוף לענות אמן, אפע\"ג דאין מחיצה של ברזל מפסקת בין ישראל לאביהם שבשמים, כל שכן כאן דדבר המאוס יפסיק את התפילה של בית הכנסת לעלות למעלה לשמים. על כן אין לעשות כלל בית הכנסת אם יש למעלה דבר מאוס וכו', עיין שם.",
                    "11": "וכתב הלאה מחצית השקל (שם, ס\"ק יח) על מה שכתב הט\"ז במה שאירע לו בבית הכנסת וכן הביא בס' אליה רבה בשם כנסת הגדולה. עוד כתב הט\"ז, דאם בחדר שעל גבי בית הכנסת יש טינוף או עבודה זרה הוי הפסק מלעלות התפילה למרום, ע\"ש.",
                    "12": "המורם מכל האמור, לפי דעת הרב ט\"ז בכל גוני אסור אם בחדר שעל גבי בית הכנסת יש טינוף או עכו\"ם. אם כן בנדון דידן, בבית הכנסת הזה עליה שעל גבו כנסיה קתולית, נפקא מינה אסור, לפי שהנוצרים מתפללים בעליה וְהַכְּבוּדָּה לפניהם!",
                    "13": "או נוכל לאמר: צריך לנו לדעת אם הנצרים נקראים \"עכו\"ם\" זאת אומרת עובדי עבודה זרה אם לא?",
                    "14": "והנה פסק מור\"ם או\"ח סי' קנ\"ו הלכות משא ומתן: הג\"ה: ויש מקילים לעשות שותפות עם העכו\"ם בזמן הזה, משום שאין העכו\"ם נשבעים בעבודה זרה, ואפע\"ג דמזכירים עבודה זרה כוונתם לעושה שמים וארץ וכו' ע\"ש.",
                    "15": "ופסק מור\"ם סי' רט\"ו הל' ברכת הפירות סעיף ב': ועונין אמן אחר העכו\"ם אם שמע הברכה מפיהו. וכתב בעל הט\"ז: ועונין אמן אחר העכו\"ם, לפי שאין דרך העכו\"ם לכוון לעבודה זרה כשמזכיר את השם. פירוש, לאפוקי כותי שאם מזכיר את השם כוונתו להר גריזים ע\"ש.",
                    "16": "וכתב הרב אשל אברהם סי' נ\"ה סעיף ב': בעובדי עבודה זרה שבחוץ לארץ בזמנים אלו, דקיימא לן שאינם עובדי עבודה זרה ממש, כבהלכות ע\"ז, ע\"ש.",
                    "17": "אם כן לפי דעת הט\"ז שאין דרך העכו\"ם לכוון לע\"ז שמזכירים את השם, נוכל לאמר כשמתפללים ומזכירים את השם אינן מכוונים לע\"ז, ולדעת הרב אשל אברהם שאינן עובדי עבודה זרה ממש כבהל' ע\"ז – יוצא לנו מזה דמותר להתפלל בבהכ\"נ הזה! ועוד כי מקום הכבודה רחוק מאד מן ארון הקודש. ועל גבי שטח בית הכנסת יש דווקא כסאות לנצרים המתפללים. זאת אומרת יש כי אם דריסת הרגל. ולענין דריסת הרגל כתב הרב אשל אברהם סי' קנ\"א סעיף י\"ב: ודריסת הרגל על העליא פשיטא שאין זה גנאי וכו' ע\"ש.",
                    "18": "ועוד, שהנצרים מכבדים את הבית ועושים הכל בנקיות, ולא מיקרי תשמיש של גנאי. ועוד, כי היא שעת הדחק. בעוד חדשיים יגמרו הבניין, ואני לא ידעתי בלתי היום, ואם נבוא לאסור העניין נפיק מינה חורבא. אנו נותנים פתחון פה למקטרגים בשנאת הדת. והכל לפי המקום ולפי הזמן, ורחמנא ליבא בעי. ואם באמת הדבר אסור, הדין יקוב את ההר.",
                    "19": "זה מה שעלה במצודתי לפי דעתי החלושה, כי כעת אין לי ספרים ואני בתוך הגולה טלטולה דגברא. אחת שאלתי מכת\"ר, אפו עלי בל יחרה, על אם שגיתי, או כראוי לא הגיתי. יען כי אני בטרדות הזמן עמוס, וחוסר הספרים עלי יעמוס, ואגב שיטפא פולטתו הקולמוס, ולכף זכות ידינני כנימוס.",
                    "20": "אמרתי אשיבה ידי עוד לחלות פני מעכ\"ת, יחנני להשיבני דבר על שאילתי זאת, אם מותר ואם אסור להתפלל בבית הכנסת? כי ידעתי רוח אלקים בקרבו לעשות משפט וצדקה. ואני איחל לשמוע דברו ושלום הודו. ובנשיקת ידיו הטהורות אצא בקידה וכריעה ואומר שלום.",
                    "21": "הלא כה דברי איש צעיר ואני בתוך הגולה כאן נמצאתי בערי גרמנייא במחנה צרפת יר\"ה, ח' לח' אלול ש' תשט\"ו בסדר למען ייטב לך והארכת ימים.",
                    "22": "ע\"ה ר' אהרון גוזלן",
                    "23": "תשובת הרב שלום מזרחי",
                    "24": "ב\"ה אלול תשט\"ו",
                    "25": "לכבוד הרב אהרן גוזלן שליט\"א",
                    "26": "שלום וברכה,",
                    "27": "בנוגע לשאלתו ממעלת מרן הגאון הראש\"ל הרב הראשי לישראל כמוהר\"ר רבי יצחק נסים שלט\"א, הנני בזה מתכבד לענות על שאלתו ולחוות דעתי בנידון זה למלאת רצון מרן הראש\"ל שליט\"א.",
                    "28": "הנה בעיקר דברי הט\"ז ז\"ל דמדמה לה לההיא (דסי' נ\"ה ס\"כ), יש לפקפק הרבה. דהתם טעם הי\"א מבואר במשנה ברורה (ס\"ק ס\"ד) כיון שהטינוף מפסיק בין העשרה ובין זה שרוצה להצטרף עמהם גורם לשכינה שאינה שורה במקומו, ע\"ש, ומשום כך אינו יכול להצטרף עמהם ואפילו אמן לא יוכל לענות, כמ\"ש במשנ\"ב. אבל הכא בנידון דידן, דבמקום שמתפללין העשרה אין שום טינוף שם וכל בי עשרה שכינה שרייא. א\"כ מנא לן לאסור ולומר שהטינוף מעכב התפלה לעלות למעלה, מאחר שבמקום התפלה עצמה השכינה שורה שם. ונראה שלזה נתכוין המשנה ברורה בסי' קנ\"א (בשער הציון ס\"ק כ\"ב) והעיד שמנהג העולם ששוכרין בתי כנסיות לזמן בבתים תחתיים ולמעלה מהן בית דירה שמצוי שם תינוקות ודבר מאוס, ואע\"ג שלפי הט\"ז צריך לאסור בזה, מכל מקום נהגו העולם להקל בזה ע\"ש. ועוד דדין זה (דס' נ\"ה ס\"כ) אינו מוסכם אליבא דכולי עלמא וכמ\"ש המ\"ב (שם ס\"ק ס\"ב) ע\"ש. ועוד דדעת הרבה אחרונים ז\"ל שאם המברך והעונים ברשות אחד דמצטרפין, אין העכו\"ם מפסיק (ע' כה\"ח בסי' נ\"ה אות צ\"ד), וא\"כ הוא הדין בנידון זה י\"ל כן, כיון דכולם הם ברשות ומקום אחד נמצאים השכינה והציבור, אין הטינוף והע\"ז מפסיקין והתפלה עולה למעלה. והנה לפי דעת האחרונים הנ\"ל דכשהם במקום אחד אין העכו\"ם מפסיק, אין ראיה לומר (מסי' ע\"ט ס\"א בהג\"ה) דפליגי על הי\"א (דסי' נ\"ה ס\"כ), דהא התם מיירי שכולם במקום אחד יושבים עם הש\"צ. ודוק.",
                    "29": "מסקנא דדינא: אפילו שלכתחילה אין בנו כח להקל נגד הט\"ז ז\"ל, וגם שמכוער הדבר שכנסיה של ע\"ז על גבי ביהכנ\"ס תהיה, מכל מקום בשעת הדחק היכא שאי אפשר בעניין אחר נלע\"ד בפשיטות שאפשר להקל בזה. ולכן בנדונו שהוא שעת הדחק ואי אפשר לסדר העניין בתכנית אחרת, יוכל להקל.",
                    "30": "הצעיר שלום מזרחי.",
                    "31": "תשובת הרב נסים",
                    "32": "כ' באלול התשט\"ו",
                    "33": "לכבוד הרב הנכבד ר' אהרון גוזלן יצ\"ו,<br>גרמניה.",
                    "34": "שלום וישע רב,",
                    "35": "מעומס העבודה הרובץ עלי נאלץ אני לקצר בדברי תשובתי אל כב', אבל בלאו הכי אין העניין סובל אריכות.",
                    "36": "בדברי הט\"ז קנ\"א, שציין כב', יש שפקפקו, וכתבו שדבריו אינם מוכרחים. גם את הראיה מדברי הי\"א שבסימן נ\"ה סע' כ', דחו, וכתבו לחלק בין אם הטינוף או הע\"ז מפסיקים בין הציבור ובין מי שרוצה להצטרף עמהם, לבין אם הטינוף או העבודה זרה הם על גג בית־הכנסת. ואפילו התם בסי' נ\"ה נראה דס\"ל למרן השו\"ע שמעצם הדין הטינוף והע\"ז אינם מהווים הפסק, מדסתם תחילה. וכן י\"ל מדברי הרמ\"א בסי' ע\"ט סע' א', דס\"ל נמי שאינם מהווים הפסק. אלא דהתם רבו המחמירים, ויש שחששו גם לחומרת הט\"ז, הנ\"ל.",
                    "37": "אעפ\"כ, בנידון שאלת כב', נ\"ל שיש לסמוך על המקילים, מן הטעמים שכתב כב', שאי אפשר בלאו הכי, ואם נבוא לאסור נפיק מינה חורבא וכו'. ומה גם שה\"טינופת\" אינה מכוונת ממש על גג ביהכ\"נ, אלא רחוקה ומכוונת לצד אחר, ואין כאן אלא כיעור<sup class=\"footnote-marker\">48</sup><i class=\"footnote\">ראה שו\"ת אבני נזר או\"ח סי' לב, ובספר הלכה ברורה או\"ח סי' נה בבירור הלכה אות לה בשם שו\"ת דברי יששכר ועוד, ובמשנה ברורה שם ס\"ק סב בהבנת לשון השו\"ע שכתב וי\"א, ובהלכה ברורה סי' קנא בבירור הלכה אות כה עמ' שסו ד\"ה והנה הט\"ז, בשם שו\"ת דברי מלכיאל ח\"ה סי' י. עי\"ש.</i>.",
                    "38": "ועתה הנני לברכו בברכת כתיבה וחתימה טובה, ושנת גאולה וישועה, לו ולכל ישראל, אמן.",
                    "39": "בכבוד רב,",
                    "40": "יצחק נסים<br>ראשון לציון<br>הרב הראשי לישראל",
                    "41": "תשובת הרב אברהם משה פינגרהוט<sup class=\"footnote-marker\">49</sup><i class=\"footnote\">נדפסה גם בשו\"ת רא\"מ פינגרהוט, ירושלים תשכ\"ד, או\"ח סימן ב, עמ' יח-כג.</i>",
                    "42": "יא שבט תשט\"ז",
                    "43": "היות ונודע לנו כי המלכות בונה בתי כנסיות לצבא בבנין משותף לכל הדתות, ועכשיו בונים בית אחד אשר באגף אחד יהיה בית כנסת ובאגף השני תהיה כנסיה פרוטסטנטית, ולמעלה בקומה העליונה תהיה כנסיה נוצרית (קתולית) ונשאלתי אם מותר הדבר, דהיינו שישראלים יתפללו בבית הכנסת אשר יהיה למטה – או לא?",
                    "44": "תשובה: הנה כת\"ר מביא דברי הטורי זהב על הגה שבאו\"ח ס' קנ\"א (ס\"ק ד) וז\"ל אבל בית שיחדו וכו' נראה דכ\"ש אם בשעה שבנה ביה\"כ בנה בית דירה למעלה ממנה דשרי, דהא לא הוקדש כלל למעלה, אבל תשמיש של בזיון מאד נראה דבכל גוונא אסור, כגון עכו\"ם או טינוף, דהא בסי' נ\"ה אמרינן דאלו מפסיקין לענין צרוף לענות אמן אע\"ג דאין מחיצה של ברזל מפסקת בין ישראל לאביהם שבשמים, כש\"כ כאן דדבר המאוס.",
                    "45": "וכן ראיתי בכף החיים שמביא (אות עד) שם בשם גדולים וז\"ל: ומכאן תוכחת מגולה למקומות שיש סולמות שלא יעשו בגגין ההם שום טינוף ח\"ו דהרי הם מעכבין את התפילה והתורה לעלות לשמים ונעשו מחטיאי הרבים יע\"ש.",
                    "46": "אמנם לפיענ\"ד נראה לכאורה דהמגן אברהם חולק על דברי הט\"ז הנ\"ל, דהנה המ\"א בסימן קנ\"ד סי\"ק י\"ז הביא בשם תשובת רבינו אליהו מזרחי (ח\"א סי' פא) וז\"ל דאפילו נעבד בבית ע\"ז בקבע מותר להתפלל בתוכו, וכתב המ\"א ואפשר דס\"ל דמחובר שאני, ואע\"ג דבית דינו כתלוש, מ\"מ דמי למחובר. והמחצית השקל מפרש דברי מגן אברהם (בין) [כיון] דמדינא מותר ואינו אסור אלא משום מיאוס, הקילו כיוון דדמי למחובר, וכן כתב החכמת אדם כלל פ\"ד סט\"ו. הרי דלפי מ\"א אפילו בבית של ע\"ז מותר להתפלל ולא נקטינן בה משום מיאוס לאסור. וכ\"ש חוץ לבית הכנסת דהיינו על הגג.",
                    "47": "הן אמת על דברי המ\"א רבים תמהו, דהנה לכאורה הם נגד התוספות (מגילה ו) דדרשינן שם בגמרא והיה כאלוף ביהודה ועקרון כיבוסי (זכריה ט,ז) אלו תרטיאות וקרקסיות שבאדום שעתידין שרי יהודה ללמד בהן תורה ברבים. וכתבו שם התוספות ד\"ה טרטריות וכו' י\"מ בתי ע\"ז ומכנה אותם טרטיות לשון חרפה וקרקסיות רוצה לומר בית הכסא בלשון ערב, וקשה לומר שאותן מקומות מטונפות יכול ללמוד שם תורה, אלא ודאי לשממה יהיה במהרה בימינו, ורוצה לומר בתים שמתאספים שם לועד של ע\"ז ע\"כ. וכן הקשה החתם סופר בתשובה סימן מ\"ב חלק או\"ח על דברי מ\"א ומראה מקום על התוספות הנ\"ל ולכן כתב דטוב להחמיר בכיוצא בזה.",
                    "48": "והרב גדולי טהרה סימן ל\"ד שעמד ג\"כ על סתירה זו שבין מ\"א והתוספות, תירץ דהתוס' איירי בבית שבנאו לכך אבל המ\"א איירי שהיה מתחילה בית של הדיוט ואח\"כ הקצוהו לע\"ז. זאת אומרת שהתוס' מיירי [ב]בית שנבנה לעבוד בו ע\"ז ושמשו בו ע\"ז ועכשיו רוצים לשנותו מע\"ז ולעשות שם מקום תפילה ומקום תורה דהיינו שאנו רוצים לבוא לגבולם ולזה לדעת התוס' אסור. אבל המ\"א מיירי בבית שלא נשתמש בו מעולם לע\"ז, אדרבא התפללו בו וכבר נתקדש בקדושת התפילה ועל ידי איזה סיבה נעבד בו ע\"ז, אז אפילו עובדים בו עוד בקבע זאת אומרת שהם באים בגבולנו (כמו שציין המ\"א בעצמו) אז לא אמרינן שהבית כנסת נתחלל ע\"י כך ואין מתפללין בתוכו, רק אדרבא מצוה להתפלל בו שנית (מסכת ע\"ז מד.). וכן משמע מדברי המרא\"ם שכתב שם וקרא תגר על מי שרצה לומר על בי\"כ שמצאו לשמ\"ש מתעולל בתוכו עם נער אחד שאסור להתפלל בו. הרי לענין ע\"ז ג\"כ למה יהיה אסור להתפלל בו אם כבר הוקדש לבה\"כ אפילו נעבד בקבע אין איסור להתפלל.",
                    "49": "והשתא דאתינן להכי יכולין לומר דגם בין המגן אברהם והט\"ז אין שום חלוקי דעות בזה, דהט\"ז מדבר בבית שרוצים עכשיו לבנות לשם בי\"כ ורוצים להשתמש למעלה – על הגג או על העליה – לתשמיש של גנאי כגון טינוף או ע\"ז, כגון זה אוסר הט\"ז משום מאוס, דהיינו להבא, אע\"פ שמן הדין היה מותר להשתמש בהאי גוונא, אבל תשמיש כזה אסור. אבל המ\"א מדבר בענין אחר לגמרי דהיינו בית הכנסת שכבר נתקדש בקדושת ביה\"כ ועכשיו נעבד בו ע\"ז, אין ביה\"כ נאסר משום תשמיש ע\"ז ובוודאי מותר להתפלל בתוכו, ומשום מה אתה רוצה לאסור משום מאוס בלבד, לזה אומר דדמי למחובר, היינו דהלא אין איסור אחר רק זה וגם זה אין בו אם נדמינן למחובר.",
                    "50": "וכשאני לעצמי אחרי נשיקת עפר רגליו של הט\"ז דבריו הקדושים צריכין עיון עוד, דהנה הט\"ז הוציא דין זה ממה שכתב המחבר מרן מלכא בשלחנו הטהור או\"ח סימן נ\"ה סעיף כ', ז\"ל שם: היו עשרה אנשים במקום אחד ואומרים קדיש וקדושה אפילו מי שאינו עמהם יכול לענות ויש אומרים שלא יהא מפסיק דבר שאינו נקי או עכו\"ם ע\"כ. והנה מלבד שהרבה פוסקים תמהו שמרן המחבר מביא הדבר בשם יש אומרים (ונ\"מ אם לקבעה להלכה) והלבוש לא קבע הדבר לחובה, ואחרים פסקו דדוקא ברכו לא יענה אבל איש\"ר וקדושה יענה, אלא ג\"כ כמעט רוב הפוסקים מפרשים דברי הי\"א שכתב הש\"ע עכו\"ם פירושו כותי ולא ע\"ז ממש וכ\"כ הפרישה אות י' א\"ר אות י' הפרמ\"ג אות ט\"ז.",
                    "51": "והדברים האלו כנים ויש להם שורש בזהר הקדוש (פרשת משפטים קכ\"ד.) וז\"ל שם: זמנא חדא סליקו ישראל למחג חגא ואתערבו עכו\"ם בהדייהו וההוא שתא לא אשתכח ברכתא בעלמא, אתו שאילו לרב המנונא סבא אמר להו חמיתון סימנא בקדמיתא בהאי, א\"ל סימנא חמינן דכד תבנא מהתם כל אורחין אסתימו ממיא ועננא וחשוכא אשתכח דלא יכלין למהך כל אינון דסליקו לתמן, אמר להו וודאי או אית בינייכו בני נשא דלא אתגזרו או עכו\"ם דסליקו בהדייכו דהא לא אתברכאן בההיא שעתא בר מאינון ישראל דאיתגזרו ובהאי את קדישא מסתכל קב\"ה ובריך להון, לשתא אחרא סליקו וסליקו אינון עעכו\"ם דאערבו בהדייהו וכו' ואשכחו דאינון עעכו\"ם וקטלו להון, אמרו בריך רחמנא דשזיב לעמיה דוודאי לית ברכתא שריא אלא בישראל זרעא קדישא בני מהמנותא בני קשוט וכו'.",
                    "52": "הרי דאין מדבר כלל על עכו\"ם ממש רק על נכרים שמעכבים הברכה מלרד ח\"ו על עלמא ואפשר שמכאן הוציאו הי\"א שאם יש עכו\"ם אל יענה ולכן ג\"כ פסקו שאין חילוק בין איש לאשה.",
                    "53": "והשתא דברי הט\"ז תמוהים, דכאן אנחנו מדברים לענין תשמיש של בזיון ממש, ומה ענין נכרי שמפסיק היכי דהוא נמצא בין שני יהודים לכאן שכולם הם בבית אחד רק שלמעלה יש עכו\"ם.",
                    "54": "ואפשר שהט\"ז רוצה לומר דאם יש עכו\"ם על העליה, ממילא יהיו שם ג\"כ עובדי עכו\"ם וזה מעט דומה להתם שמעכבין התפילות, ועוד דלפי הט\"ז אסור משום מיאוס. איך שיהיו דבריו צריכין עיון.",
                    "55": "ועכשיו נבוא לעיין על דין תשמיש על עליית בית הכנסת דאסור להשתמש על גביו ודומה לגגו של היכל וכמו שכתב המרדכי פרק קמא דשבת וז\"ל (בהגהת מרדכי רמז רכח): כתב רבינו מאיר איני יודע איסור גמור להשתמש בעליה שעל ביה\"כ כמש\"כ ר\"י דאפילו גגין ועליות דעזרה לא נתקדשו (מעשר שני פ\"ג מ\"ח) מיהו יש ליזהר מלהשתמש שם תשמיש של גנאי וכו' ושמא דמי לעליות של היכל שנתקדשו עי\"ש. ופסק מרן בשלחנו הטהור בסימן קנ\"א סעיף י\"ב וז\"ל: יש ליזהר מלהשתמש בעליה שעל גבי ביה\"כ תשמיש קבוע של גנאי כגון לשכב שם ושאר תשמישים יש להסתפק אם מותר להשתמש שם עי\"ש.",
                    "56": "הרי לנו שאסור להשתמש בבנין של בתי כנסיות מפני שדומין לעלייה של היכל. ואעפ\"י שיכולין להקשות הלא מסקנת הש\"ס (פסחים פ\"ז.) שלא הוקדשו גגי ההיכל וכמו שכתבו בתוס' (שבועות י\"ז.) ד\"ה מטמא. וכן כתב הרמב\"ם בהלכות בית הבחירה (פ\"ו הלכה ז) וז\"ל: הגגות והעליות לא הוקדשו, לפיכך אין שוחטין שם קדשים קלים (והנכנס לשם בטומאה פטור) וגגותיהם חול לכל דבר.",
                    "57": "אמנם יכולים לומר כמו שכתב המרדכי שמדמה הגגין של ביה\"כ לעליית ההיכל שנתקדשו כמו שאמר אבא שאול (פסחים פו:) [ב]‍עליות בית קדשי הקדשים, והמרדכי מדמה הבתי כנסיות שלנו שיש לנהוג בהם מקצת קדושה כעין קדושת המקדש שאסור להשתמש בהם שמוש של גנאי.",
                    "58": "וא\"כ בנדון דידן צריכין אנחנו לעיין אם יכולין לקבוע ביה\"כ אם שלמעלה על גבה אנו יודעים שישתמשו בה תשמישי גנאי ובפרט עכו\"ם. ואף אם נאמר שמצד עכו\"ם אינו נאסר הבית מצד שדומה למחובר וגם שהוא רשות בפני עצמו, מ\"מ מצד תשמיש אסור.",
                    "59": "אולם יכולים אנו לומר דיש לחלק בין מה שכתב המרדכי לכאן, דשאני התם שהיתה בנוייה מתחילה לביה\"כ ואח\"כ בנו עליה על גבה שכבר נתקדש גגה משעה שנבנה ביה\"כ, אבל בניד\"ד שעדיין לא נבנה רק עכשיו רוצים לבנות ובשעת הבנייה רוצים לבנותה אדעתא דהכי שיבנה עליה עלייה להשתמש, ובונים הם על תנאי זה, אפשר שמותר כדקי\"ל דיכולים להתנות מתחילה בביה\"כ של חוץ לארץ.",
                    "60": "ואעפ\"י דלא מהני תנאי אלא בחרבנן אבל לא בישובן כמש\"כ מרן בב\"י שם בסימן קנ\"א סעיף י\"א, מ\"מ נ\"ל לחלק ולומר דדוקא אם משתמש בתוכו ממש, הוא דאינו מועיל תנאו ותנאו בטיל בעודו בישובו. אבל אם רוצה להשתמש על העליה כמו בניד\"ד, אזי מהני תנאי. דטעמו דמסתפק ר\"מ במרדכי היא שכתב דשמא עשאום כעליות של היכל שנתקדשו, זה דוקא אם בנו סתם בזה הוא דאמרינן דשמא עשאום כעליות של היכל, אבל אם בשעת בנין התנו לבנות על גגה עליה ולהשתמש בעליה זו, אז תנאו קיים ולא נתקדש גגה ויכול לבנות על גבה כמו שירצה. וכן כתב הט\"ז וחילק כן וכן כתב הרב מחצית השקל בשם מהרי\"ן שם דאפילו לדעת רבותינו היינו דוקא בית בנוי מתחילה לכך דדמי להיכל וכו' וביהכ\"נ שלנו יש לנהוג וכו' וכיוון שלא נבנה מתחילה לכך אינו דומה להיכל.",
                    "61": "וכן כתב הרמב\"ם בספרו פאר הדור [סימן] ע\"ד, ז\"ל: ותורנו הדרתו בעליה אשר על ביה\"כ ובה צד אחד מכוון על ההיכל אשר בו ספרי תורה המקודשים, אם מותר לדור בבית זה וכו'. תשובה: יכול לדור בבית זה, אבל המקום אשר על ההיכל לא, ואינו יכול לישון שם ולא להניח כלי מלאכתו, אבל בשאר הבית יעשה כרצונו וכתב משה.",
                    "62": "ולכאורה דברי הרמב\"ם הם נגד מרן ב\"י שאסר בסעיף י\"ב להשתמש בעליה שעל ביה\"כ תשמיש של גנאי כגון לשכב שם וכו', אבל לפי מה שאמרנו שאם התנה בתחילה מותר להשתמש, א\"כ מרן ב\"י מדבר אם לא התנה אז אסור להשתמש אבל הרמב\"ם מדבר שאדעתא דהכי בנה שישתמש ולכן התיר.",
                    "63": "ועכשיו נעיין מה שאמר כת\"ר שצריכין לדעת אם הנוצרים נקראים עכו\"ם זאת אומרת עובדי ע\"ז אם לא? והנה כת\"ר ציין דברי מוהר\"ם באו\"ח ס' קנ\"ו, ואמנם דברי מוהר\"ם צריכין עיון, ויעיין כת\"ר במטה יהודה בסימן הנ\"ל וימצא נחת.",
                    "64": "וכן מה שציין כת\"ר מסימן רט\"ו לענין ברכת הפרות שעונין אמן אחר העכו\"ם אם שמע כל הברכה מפיהן, הנה גם בזה ראיתי מחלוקת הפוסקים שכתבו דדעת הרמב\"ם דאף בעכו\"ם אפילו שמע כל הברכה לא יענה ודלא כהירושלמי<sup class=\"footnote-marker\">50</sup><i class=\"footnote\">כנזכר בבאה\"ל שם ד\"ה אם שמע ובשעה\"צ ס\"ק ט, ובכה\"ח שם אות יד-טו.</i>, וכן כתב הב\"ח וכ\"כ במט\"י מדהשמיט השו\"ע דין עכו\"ם מוכח דדינו ככותי. וכ\"כ הא\"ר שם דלדעת ש\"ע כותי ועכו\"ם אפילו שמע כל הברכה אין עונין אחריהם אמן עי\"ש ויעיין בנהר שלום שם.",
                    "65": "ואמת היא שאמרו בהרבה מקומות שהגויים בזמן הזה לאו עובדי ע\"ז הם. אכן אין זאת אומרת שבזמן הזה אין להם כלל דין עכו\"ם דא\"כ בטלת דין עכו\"ם לשחיטה ליין נסך לדין יהרג ואל יעבור לגיטין ולקידושין ועוד, אלא שיש הפרש בין עכו\"ם שבזמנם לעכו\"ם שבזמננו שחושבים ומאמינים שיש אלוה למעלה מהן אלא שחושבין שיש שיתוף ושיש כח להגילולים להטיב או להרע או שרצון הבורא בכך זאת אומרת בשיתוף ח\"ו ומתוך כך עובדים להם והם משתפים שם שמים ודבר אחר ונכרים אינם מצווים על השיתוף אבל לישראל שם שיתוף היא במיתה<sup class=\"footnote-marker\">51</sup><i class=\"footnote\">סוכה מה: ועוד, רמב\"ם פי\"א שבועות ה\"ב.</i>, ועיין תשובת הט\"ז ועיין ביו\"ד קכ\"ד סעיף ז, ש\"ך (ס\"ק יב) וט\"ז (ס\"ק ד). ועוד הנוצרים של זמננו יכולים לבטל, ש\"מ דדין עכו\"ם להם, כך כתבו כל הפוסקים<sup class=\"footnote-marker\">52</sup><i class=\"footnote\">ראה יו\"ד סי' קמו סעיף ה.</i>.",
                    "66": "היוצא מכל האמור שאם אי־אפשר באופן אחר אז יכולים היהודים להתפלל בבית המיוחד להם, כי כן משמע מדברי המגן אברהם ס\"ק ד' ומדברי חיי אדם סוף כלל מ\"ג ומפסק רש\"ז ס\"ק צ\"ד דהיכא דאי אפשר בענין אחר מותר להתפלל אפילו בבית שיש בו גלולים (מלמד להועיל נ\"ד) וכש\"כ כאן שיש ליהודים בית מיוחד.",
                    "67": "כך נראה לי לפי שלקטתי בספרים אבל למעשה הנני קטן ממעש לכן הנני מיעץ לכם שישאל הענין לרבנות הראשית בישראל שמהם תצא תורה.",
                    "68": "כה דברי ידידכם הדורש בשלומכם הטוב ומתפלל שיחזירכם ה' לקהילתכם של שלום בכל אכי\"ר.",
                    "69": "אור ליום ג' לסדר והישר בעיניו יעשה י\"א שבט תשט\"ז, פה אלג'יר",
                    "70": "ה\"ק אברהם משה<br>בהרי\"מ הלוי זצ\"ל פינגרהוט."
                },
                "5": {
                    "0": "<big><strong>בית תפילה לכל הדתות המוקם באוניברסיטה – האם מותר ליהודים לתרום להקמתו ולהתפלל בו?</strong></big>",
                    "1": "<b>שאלה</b>",
                    "2": "ראשון לציון היקר,",
                    "3": "אני כותב בהתיעצות עם קבוצה של יהודים דתיים ממלבורן, אוסטרליה, מפני שאנחנו, בימים האחרונים, נמצאים במבוכה גדולה עם בעיה שאין לה תקדים בקהילתנו פה.",
                    "4": "אנחנו צריכים, באופן דחוף, הדרכה דתית על הבעיה הזאת, ואנחנו פונים אליך מפני שאנחנו יודעים שאתה יכול לתת לנו עצה נכונה, גם מפני שהובאה לידיעתנו שטפלת במקרה דומה בהזדמנות אחרת.",
                    "5": "אנו מצפים ממך תשובה הלכתית, ואנחנו מבטיחים לך שקהילתנו תהיה אסירת תודה לך על עזרתך המהירה בענין זה.",
                    "6": "בעייתנו היא כדלהלן: אוניברסיטה חדשה, בשם \"מונש אוניברסיטה\" נוסדה במלבורן לפני כמה שנים ע\"י הממשלה של מדינת ויקטוריה, (Commonwelth) קהלית אוסטרליה. נמצאים בה כ 3500 סטודנטים ו 250 מהם יהודים.",
                    "7": "עכשיו, לפני שבועיים, מועצת האוניברסיטה החליטה לבנות, בשטח האוניברסיטה, בניין \"מיועד לכל האמונות, בשביל סטודנטים מכל הדתות באוניברסיטה מונש\". יהיו שני בתי תפילה. אחד גדול ואחד קטן. בתי התפילה יהיו בשביל טכסים דתיים, והיעוד \"בית תפילה בינדתי\" יקרא שמו משום שכל האמונות השונות הנוצריות כגון רומן־קטולק, אנגליכאן, פרסביטריאן, מטודיסט וכו' הסכימו להשתתף בבתי התפילה ביחד, ולקיים הטכסים הדתיים שלהם בהם, אף על פי שהטכסים יתקיימו בזמנים שונים ולא ביחד.",
                    "8": "האמונות הנוצריות השונות גם כן הסכימו לאסוף מכנסיותיהם הקרן הדרושה להקמת המרכז הדתי הזה.",
                    "9": "באותו הזמן, מועצת האוניברסיטה גם הזמינה את הקהילה היהודית של מלבורן, באמצעות נבחרי הקהילה היהודית בויקטוריה, להצטרף לאמונות הנוצריות ולעבוד בשביל המרכז הדתי הזה.",
                    "10": "ההזמנה האמורה הכילה שני חלקים:",
                    "11": "לעשות שהסטודנטים היהודים ב\"מונש\" ישתמשו בבתי התפילה האמורים לעיל כדי לקיים בהם הטכסים של הדת היהודית, אבל בזמנים אחרים של טכסי הסטודנטים הנוצריים.",
                    "12": "לפנות לחברי הקהילה היהודית במלבורן לתרום כסף לקרן הבנין של התוכנית הזאת.",
                    "13": "ופה אני מגיע לבעיה הגדולה, שבה הוד מעלתך מתבקש להנהגה מהירה ודחופה. אנו מבקשים תשובות לשאלות דלהלן:",
                    "14": "האם, מנקודת מבט דתית, מותר ליהודים להצטרף לנוצריים בתוכנית להקמת בנין שעומד להיות מקדש משותף ובית תפילה בינדתי, שבו ישתמשו לתפילות דתיות ע\"י חברים של הדת היהודית, כמו שע\"י חברי הדתות הנוצריות. אפילו בזמנים שונים?",
                    "15": "האם מותר ליהודים לשרת בועד – לאסוף קרנות או לפקח בבנין, במטרה להוציא לפועל תוכנית כזאת?",
                    "16": "האם מותר ליהודים לעשות תעמולה לתוכנית הזאת בין חברי הקהילה היהודית במטרה לקבל כסף בשביל תוכנית כזאת?",
                    "17": "האם מותר לסטודנטים היהודים לקיים טכסים דתיים בבית תפילה בינדתי כזה? האם מותר להם לקיים פגישות במסגרת לא דתית בבית התפילה הזה שמשתמשים בו בקביעות בשביל טכסים נוצריים דתיים שונים?",
                    "18": "האם מותר לעם היהודי, באופן בודד או קבוצתי, לתרום כסף בשביל מטרה כזאת?",
                    "19": "בנוסף לבתי התפילה, המרכז גם כן יכיל משרדים בשביל כומרים, ומשרד יהיה שמור בשביל רב יהודי. האם מותר לסטודנטים היהודים לקיים טכסים דתיים במשרד של הרב היהודי שנמצא בבנין זה?",
                    "20": "בהתחלתו של מכתב זה, אני צינתי שאתה טפלת בבעיה דומה, בהזדמנות אחרת. הבעיה הדומה הזו מתוארת במאמר ב\"ז'ואיש כרוניקל\" של לונדון מתאריך 4.2.66, צילום רצו\"ב. כפי שתוכל לראות, המאמר אומר שאתה נתת את ברכתך לבית כנסת \"ברוזרהוד\" שהשתמשו באותו מקדש עם הכנסיה הפרסביטרית, באיזה מקום בארה\"ב.",
                    "21": "כמובן שאנו שואלים את שאלותינו רק מנקודת מבט דתית, מפני שאנו נמנעים לעשות מה שנגד רוח דתנו הקדושה. מנקודת מבט חברתית, בכל אופן, אני רוצה לציין שהקהילה היהודית היא ביחסים טובים עם הקהילה הכללית. יש כבוד הדדי והבנה משני הצדדים, וליחס זה לא נעים לפגוע בכל דרך של השתתפותינו או אי־השתתפותינו בתוכנית של בתי התפילה הבינדתיים.",
                    "22": "דאגתנו העיקרית לשאלות הנ\"ל היא ביחס להלכה, שאנו מעוניינים לתמוך עד כמה שאנו יכולים עם התנאים של היום, ובודאי שלא נעזוב אותה אם אנו יכולים לעזור לענין.",
                    "23": "וכך זה, הרב הראשי היקר, שאנו מחכים לאור תשובתיך כדי שנוכל להשאר בקדושה של אמונתנו העתיקה.",
                    "24": "הרב ד\"ר י. רפפורט<br>רב דק\"ק \"שארית ישראל\",<br>מלבורן.",
                    "25": "<b>תשובה</b>",
                    "26": "ב\"ה. ירושלים,<br>כ\"ה באדר התשכ\"ו",
                    "27": "לכבוד<br>הרב ד\"ר י. רפפורט שליט\"א<br>הרב דק\"ק \"שארית ישראל\",<br>מלבורן.",
                    "28": "שלום וישע רב,",
                    "29": "מכתבו מיום ל' בשבט ש.ז. הגיעני. קראתי בעיון ובתשומת לב את השאלות הכלולות במכתב, ולאחר ששקלתי את הצד ההלכתי של הבעיה רואה אני שיש לנהוג כדלקמן:",
                    "30": "אם הבנין העומד להיבנות יכלול, בכל שטח משטחו, צלבים, פסלים, תמונות שמנהג העכו\"ם לקבוע בבתי־תפילה שלהם וכיו\"ב – אין להיות שותפים בהקמתו בכל צורה שהיא. בין בממון, בין בהזדהות מוסרית, בין בתעמולה וכל כיוצא בזה<sup class=\"footnote-marker\">53</sup><i class=\"footnote\">ראה הרמב\"ם הלכות עבודה זרה פ\"ז הי\"ז-יח, ופ\"ט הי\"א, טור ושו\"ע יו\"ד סי' קמג סע' ב.</i>.",
                    "31": "באשר לשאלה אם מותר ליהודים לקחת חלק בועדים ציבוריים, לתת תרומות כספיות וכיו\"ב, הרי אם ההימנעות מליטול חלק כאמור, תצמיח איבה שיש עמה סכנה ליהודים, הדין הוא שאפשר לתת תרומות וכיו\"ב לקופת האוניברסיטה עצמה ולא למען המטרה המיוחדת של הקמת הבנין הנדון, אף אם כספי התרומות הללו יעברו בסופו של דבר למטרת הקמת הבנין הזה<sup class=\"footnote-marker\">54</sup><i class=\"footnote\">ראה שו\"ע שם סע' ו בהגה, וסוף סי' קמח בהגה.</i>.",
                    "32": "אם בית־התפילה הבינדתי העומד לקום יכלול פסלים, צלבים וכיו\"ב כאמור לעיל – אסור לסטודנטים יהודים להתפלל בבית־תפילה זה, גם לא בנפרד, ואסור אף לקיים בו פגישות למטרות לא דתיות.",
                    "33": "באשר לשאלה אם מותר יהיה לסטודנטים היהודיים לקיים תפילה במשרדו של הרב היהודי שיקום בבנין זה, הרי אם למשרד תהיה כניסה אחרת מאשר הכניסה למקום המיועד לתפילה הבינדתית, אין איסור בכך.",
                    "34": "רצוני להדגיש שהפרסום אשר הופיע ב\"ג'ואיש כרוניקל\" ושכב' הואיל לצרף תצלום הימנו במכתבו, אין לו כל יסוד ואני לא נתתי ברכתי ל\"רבאי\" בלוך, כפי שנאמר בעתון.",
                    "35": "בסיום מכתבי חפץ אני להביע הערכתי הנאמנה ליחס של כב' ובני קהילתו למורשת ישראל ולכבודנו הלאומי. תבורכו מפי עליון ויהי השם עמכם ובכל אשר תפנו תשכילו ותצליחו.",
                    "36": "ועתה אברך את כב' ואת בני קהילתו בברכת מועדים לשמחה. יהי־רצון שאת חג המצות תחוגו בשמחה ובדיצות ותזכו לאושר ולכל־טוב, אמן.",
                    "37": "בכבוד רב,",
                    "38": "יצחק נסים"
                },
                "6": {
                    "0": "<big><strong>תפילה בימים נוראים באולם קולנוע, כשאין במקום אולם גדול אחר</strong></big>",
                    "1": "<b>שאלה</b>",
                    "2": "ב\"ה. כ\"ב באלול תשכ\"א",
                    "3": "לכבוד הרב הגאון ראשון לציון מרן יצחק נסים שליט\"א הרב הראשי לישראל, ירושלים",
                    "4": "הנני פונה להדר גאונו נ\"י בשאלה האם מותר לערוך תפלה בציבור בימים הנוראים הבעל\"ט באולם אחד גדול מכאן, שמשמש גם כן לקולנוע במקום, ושם ירד כשליח ציבור לפני התיבה הרב או השוחט המקומי.",
                    "5": "עלי לציין כי לא נמצא בנצרת עלית אולם אחר שיהיה מסוגל מבחינת הגודל לקבל בתוכו המון מתפללים, ואם תאסר התפלה באולם זה, אז ישארו כחמש מאות יהודים בלי תפלה בציבור בראש השנה ויום הכפורים הבעל\"ט.",
                    "6": "הנני מחכה לתשובת הדר גאונו נ\"י בהקדם האפשרי מפאת קוצר הזמן כמובן.",
                    "7": "בתודה מראש עבור טרחתו הריני מסיים בברכת כוח\"ט ובכבוד רב",
                    "8": "הרב פנחס מילר,<br>נצרת־עלית 97/5",
                    "9": "<b>תשובה</b>",
                    "10": "הרב מילר נצרת עלית",
                    "11": "אם אין כל אפשרות אחרת מותר<sup class=\"footnote-marker\">55</sup><i class=\"footnote\">ראה שו\"ע או\"ח סי' קנד סע' יא, שו\"ת הרא\"ם (מזרחי) ח\"א סי' פא, מג\"א שם ס\"ק יז, אליה רבה שם ס\"ק טו, משנה ברורה שם ס\"ק מה, שו\"ת אגרות משה או\"ח ח\"א סי' לא וסי' מט, וח\"ג סי' כה, שו\"ת ציץ אליעזר חי\"ב סי' טו.</i>, בתנאי שכל התמונות והמודעות המצויירות יוסרו כליל מהמקום<sup class=\"footnote-marker\">56</sup><i class=\"footnote\">ראה שו\"ע או\"ח סי' צ סע' כג, שו\"ת אבקת רוכל סי' סג וסי' סו, שו\"ת הרדב\"ז ח\"ד סי' אלף וקעח, שו\"ת ציץ אליעזר ח\"ג סי' כד, הלכה ברורה ח\"ה עמ' רסח בבירור הלכה אות לט, ושם עמ' מט סע' כ ובירור הלכה שם סוף אות כא.</i>.",
                    "12": "יצחק נסים,",
                    "13": "ראשון לציון,<br>הרב הראשי לישראל"
                },
                "7": {
                    "0": "<big><strong>האם ניתן בשעת הצורך שארון הקודש (ה\"היכל\") לא יעמוד בכיוון שאליו מתפללים?</strong></big>",
                    "1": "<b>שאלה</b>",
                    "2": "28.6.1960",
                    "3": "כב' הרב הראשי,",
                    "4": "אחדשו\"ט בכל הכבוד, הננו מרשים לעצמנו להביא לידיעתו שבקומה התחתונה של ביהכ\"נ \"רבי יהודה הלוי\" ישנו אולם קטן אשר ברצוננו להתאימו לבית־כנסת (קהילה).",
                    "5": "תאור האולם הנ\"ל הוא בצורת מלבן, ובהתאם לתכניות שאדריכל נתן לנו, יהיה צורך לקבוע את היכל הקודש בצד צפון והתיבה כלפי היכל הקודש, דהיינו בדרום.",
                    "6": "הואיל וכעת אין לנו בית־דין – אנו פונים לכב' ומבקשים בכל לשון של בקשה שיורה לנו אם ההצעה אפשרית ואם יכול כב' לתת לנו היתרו.",
                    "7": "בהביענו את תודתנו הכנה על תשומת הלב שתינתן למכתבנו זה – יואיל כת\"ר לקבל יחד עם פרישת שלומו הנכבד – רחשי הערכתנו הנעלים ביותר.",
                    "8": "אלברטו שאלתיאל, נשיא; אנריקו מורחיים, מזכיר",
                    "9": "<b>תשובה</b>",
                    "10": "ב\"ה ירושלים, ו' באלול התש\"ך",
                    "11": "לכבוד מר א. שאלתיאל יצ\"ו,<br>נשיא הקהילה היהודית הספרדית, מקסיקו.",
                    "12": "א.מ.נ.,",
                    "13": "הורני כב' הראשון לציון הרב הראשי לישראל לאשר קבלת מכתבך מיום ג' בתמוז ש\"ז ולהשיבך כדלהלן:",
                    "14": "כידוע לכם, צריכים המתפללים לכוון פניהם כלפי ארץ־ישראל, וכמו־כן רצוי שגם ההיכל יהיה בכיוון זה, באופן שפני המתפללים יהיו כלפי ההיכל וכלפי ארץ־ישראל.",
                    "15": "אנו מניחים כי בקומה העליונה – בבית־הכנסת \"ר' יהודה הלוי\" כך הדבר. ולכן, לא ייתכן כי בקומה העליונה יתפללו לכיוון אחר ובקומה התחתונה לכיוון אחר.",
                    "16": "אמנם, אם בגלל תנאי המקום אין אפשרות להעמיד את ההיכל כלפי ארץ־ישראל – אזי אפשר להתיר לקבוע את הארון באחד הצדדים, מימינם או משמאלם של המתפללים (אך בשום אופן לא מאחרי גבם). בכל אופן, פני המתפללים צריכים להיות תמיד מכוונים כלפי ארץ־ישראל<sup class=\"footnote-marker\">57</sup><i class=\"footnote\">ראה תוספות ברכות ל ע\"א ד\"ה לתלפיות, הרמב\"ם פ\"ה מהלכות תפילה ה\"ג, ושם פי\"א ה\"ב, טור ושו\"ע או\"ח סי' צד, ושם סי' קנ, שד\"ח כרך ו מע' בית הכנסת אות ד-ה, עמ' 291 והלכה ברורה ח\"ז סי' קנ עמ' שיג סע' יג, ושעה\"צ אות לו.</i>.",
                    "17": "אנו מצטערים על העיכוב שחל במתן תשובתנו, בגלל טרדותינו המרובות.",
                    "18": "בהזדמנות זו הננו מתכבדים להעביר לך ולקהילתך החשובה, את מיטב ברכותינו ואיחוליו של כב' הרב הראשי לקראת השנה החדשה הבעל\"ט. יהי־רצון שתכתבו ותחתמו בספר החיים והשלום, ותזכו לשנים רבות ונעימות, אמן.",
                    "19": "בכבוד רב,",
                    "20": "המזכירות"
                },
                "8": {
                    "0": "<big><strong>הנחת ספרי תורה בארון הקודש בשתי קומות</strong></big>",
                    "1": "<b>שאלה</b>",
                    "2": "בס\"ד י\"ג סיון תשל\"א",
                    "3": "לכבוד מרן הרש\"ל רבי יצחק נסים שליט\"א",
                    "4": "אחדש\"ט יודע אני שכת\"ר טרוד מאוד, אך אחרי המחילה הרבה, פונה אני לכבודו בשאלה:",
                    "5": "הנדון: עשיית מחיצה בארון הקודש.",
                    "6": "אחי אחד מחברי הועד של בית הכנסת \"יד פרץ\" במעלות ושם בבית הכנסת ישנם ס\"ת רבים, כך שאין אפשרות להכניס את כולם לתוך ארון הקודש הקיים. ושאלו אם מצד הדין יהיה אפשר לעשות בתוך ארון הקודש מחיצה לרוחבו ולהניח מקצת מספרי התורה על גבי המדף, או דילמא לא שרי משום בזיון הספרי תורה התחתונים. יורנו רבינו ושכמ\"ה.",
                    "7": "החותם לכבוד<br>התורה ולומדיה",
                    "8": "יהודה דהן",
                    "9": "נ.ב. הכתובת יהודה דהן, רח' הרצל מס' 631/7",
                    "10": "בית שמש",
                    "11": "<b>תשובה</b>",
                    "12": "ב\"ה. ירושלים,<br>כ\"א בסיון התשל\"א",
                    "13": "לכבוד<br>ר' יהודה דהן<br>בית שמש.",
                    "14": "א.נ.,",
                    "15": "בתשובה למכתבך מיום י\"ג בסיון ש.ז. הורני כב' הרב הראשי שליט\"א להודיעך כי אם יהיה המדף שלמעלה, שעליו רוצים להניח את הס\"ת, גבוה מעל ראשי הס\"ת שלמטה שלושה – ארבעה טפחים, מותר<sup class=\"footnote-marker\">58</sup><i class=\"footnote\">ראה הרמב\"ם פ\"י מהלכות ספר תורה ה\"ה, טור ושו\"ע יו\"ד סימן רפב סע' יט, ערוך השולחן שם סע' כב, נהר מצרים הלכות ס\"ת סע' כא עמ' רנט-רס שכן המנהג במצרים ללא פקפוק וחשש כלל.</i>.",
                    "16": "בכבוד רב,",
                    "17": "הרב שלמה דנן<br>מנהל הלשכה"
                },
                "9": {
                    "0": "<big><strong>על המנהג להניח ספר תורה בהיכל כשצד פתיחתו כנגד קיר ההיכל?</strong></big>",
                    "1": "(תשובה זו אינה זמינה במהדורה הדיגיטלית)"
                },
                "10": {
                    "0": "<big><strong>העברה לא\"י של ספרי תורה ופרוכות המונחים ללא שימוש בקהילת האשכנזים בקושטא</strong></big>",
                    "1": "<b>שאלה</b>",
                    "2": "מאת ד\"ר י. הרוזן.",
                    "3": "בק\"ק אשכנזים בקושטא נמצאים כמה וכמה ספרי־תורה שניתנו בזמנו במתנה לבית־הכנסת הנ\"ל. ועתה הקהילה נתמעטה וניתדלדלה מאוד ואין להם צורך במספר גדול של ספרי־תורה, ואף זאת שאין מוציאים אותם לקרוא בהם בציבור אפילו פעם אחת בכמה שנים. ועתה נשאלה שאלה: אם רשאים הגבאים על דעת עצמם לשלוח ספרי־התורה הללו למדינת ישראל עבור העולים ובתי־הכנסת שאין להם ספרי־תורה.",
                    "4": "גם בבית־כנסת הנ\"ל נמצאות פרוכיות רבות שניתנו במתנה לק\"ק ואין משתמשים בהם אלא לעתים רחוקות והגבאים נכונים להעבירם לישראל אם שורת הדין נותנת.",
                    "5": "על הכל יורנו מורנו ושכמ\"ה.",
                    "6": "<b>תשובה</b>",
                    "7": "ב\"ה, ו' בניסן תשי\"ז",
                    "8": "לכבוד ד\"ר יעקב הרוזן יצ\"ו<br>ירושלים",
                    "9": "א.נ.,",
                    "10": "שאלתך, אם רשאים גבאי בתי הכנסת להעביר על דעת עצמם ספרי תורה לישראל וכן פרוכיות, הועברה אלי, וזו תשובתי:",
                    "11": "אין כל חשש להעלות ספרי תורה ופרוכיות מבתי־כנסת שבחו\"ל לארץ ישראל. אם אין משתמשים בהם בחו\"ל, הרי יש בזה גם מצווה להעלותם, אם מסכימים הממונים על־כך<sup class=\"footnote-marker\">64</sup><i class=\"footnote\">ראה מסכת מגילה כט ע\"א עתידים בתי כנסיות שבבבל שיקבעו בארץ ישראל וכו'. וראה עוד בשו\"ת יחו\"ד ח\"ב סוף סימן יח.</i>.",
                    "12": "בכבוד רב,",
                    "13": "יצחק נסים"
                },
                "11": {
                    "0": "<big><strong>הנחת ספר תורה שחולל ע\"י הנאצים בארון זכוכית בבית תרבות</strong></big>",
                    "1": "<b>שאלה</b>",
                    "2": "ב\"ה, נהריה, י\"ב אלול תשכ\"ב",
                    "3": "לכבוד הרב הגר\"י נסים שליט\"א,<br>ראשון לציון ורב ראשי לישראל, ירושלים",
                    "4": "שלום וברכה!",
                    "5": "נתקלתי בימים האחרונים בשאלה הלכתית שהנני מביא אותה בפני מכת\"ר.",
                    "6": "בשבי־ציון ע\"י נהריה נמצא ספר תורה פסול אשר נקרע בזמנו ע\"י הנאצים ימ\"ש בגרמניה, ואשר הובא על ידי אחד מאנשי הקהילה שם ארצה. המועצה המקומית בשבי־ציון, המורכבת מיוצאי גרמניה, הקימה בית תרבות במקום ומתכוונת להכניס את ספר התורה הזה לתוך ארון מזכוכית ולהעמידו בתוך בית התרבות. השאלה היא אם עלי למחות נגד התכנית הזאת ולנסות למנוע את הצגת ספר התורה שם, או אם נמצא היתר לדבר הזה?",
                    "7": "בגמרא מגילה כ\"ו: אמר רבא ספר תורה שבלה גונזים אותו אצל ת\"ח וכו'. ולפי זה פוסק הרמב\"ם הלכות ספר תורה פ\"י הלכה ג' שספר תורה שבלה או נפסל נותנים אותו בכלי חרש וקוברים אותו אצל ת\"ח וזוהי גניזתו. גם הטור והשו\"ע יו\"ד סימן רפ\"ד פסקו לפי נוסח הרמב\"ם. ומדברי הרמב\"ם המוסיף את המילים: \"וזוהי גניזתו\", שאינן כתובות בגמרא, יוצא לכאורה שאין דרך אחרת של גניזה אלא קבורה.",
                    "8": "מאידך מחזיקים במרתף השואה ירושלים אפר קדושים וגם חלקי ספרי תורה שנמצאו ע\"י הרוצחים מבלי להביאם לקבורה. אולי אפשר להסתמך בהיתר על הגמרא בתענית ט\"ז. נותנים אפר מקלה במקום תפילין וכו', ופרשו שם תוספות שהאפר הוא מדבר הנשרף מעצמות אדם כדי לזכור עקדת יצחק, ולכאורה קשה איך משיגים אפר מעצמות אדם שהם טעונים קבורה?",
                    "9": "אלא אפשר להסביר את הדבר שמדובר שם בעצמות של אחד מקדושי ישראל והחזיקו באופן מיוחד בעצם אחד או בעצמות הללו כדי לזכור את עקדת יצחק ולעורר את הזעם נגד הרוצחים. הטעם הזה ניתן להאמר גם במקרה של ספר התורה בשבי־ציון הואיל וכל כוונת התושבים שם היא להזכיר לנו את אשר עשה לנו עמלק.",
                    "10": "אכיר תודה לכב' אם יואיל לכבדני בחוות דעתו בנדון בהקדם, והריני מברכו בברכת כוח\"ט.",
                    "11": "בכבוד ובהוקרה,",
                    "12": "הרב א. קלר",
                    "13": "<b>תשובה</b>",
                    "14": "ב\"ה, כ\"ה באלול התשכ\"ב",
                    "15": "לכבוד הרב ד\"ר אהרן קלר יצ\"ו<br>רב העיר נהריה",
                    "16": "שלום וישע רב,",
                    "17": "קבלתי את שאלתו אודות ס\"ת שנפסל ע\"י הנאצים שר\"י, וברצון המועצה בשבי־ציון לשים אותו בארון של זכוכית ולהעמידו בבית התרבות.",
                    "18": "כב' מהסס שמא צריך קבורה, כמו שנאמר בש\"ס: \"ס\"ת שבלה, גונזין אותו אצל ת\"ח\", וכן פסקו הפוסקים ועל זה ביקש את חוות דעתי.",
                    "19": "הריני להשיבו, כי אותה גניזה האמורה בש\"ס ובפוסקים אינה חובה ולא דוקא אלא כדי שהס\"ת לא יושלך ויתגלגל בבזיון ח\"ו.",
                    "20": "מה שעלה בדעת חברי המועצה להשים את הס\"ת שנפסל בארון של זכוכית, הרי זו עצה טובה, בתנאי שאין משתמשין בבית התרבות למטרות שאינן לכבוד הס\"ת, כגון ריקודים וחלולי שבת וכדומה<sup class=\"footnote-marker\">65</sup><i class=\"footnote\">ראה שו\"ת בנין ציון (קמא סי' צז), שו\"ת תשובה מאהבה ח\"ג סי' רפב, שו\"ת אגרות משה או\"ח ח\"ד סי' לח, תשובה להר\"ש משאש בספרו שמש ומגן ח\"ב יו\"ד סי' לד, ונדפסה גם בשו\"ת מנחת אברהם לה\"ר אברהם חמאמי, יו\"ד סי' טז, עי\"ש עמ' קנא-קסח, ובמקורות שציין שם באורך.</i>.",
                    "21": "מפני טרדותי קצרתי.",
                    "22": "בכבוד ובברכת כוח\"ט,",
                    "23": "יצחק נסים"
                },
                "12": {
                    "0": "<big><strong>צריף ששימש במשך שנים כבית כנסת – האם ניתן לשנות את ייעודו אחרי שנבנה בית כנסת קבוע?</strong></big>",
                    "1": "ב\"ה. ירושלים ת\"ו י\"ז באדר תש\"ך",
                    "2": "לכבוד לשכת הרב הראשי וראשל\"צ, ירושלים",
                    "3": "ר.נ.",
                    "4": "מעבירים בזה שאלת הרב יוסף חאזי לתשומת לבו של כב' הרב הראשי – ולהוראתו.",
                    "5": "בכבוד רב,",
                    "6": "הרב י.א. וולנלרנטר<br>המזכיר הכללי",
                    "7": "<b>שאלה </b>",
                    "8": "ב\"ה יום ו' לחודש אדר יב' בו תש\"ך",
                    "9": "לכבוד הרבנות הראשית לישראל, ירושלים ת\"ו.",
                    "10": "ר.נ.י.",
                    "11": "בזה הנני מבקש מכת\"ר, כי נמצא במושבנו \"ירחיב\" בית כנסת ישן צריף עץ גדול והשתמשנו בו במשך שש שנים אך ורק לתפילה וצרכי קדושה, והיום ב\"ה בנו לנו בית כנסת חדש בנין.",
                    "12": "ועכשיו השאלה היא: יש חלוקי דעות בין חברי המקום. יש מהם רוצים שתהיה ביה\"כ הישן לנוער ולהכניס בתוכה רדיו ויהיה ריקודים ומחולות וגם שיעורים לנוער המבוגר, ויש מהם לא רוצים לעשות זאת אלא בקדושתה תהי עומדת.",
                    "13": "אחרי זה הסכימו שני הצדדים לשלוח שאלה לרבנות והרבנות תפסוק לפי כח הדין. אנו מבקשים תשובה במהרה לענין בהקדם.",
                    "14": "ושלם בכל הכבוד",
                    "15": "הרב יוסף חאזי,<br>מושב ירחיב",
                    "16": "<b>תשובה (נכתבה בכת\"י בשולי השאלה)</b>",
                    "17": "להודיע לרבנות שישיבו:",
                    "18": "הצריף צריך לעמוד בקדושתו. ואם אין להם בו צורך – שיעבירו אותו למקום אחר שזקוקים לו לצורך בית כנסת<sup class=\"footnote-marker\">66</sup><i class=\"footnote\">ראה הרמב\"ם פי\"א מהלכות תפילה ה\"ו והלכה יא, יד. טור ושו\"ע או\"ח סימן קנג, שו\"ת הר צבי או\"ח ח\"א סי' פ, שו\"ת יחו\"ד ח\"ב סי' יח, שו\"ת ציץ אליעזר חי\"ד סי' ח.</i>."
                },
                "13": {
                    "0": "<big><strong>שימוש בכספי בית כנסת לביקור בכותל המערבי וקברי צדיקים</strong></big>",
                    "1": "<b>שאלה</b>",
                    "2": "יום א' ר\"ח מנחם תשכ\"ז<br>7/8/1967",
                    "3": "לכב' הוד מעלתו ראשון לציון<br>הרב יצחק נסים שליט\"א הרב הראשי לישראל הי\"ו<br>ירושלים.",
                    "4": "כב' הרב הנכבד והנעלה.",
                    "5": "אני החתום מטה יצחק צוריאנו יושב ראש בית־הכנסת אהל־ישראל מבקש מכב' שיפסק בהלכה בהקדם האפשרי, אם מותר ע\"פ הלכה להוציא כספים מקופת בית־הכנסת לצרכי רבים מיחידי בהכ\"נ, כדי לבקר בשטחים שנכבשו ע\"י צה\"ל בעזרת השם, ובכללם: בכותל המערבי והר הזיתים, קבר רחל אמנו, מערת המכפלה, וקבר יוסף הצדיק אשר בשכם, ולהשתטח על קברות הצדיקים ולהפיל תחנתינו לפני ה' בעד אחינו בית ישראל בארץ ובתפוצות.",
                    "6": "לידיעתו, בבהכ\"נ שלנו ב\"ה הכל מסודר ותפאורה לשביעות רצון יחידי הקהל הי\"ו, ולאחר ניכוי ההוצאות הדרושות לצרכי בהכ\"נ, נשאר עוד עודף ויתרה בקופת בית־הכנסת מהכנסות הנתרמות ע\"י הקהל ומהכנסות החופות הנערכות באולם בהכ\"נ.",
                    "7": "נ.ב. מלבד התרומות שאנו מחלקים מדי שנה למוסדות בירושלים ובתל אביב. יש לנו בקופה עשרות אלפי לירות.",
                    "8": "והשי\"ת יקבל תפילת כל ישראל ונזכה לגאולה שלמה אמן.",
                    "9": "בכבוד רב עבדו הנאמן<br>יושב ראש יצחק צוריאנו.",
                    "10": "<b>תשובה</b>",
                    "11": "ב\"ה. ירושלים,<br>כ\"ט במנ\"א התשכ\"ז",
                    "12": "לכבוד<br>מר יצחק צוריאנו<br>בית הכנסת \"אהל ישראל\"<br>תל־אביב.",
                    "13": "א.נ.,",
                    "14": "בתשובה למכתבך מיום א' במנ\"א הורני כב' הראשון לציון הרב הראשי לישראל להודיעך כי אין להוציא מכספי בית־הכנסת למטרת ביקורים לכל מקום שהוא לרבות הכותל המערבי, הואיל וכספי בית־הכנסת הם קודש למטרת בית־הכנסת בלבד<sup class=\"footnote-marker\">67</sup><i class=\"footnote\">ראה טור ושו\"ע יו\"ד סי' רנו סע' ד, וסימן רנט סע' א-ב ובהגה שם וראה עוד בטור ושו\"ע או\"ח סי' קנג סע' יד, ובשו\"ת הרב הראשי להר\"מ אליהו (תשמ\"ו-תשמ\"ז) סי' סד ובשו\"ת הרב הראשי לאו\"ח (מהד' תשע\"ט) פי\"ד סי' ד עמ' שנ שנא.</i>.",
                    "15": "בכבוד רב,",
                    "16": "המזכירות"
                }
            },
            "3_20 Prayer": {
                "0": {
                    "0": "<big><strong>מתי נתקנה התפילה בצורתה הנוכחית?</strong></big>",
                    "1": "(תשובה זו אינה זמינה במהדורה הדיגיטלית)"
                },
                "1": {
                    "0": "<big><strong>האם ניתן למזג את נוסחי התפילה של העדות השונות?</strong></big>",
                    "1": "<b>שאלה</b>",
                    "2": "קמבריג', מסצ'וסט, 19 לנובמבר 1959",
                    "3": "לכבוד הרב יצחק נסים הרב הראשי לישראל, ירושלים",
                    "4": "כבוד הראשון לציון,",
                    "5": "אודה מאד לכב' אם יואיל לתת את דעתו על ההצעה הבאה שבכוחה, אולי, לתרום להחשת מיזוג הגלויות בארץ:",
                    "6": "תחבר נא הרבנות הראשית סידור תפילה ישראלי – מזיגה של נוסחי התפילה של העדות השונות.",
                    "7": "תמליץ הרבנות על נוסח זה, וכן על הקמת בתי־כנסת מעורבים בהם יתפללו ביחד בני עדות שונות.",
                    "8": "בטוחני שרבים יתלהבו לדבר, במיוחד בקרב הנוער.",
                    "9": "ברגשי כבוד, עובד שישא",
                    "10": "<b>תשובה</b>",
                    "11": "ב\"ה, ירושלים ה' בכסלו התש\"כ",
                    "12": "לכבוד ד\"ר עובד שישא יצ\"ו, אוניברסיטת הארוארד, קאמברידג'.",
                    "13": "א.מ.נ.,",
                    "14": "קיבלתי מכתבו מיום י\"ח בחשון ש\"ז.",
                    "15": "ההצעה למזג את נוסחות התפילה ולהקים בתי־כנסת מעורבים, נדונה על־ידי זה זמן מרובה, ואני שוקל אותה הן מבחינה הלכתית והן מבחינה ציבורית.",
                    "16": "יש קשיים בדרך להגשמת הרעיון הזה. ואם נתגבר עליהם יתכן שביצועו לא יהיה מן הנמנע18*.",
                    "17": "בכבוד רב,",
                    "18": "יצחק נסים"
                },
                "2": {
                    "0": "<big><strong>סידור תפילה המתאים למנהג יהודי בבל</strong></big>",
                    "1": "<b>שאלה</b>",
                    "2": "ו' בתשרי תשכ\"ז",
                    "3": "לכבוד<br>כבוד הרב הראשי לישראל<br>הרב הראשון לציון",
                    "4": "שלום. שנה טובה וגמר חתימה טובה.",
                    "5": "כותב שורות אלו בן לעדה יוצאת בבל. בנם של הורים דתיים ושומרי מצוות שהתחנך כמו רבים כמוהו בבית ספר ממשלתי בעירק ובקר בבתי כנסת רק ביום הכפורים ובקור זה גם לא כלל תפילה.",
                    "6": "ימים באו ובעזרת האל נשאתי לי אשה שומרת מצוות ולראשונה נתקל אני בכל \"בעיות\" הדת והתפילה.",
                    "7": "גם ידידי הסובבים אותי אין בכוחם ליעץ הרבה ואפילו כשבקשתי חבר בעבודה לקנות לי את ספרי התורה המתאימים לתפילה, [לא] אבה לעשות זאת בטענו שיש מיני ספרים בנוסחים שונים ולא ידע לבחור לי את המתאים.",
                    "8": "בקשה לי מכבודו לעזור לי לרכוש את ספרי הקודש המתאימים ותמורתם אשלם במלואם. יהיה כבוד גדול לי באם ישאו ספרים אלה את חתימת כבוד הרב שאותו אני מעריך ומעריץ.",
                    "9": "בתודה מראש<br>ובכל הכבוד",
                    "10": "יעקב סמי",
                    "11": "<b>תשובה</b>",
                    "12": "ב\"ה. ירושלים,<br>י\"ד בתשרי התשכ\"ז",
                    "13": "לכבוד<br>מר יעקב סמי<br>קרית־אתא.",
                    "14": "א.נ.,",
                    "15": "בתשובה למכתבך מיום ו' בתשרי ש.ז. בענין הנוסחאות השונות של סידורי התפילה, רצוי שתרכוש לעצמך את סידור \"תפלת ישרים\".",
                    "16": "בברכת מועדים לשמחה,",
                    "17": "ובכבוד רב,",
                    "18": "המזכירות"
                },
                "3": {
                    "0": "<big><strong>פירוש הביטוי: \"ואנחנו בני ספרד אין לנו אלא מה שפסק מרן\"</strong></big>",
                    "1": "(תשובה זו אינה זמינה במהדורה הדיגיטלית)"
                },
                "4": {
                    "0": "<big><strong>תפילה בחולצה של חצי שרוול ובלי מעיל</strong></big>",
                    "1": "<b>תשובה (השאלה חסרה)</b>",
                    "2": "ב\"ה. ירושלים,<br>ז' בתשרי התשכ\"ז",
                    "3": "לכבוד<br>הבחור הנעלה מר ש. קצין<br>בני ברק.",
                    "4": "שלום רב,",
                    "5": "צודק אתה שלא ראוי ולא הגון להתפלל לכתחלה בחולצה של חצי שרוול ובלי מעיל<sup class=\"footnote-marker\">89</sup><i class=\"footnote\">ראה שו\"ת הרא\"ם סוף סי' פח, שו\"ע או\"ח סי' נג סע' יג וסי' צא סע' ה, שו\"ת ישכיל עבדי ח\"ז דף שכט, וח\"ח או\"ח סימן כד, שו\"ת מנחת יצחק ח\"ג סוף סי' כו, שו\"ת יחו\"ד ח\"ד סימן ח. ספר הלכה לראש\"ל הר\"מ אליהו ח\"ב עמ' מא סע' יד.</i>, ואתה שהזהרת את נפשך הצלת<sup class=\"footnote-marker\">90</sup><i class=\"footnote\">עדה\"כ יחזקאל לג, ט.</i>.",
                    "6": "בברכת חתימה טובה,",
                    "7": "יצחק נסים"
                },
                "5": {
                    "0": "<big><strong>בנוסח \"לעולם יהא אדם\" - האם כי כל מעשינו תוהו\" או \"כי רוב מעשינו תוהו\"</strong></big>",
                    "1": "(תשובה זו אינה זמינה במהדורה הדיגיטלית)"
                },
                "6": {
                    "0": "<big><strong>עמידה בקריאת שמע של ערבית</strong></big>",
                    "1": "<b>שאלה</b>",
                    "2": "בע\"ה י\"ב באדר ב' תשי\"ט",
                    "3": "כבוד הגאון האדיר מאור ההלכה,<br>הרב הראשי לישראל וראשון לציון<br>מרן יצחק נסים שליט\"א",
                    "4": "השלום והברכה,",
                    "5": "מלחמתו העזה למען תורתנו הק' ועמדתו התקיפה בשמירת מצוות ה' עומדות כאות ודוגמה לרבנים החרדים בגולה וכעידוד רב לנושאי דגל התורה ולמגיניה בכל אתר ואתר. יהי רצון ויתן לו ה' חיים ארוכים במשרתו הרמה ומשמרתו בקודש מתוך בריות גופא ונהורא מעליא.",
                    "6": "יליד ירושלים וחניך ישיבת מרכז הרב אנכי ועתה רבה של הקהילה החרדית דעיר איסט לונדון. רבות עמלתי במשך אחת עשרה שנות שרותי בקודש במדינת דרום אפריקה להחדיר תורה ויראת ה' בלבות אחינו בני ישראל בדרשות בשיעורי תורה ובמאמרים מעל דפי העתונות.",
                    "7": "כאשר באתי לשמש קהילה זאת לפני כשנתיים ומחצה הנהגתי שכל קהל המתפללים יקראו את שני הפסוקים הראשונים והפרשה הראשונה של קריאת שמע בקול ובהתלהבות, ככתוב: \"יקרא ק\"ש בכוונה באימה וביראה\" (שו\"ע או\"ח סי' סא, א), ומתפללי בית הכנסת מעצמם הוסיפו על זה ועמדו בשעה שכולם קראו את הנ\"ל בקול, אשר נעשה כאן למנהג זה כשנתיים ומחצה בקריאת שמע של ערבית לשבת ויו\"ט גרידה, ואני לא מחיתי בידם על דבר העמידה כי ראיתי שמשום יראת הכבוד והכוונה עשו את הדבר הזה. וכנראה מלבושי שרד (או\"ח סי' סג על הט\"ז ס\"ק ב) שאם עומד בכל הפרשה לית איסורא דלא מיחזי כלל כבית שמאי אלא משום כוונה עביד. ולפי דברי מגן אברהם (שם, ס\"ק ב) ובאר היטב כל האיסור של עמידה בק\"ש הוא משום שאיכא למיחש ליוהרא, וזהו לפי עניות דעתי ביחיד ולא כאשר כל הצבור עושה כך כבמקרה דנן.",
                    "8": "גם נראה בגמ' (ברכות י ע\"ב) כי כל מה שב\"ש אמרו שיש להגיד ק\"ש בעמידה הוא רק ליום ככתוב \"ובבוקר יעמוד\" וכל האיסור של עמידה בק\"ש הוא להוציא מב\"ש, וב\"ש לא אמרו עמידה אלא ליום. ואנשי קהלתי עומדים בק\"ש רק של ערבית ותו לא. ולכן חושבני שאין כאן גם עבירה על דברי ב\"ה, כי לדברי רש\"י לרי\"ף וגם למשנה: \"קורין כדרכן, כלומר איך שרוצים או בשכיבה או בעמידה או בהליכה\". וכך נראה לי גם לפי הרמב\"ם והפוסקים שאמרו בקריאת שמע של המטה הדין הוא שיקרא לכתחילה עומד. וגם בעל עטרת זקנים (או\"ח סי' סג,ב) אומר: \"מיהו ביום כיפור כולי עלמא מודים דשרי לעמוד דאז אינו עושה משום יוהרא\".",
                    "9": "הרי רואים מזה שהאיסור של עמידה בקריאת שמע הוא רק בזמנים מיוחדים ובתנאים מיוחדים, וכאשר התנאים האלה נעלמים אין שום איסור בעמידה לפי עניות דעתי, אדרבה כל מה שמהדרין במצוות ובכוונתן הרי זה משובח. משום כך לא מחיתי בידם ונטיתי להתיר זאת כי מרגיש אני שכל הקהל עומד וקורא משום כוונה, יראת ה' וקבלת עול מלכות שמים, ואין חשש ליוהרא בצבור, בלילה בלבד ולא ביום ואין כאן להוציא מב\"ש (אדרבה להוציא מב\"ש בנדון דידן היו צריכים לעמוד בלילה) ואין כאן גם נגד ב\"ה, וגם אומרים כל הפרשה הראשונה ושני הפסוקים הראשונים וכנראה לי מהפוסקים אין חשש בזה.",
                    "10": "אבל האמת ניתן להגיד לפני כת\"ר שליט\"א כי לבי נוקף בקרבי מפעם לפעם, שמא ח\"ו לא ירדתי לעומקה של תורה ואולי אין ההלכה כמדומה לי ואירא את ה'. ואמרתי בלבי לשאול שאלת חכם ולשים את כל אשר בלבי לפני כת\"ר ולשמוע מה בפיו.",
                    "11": "אולי יגיד כב' אם הדבר לכאן ולכאן שב ואל תעשה, כלומר אם מותר בישיבה למה לך בעמידה? אמור לבני קהלתך שישבו. אבל דא עקא כי אם אגיד עתה לבני קהלתי לשבת בק\"ש של ערבית בציבור אחרי שנהגו כבר כשנתיים ומחצה לעמוד הרי אסתור עצמי ויתמהו על זה שלא מחיתי בידם כל הזמן הארוך הזה. ואעשה את דברי פלסתר. לא לכבודי אחשוש, אלא לכבוד כתר הרבנות שעל ראשי, יתחילו לפקפק במוצא פי והשפעתי בכל ענייני חזוק התורה והיהדות תרד. גם כי ישנן כמה קהלות חרדיות גדולות וחשובות בסביבת עירי שגם הן נהגו לעמוד בק\"ש של ערבית.",
                    "12": "אודה לכת\"ר שליט\"א מקרב לב אם יעיין בשאלה זו באם יש צד להיתר בעמידת כל הקהל בקריאת שמע של שבת וערבית לשבת ויו\"ט ואז אדע כי לא הכשיל ה' את עבדו וראשי לא יהיה סחרחר עלי מפני הספק והחשש המעיק על נשמתי.",
                    "13": "לתשובתו המיידית אחכה,",
                    "14": "בכל הכבוד<br>ובתודות מראש,",
                    "15": "יהושע קעמלמן",
                    "16": "חו\"פ ק\"ק איסט לונדון",
                    "17": "<b>תשובה</b>",
                    "18": "ב\"ה ירושלים, כ\"ז באדר ב' התשי\"ט",
                    "19": "לכבוד הרה\"ג ר' יהושע קימלמן יצ\"ו, איסט לונדון",
                    "20": "קיבלתי את מכתבו מיום י\"ב לחדש זה אשר בו שאלת חכם בדין עמידה בק\"ש שנהגו בקהילתו לעמוד בק\"ש של ערבית בלילי שבתות וי\"ט – ומפני טרדותי ובפרט בימים אלה מוכרח אני לעת עתה לענות בקיצור.",
                    "21": "הטור בסי' ס\"ג כתב בשם רב עמרם גאון: מי שרוצה להחמיר לעמוד כשהוא יושב ולקרותה מעומד לא ייאות עביד ונקרא עבריינא וצריך לגעור בו שמצוותה מיושב, וע\"ש בב\"י דבק\"ש של ערבית אם יעמוד הרי זה עושה שלא כב\"ש ולא כב\"ה. ודבריו במקורם בסדור רב עמרם הם מבוארים יותר בארוכה וז\"ל: והנה לא סגי להו דלא עבדי כב\"ה אלא אפי' כדברי ב\"ש נמי לא עבדי דאי כב\"ש בצפרא מעומד, ברמשא מוטה, ואינון לא שנא צפרא ול\"ש רמשא מעומד, יש לך כסילות גדולה מזו? מכדי מאן תקינו ק\"ש רבנן, ניזיל בתריהון כי היכי דנהגי בתרין מתיבתא ובכל אספמיא ובכל קהלות אשכנז כולם זכורים לאלף טובות וברכות שכולם מלאים תורה ומצוות כרמון ומחמירין בכל מה שראוי להחמיר, אבל ק\"ש קורין מיושב. ואותן שאומרים כמנהג א\"י אנו עושין, הלא כך גורסין בתלמוד א\"י: תניא יצתה בת קול וכו' הלכה כב\"ה וכו' ומשיצאה ב\"ק וכו' כל העובר ע\"ד ב\"ה חייב מיתה והאריך עוד.",
                    "22": "ואולם נראה שבכל זאת בא\"י נהגו לקרות ק\"ש מעומד דהכי איתא בחלוקי המנהגים שבין א\"י ובבל שבסוף \"ים של שלמה\" על קמא: \"בני א\"י עומדין בק\"ש בני בבל יושבין\". ואפשר דבק\"ש של שחרית דוקא היו עומדין בא\"י וכמו שנראה מדברי תשובת הרמ\"א בסי' צ\"א דבק\"ש של שחרית יכולים להחמיר לעמוד. וכ\"כ בשו\"ת \"גינת ורדים\" יו\"ד כלל ג' סי' ו' דהמחמיר לעמוד בק\"ש של שחרית הרי זה משובח. אולם את דברי הרמ\"א דחה רעק\"א בחידושיו על המשניות בפ\"א דברכות מ\"ג. ועל דברי ה\"גנת ורדים\" חלקו בשו\"ת \"מטה יוסף\" ח\"ב סי' ב' ובשו\"ת \"דברי יוסף\" סי' מ\"ה וכתבו דגם העומד בק\"ש של שחרית נקרא עבריין. וכבר האריכו בזה רבים מן האחרונים ופסקו כן שאפי' בק\"ש של שחרית אסור לעמוד והעומד נקרא עבריין. ולכן מן הראוי להשתדל לבטל מנהג זה במשך הימים<sup class=\"footnote-marker\">99</sup><i class=\"footnote\">ראה סידור רש\"י סימן יג עמוד יא, המנהיג הל' תפילה סימן לו, הגהו' מימו' פ\"ב מהלכות ק\"ש אות ג', בן איש חי ש\"א פרשת וארא אות טו-טז, הלכה ברורה ח\"ד סי' ס\"ג עמ' שנט, בירור הלכה אות ב' ואילך, ספר טעמי המנהגים עמ' לג ד\"ה ומהנכון. ספר הלכה להגר\"מ אליהו ח\"ב עמ' טו סע' פ.</i> והשם יהיה בעזרו ועליו תבוא ברכת טוב.",
                    "23": "בכבוד רב,",
                    "24": "יצחק נסים"
                },
                "7": {
                    "0": "<big><strong>בעניין אמן ד\"הא־ל הקדוש\" ו\"שומע תפילה\"</strong></big>",
                    "1": "(תשובה זו אינה זמינה במהדורה הדיגיטלית)"
                },
                "8": {
                    "0": "<big><strong>עניית \"ברוך הוא וברוך שמו\" בין גאולה לתפילה</strong></big>",
                    "1": "(תשובה זו אינה זמינה במהדורה הדיגיטלית)"
                },
                "9": {
                    "0": "<big><strong>נגד ביטול תפילת הלחש</strong></big>",
                    "1": "<b>תשובה (חסרה שאלה)</b>",
                    "2": "ל' ניסן תשט\"ז",
                    "3": "לכבוד<br>צבור המתפללים בביהכ\"נ \"ענף החיים\"",
                    "4": "המושבה היונית,<br>ירושלים.",
                    "5": "צ.נ.,",
                    "6": "תפלת הי\"ח בלחש ובקול־רם חובה היא על הצבור<sup class=\"footnote-marker\">108</sup><i class=\"footnote\">ראה הרמב\"ם פ\"ט תפילה ה\"ג, טור ושו\"ע או\"ח סי' קכד סע' א, וסע' ג. תשובת הרמב\"ם סי' רכא, מהדו' פאר הדור סי' קמח. כף החיים או\"ח סי' קכד אות ב.</i>. ע\"כ תמה אני לשמוע שיש הרוצים לעשות חדשה בארץ<sup class=\"footnote-marker\">109</sup><i class=\"footnote\">עדה\"כ ירמיה לא, כא.</i>, להתפלל אך־ורק בקול־רם<sup class=\"footnote-marker\">110</sup><i class=\"footnote\">ראה תקנתו של הרמב\"ם כמבואר בתשובותיו סי' רנו, רנח, רצא, ובמה שכתב הראב\"ם בנו, הובאה בראש ספר מעשה רוקח, ובמה שכתב בשו\"ת הרשב\"ש סי' נו, ובשו\"ת הרדב\"ז ח\"ד סי' א'קסה (צד), וראה עוד ברמב\"ם מהדו' הר\"י קאפח ספר אהבה עמ' קצח אות כז ד\"ה ובימינו, הלכה ברורה ח\"ו עמ' רסד בבירור הלכה שם אות ט, שו\"ת שבט מיהודה או\"ח סימן ד עמ' י (הוצאת אריאל ירושלם תשנ\"ג), שו\"ת הרב הראשי הראש\"ל הר\"מ אליהו סי' קסה עמ' 373 אות ב (כרך תש\"נ-תשנ\"ג חשון תשס\"ט).</i>.",
                    "7": "לא ייעשה כן, הן מבחינת הדין והן מבחינת שלום הצבור, ועושה חדשות בעל מלחמות.",
                    "8": "אני דורש, איפוא, לחדול מנוהג זה ולהתפלל כמו שמתפללים בכל בתי הכנסת בארץ.",
                    "9": "יצחק נסים"
                },
                "10": {
                    "0": "<big><strong>בעניין הנ\"ל</strong></big>",
                    "1": "<b>תשובה (השאלה חסרה)</b>",
                    "2": "ב\"ה. ירושלים,<br>י\"ט במנחם אב התש\"ל",
                    "3": "לכבוד<br>מר אליהו זיתונה יצ\"ו<br>קרית שרת<br>חולון.",
                    "4": "שלום וישע רב,",
                    "5": "בתשובה למכתבך מחוסר הזמן, הרינו להודיעך כי לא מובנת לנו סיבת הקמת בית הכנסת בתנאים כאלה שאין די מתפללים, וה\"מנין\" שמתאסף, רובו צעירים אשר חשודים בעיניכם שלא יענו אמן על הקדישים ועל ברכות החזרה, עד שאתם נאלצים לחשוב להתפלל תפילת י\"ח בקול רם. האם אין בתי כנסת אחרים קרובים, בהם תוכלו להתפלל בציבור כדין וכהלכה?",
                    "6": "ואם בדלית ברירה אתם מוכרחים להתפלל במקום שיעדתם לכם ובמצב זה שאתם מתארים, עליכם לעשות את הכל כדי להשפיע על אותם הצעירים שיתנו את ליבם לברכות החזרה ולענות \"ברוך הוא וברוך שמו\" ואמן<sup class=\"footnote-marker\">111</sup><i class=\"footnote\">ראה שו\"ע או\"ח סימן קכד סע' ד-ו.</i>.",
                    "7": "ואם גם זה בלתי אפשרי – מה שאין אנחנו יכולים לתאר לעצמנו – על ה\"שליח צבור\" לומר את שלוש הברכות הראשונות בקול רם עם ה\"קדושה\" עד ה\"אל הקדוש\" והציבור יתפללו עמו כל ה\"שמונה עשרה\" מילה במילה בלחש, כולל הקדושה, וחלילה לומר את כל התפילה השמונה עשרה כולה בקול רם, בלא הלחש<sup class=\"footnote-marker\">112</sup><i class=\"footnote\">ראה שו\"ע שם סע' ב, משנה ברורה ס\"ק ו, ביאור הלכה שם ד\"ה בלחש, ותשובת הרב לעיל סימן י ובהערות שם.</i>.",
                    "8": "בכבוד רב,",
                    "9": "הרב שלמה דנן<br>מנהל הלשכה"
                },
                "11": {
                    "0": "<big><strong>אמירת קדיש וקדושה בניגונים של ערבים</strong></big>",
                    "1": "<b>שאלה</b>",
                    "2": "מכסיקו סיטי ז' לחודש אדר שנת תשכ\"ד",
                    "3": "לכבוד הרב הראשי ראשון לציון אוריין בן אוריין<br>מר יצחק נסים ישל\"א [יחי שמו לעד אמן]",
                    "4": "אנחנו פה בעיר מכסיקו תודה לאל כולנו טובים ובריאים ודורשים בשלומו, ואלהים יתן לו אורך ימים ושנים.",
                    "5": "בעיר מכסיקו נמצאים בערך 40 אלף יהודים ויש פה מעדה ספרדים פרסיים בבלים, מארם צובה וגם מדמשק. היותר מכולנו יש אשכנזים.",
                    "6": "הרב הגדול מר יצחק נסים, אני מבקש ממנו איזה עצה ותושיה. פה למשל עדה חלביים, יום שבת ומועדים יש להם מנהג אומרים קדיש ונקדישך וכתר יתנו לך בניגון של ערביים כמו עבדול והאב ממצרים. הוא־ידוע הם אויבנו ושונאינו וכל ערביים של כל העולם הם נגדנו לא יכולים לראות אותנו, ופה אומרים קדיש ונקדישך כמו ערביים! אם זה מותר אז טוב, ואם אסור לנו – מבקש ממנו בקשה שיכתוב לי מכתב על פי כתבת שלי, אז אני להראות אותם שאסור לנו לומר קדיש כמו ניגון ערביים. ויכתוב על שמו, ואני יתן גם להרב של פה שמו צדקה הררי הוא מביירות, הוא איש ישר ועניו וחכם גדול מלא בתורה.",
                    "7": "גם לעדה מדמשק, וגם הוא מלא בתורה, הרב אברהם שָלֶם ירושלמי, וגם אני יתן לו. הרב הנכבד, אני הייתי פעם אצלו ביום שבא 1 כומר אצלו מרוסיה ואמר לו שיהודים מרוסיה מצטערים הרבה ונתן לו יד כמו שלום, והרב הנכבד רחץ את ידו. אמר זה ידו טמא ורחץ את ידו. אני באותו רגע הייתי שמה. ואני פרסי, אמא שלי משיראז ואבא מבושר.",
                    "8": "ואלהים יתן לו אורך ימים ושנים ובריאות תמיד אמן.",
                    "9": "התשובה יהיה במכונה. פה לא יודעים לקרוא כתיבת יד הרב הנכבד מר יצחק נסים. מבקש ממנו בכל אופן ישלח לי את התשובה ומודה לו הרבה.",
                    "10": "ממני,",
                    "11": "דוד ניסן",
                    "12": "<b>תשובה</b>",
                    "13": "ב\"ה, י\"ב ניסן תשכ\"ד",
                    "14": "לכבוד מר דוד ניסן קורדובא<br>מקסיקו",
                    "15": "שלום רב,",
                    "16": "בתשובה לשאלתך במכתבך מיום ז' לחודש אדר תשכ\"ד. אם כדברך כן הוא שהניגון הוא כפי שכתוב במכתבך, רצוי לעבור לניגון אחר, רק אם אפשר בדרכי שלום<sup class=\"footnote-marker\">113</sup><i class=\"footnote\">ראה ספר חסידים סימן רלח, מעשה רוקח על הרמב\"ם פ\"ח מהלכות תפלה הי\"א באורך, החיד\"א בברכי יוסף או\"ח סי' תקס אות ו, כף החיים (סופר) או\"ח סימן נג אות קטו בשם הרדב\"ז בשם הרי\"ף, שו\"ת יחו\"ד ח\"ב סי' ה ובהערה שם. שו\"ת ציץ אליעזר חי\"ג סי' יב, ושם חי\"ד סימן יב אות ג עמ' לא.</i>.",
                    "17": "בכבוד רב,",
                    "18": "המזכירות"
                },
                "12": {
                    "0": "<big><strong>מקום אמירת הפיוטים בתפילה; תפילת ערבית של שבת בקול</strong></big>",
                    "1": "<b>שאלה</b>",
                    "2": "בהנ\"ו, כרכור, י\"ט באלול תשי\"ח,",
                    "3": "לכבוד החכם הדגול, מורנו ורבנו הרב הראשי יצחק נסים הי\"ו",
                    "4": "א.נ.",
                    "5": "אנחנו העדה הספרדית המתפללים בכרכור, עולי עיראק ופרס. זה ארבע שנים יש מחלוקת בינינו בזמן התפילות, ודווקא בראש השנה ויום הכיפורים. אנחנו העיראקים מתפללים כמנהגינו שהיינו בבגדאד, וסידורים של החכם עזרא דנגור ז\"ל, ועכשיו בארץ ישראל מתפללים לפי סידורי צאלח מנצור ויצחק בקאל. אנחנו מבקשים מכבודכם לענות לנו לפני ראש השנה על שאלותינו הבאות:",
                    "6": "1. יש פיוטים לפני ברוך שאמר ליום ראשון ושני של ראש השנה. הפרסים קוראים אותם אחרי החזרה.",
                    "7": "2. הפרסים קוראים פיוטים הרבה אחרי העמידה ולפני החזרה, ואנחנו מנהגינו בעיראק, בכלל לא קוראים שום פיוטים, ואפילו כתוב בפירוש שאסור להפסיק וצריך להתחיל בחזרה מיד. אבל הם לא משתכנעים, והטענה שלהם היא שכתוב: יש נוהגים לאמר.",
                    "8": "3. הפרסים נוהגים לקרוא העמידה של ערבית שבת בקול רם, כמו שהיינו בעיראק קוראים העמידה לערבית בחג וראש השנה. האם זה מותר?",
                    "9": "נא לענות על כל 3 השאלות, מה לעשות לפי הדין ומנהג הספרדים?",
                    "10": "אנחנו מבקשים סליחתך על שהפרענו לך בזה לפי רוב העבודה שלך, ואנחנו רוצים שיהיה סדר אחד לספרדים, ומה צריך כדי למנוע איזה מחלוקת בינינו, ותודה רבה לכם וכל טוב.",
                    "11": "הוועד הספרדי של מתפללי כרכור מאחל לך שנה טובה ומאושרת ומבורכת ותזכו לחיים טובים וארוכים בבריאות מתמידה, ורב ראשי עטרת ראשנו ותפארתנו אכי\"ר.",
                    "12": "נא לכתוב לנו התשובה בהקדם האפשרי, שתגיע לנו לפני יום שבת הבא. ושלום רב לך ולכל הנלווים אליך.",
                    "13": "בכבוד רב,",
                    "14": "הוועד הספרדי<br>למתפללי כרכור",
                    "15": "<b>תשובה</b>",
                    "16": "ב\"ה ערב ראש השנה התשי\"ט",
                    "17": "לכבוד הוועד הספרדי למתפללי כרכור, דואר כרכור",
                    "18": "ו.נ.,",
                    "19": "הרינו מאשרים קבלת מכתבכם מיום י\"ט באלול ש\"ז, והרי התשובות לשאלותיכם:",
                    "20": "1. אמנם בבגדאד נהגו לקרוא הפיוטים לפני ברוך שאמר; נהגו כן כדי לאפשר לאותם המאחרים לבוא לבית הכנסת, שעכ\"פ יתחילו להתפלל מתחילת ברוך שאמר. ובארץ ברוב בתי כנסיות של בני עדות המזרח אומרים הפיוטים אחר החזרה.",
                    "21": "2. בין לחש לחזרה יש להימנע מלומר פיוטים, ויש להסביר לבני העדה הפרסית בנחת, שבהפסקה זו יצא שכרם בהפסדם<sup class=\"footnote-marker\">114</sup><i class=\"footnote\">ראה הרמב\"ם פ\"ט מהלכות תפילה ה\"ג, ובתשובותיו מהדו' בלאו סי' רח, החיד\"א בספרו טוב עין סי' יח אות לה, ברכי יוסף או\"ח סי' סח אות א, שולחן גבוה סוף סי' תרכ, זבחי צדק ח\"ג סי' טל, כף החיים סופר או\"ח סי' סח אות ד, ושם סי' קיב אות ג-ד, שו\"ת שמש ומגן ח\"ג סי' סג אות ז', חזו\"ע ימים נוראים עמ' ק.</i>.",
                    "22": "3. תפילת העמידה של ערבית ליל שבת, טוב שיתפללו אותה בלחש<sup class=\"footnote-marker\">115</sup><i class=\"footnote\">ראה הרמב\"ם פ\"ט תפילה ה\"ט, טור ושו\"ע או\"ח סי רלז, שו\"ע סי' קא ובכה\"ח סופר שם אות טו, ובהלכות ראש השנה סי' תקפב סע' ט ובכה\"ח שם אות זן, דמי שמתפלל בלחש משובח ביותר.</i>. ואם יש בין המתפללים שאין בידו סידור תפילה ואין יודעים להתפלל על פה, טוב שיאמר החזן את תפילת העמידה בקול, כדי שיאמרו עמו מלה במלה.",
                    "23": "אנו מאחלים לכם שנה טובה ומבורכת, כתיבה וחתימה טובה, ותזכו לשנים רבות נעימות וטובות.",
                    "24": "בכבוד רב,",
                    "25": "מזכיר"
                },
                "13": {
                    "0": "<big><strong>על מנהג האשכנזים בחיפה שהכהנים נושאים את כפיהם רק בשבת ויו\"ט</strong></big>",
                    "1": "<b>שאלה</b>",
                    "2": "בעזה\"ית יום ה' לסדר והיה על אהרן לשרת ונשמע קולו בבואו אל הקדש, י\"ב אדר תשי\"ט, עיה\"ק חיפה רבתי ת\"ו",
                    "3": "לכבוד מעלת הדרת צפירת תפארת ישראל,<br>נזר החכמים עטרת הנבונים, שמו מפארים,<br>לוחם מלחמתה של תורה מו\"ר רבי יצחק נסים יצ\"ו<br>שבעיה\"ק ירושלים תובב\"א<br>הרב הראשי לישראל ראשון לציון",
                    "4": "שלום וברכה!",
                    "5": "אחר בקשת מחילת הדר\"ג שליט\"א שאני מטריחו בשאלתי, זה ימים רבים שתמה אני על מה שנהגו בעירנו חיפה ת\"ו שלא לעלות לדוכן כי אם בשבתות וי\"ט, מדוע לא ישאו כפיהם בכל יום כמנהג שאר ערי א\"י ת\"ו? ומה גרע חלקם של אחינו בית ישראל תושבי עירנו? וכבר חקרתי ודרשתי מקור מנהג זה ולא העליתי במצודתי כלום. יש שאמרו שחיפה אינה בקדושת א\"י המקודשת ע\"י עזרא. אבל מלבד שזה נסתר ממה שנראה בתלמוד בכמה מקומות לענין עכו, הרי אם אמת נכון הדבר ראוי היה שגדולי הדור שליט\"א יפרסמו שאין מקיימים מצוות ישוב א\"י ע\"י שגרים בחיפה. ועלה על לבי שמא אין למנהג זה כל מקור בהלכה רק שראשוני התושבים החרדים בעיר עלו מן הגולה ולא מן החכמים היו והנהיגו מנהג הגולה וכך נשתרש מנהג של טעות. ואם נכונה השערה זו נכון היה שהרבנים ובראשם הדר\"ג שליט\"א ינהיגו את המנהג כדין תורה. לכן מאד מאד אבקש מהדר\"ג שליט\"א להודיעני דעתו דעת תורה בנדון. וזכורני שקראתי בספר \"שרי המאה\" לגרי\"ל מימון שדעת הגר\"א מוילנא והגר\"נ אדלר מפרנקפורט זיע\"א שגם בחו\"ל יש לשאת כפים בכל יום. ובזכות המצווה נזכה לבג\"צ בב\"א [לביאת גואל צדק במהרה בימינו אמן]",
                    "6": "המצפה לתשובתו הרמה,",
                    "7": "אליהו גרינצייג",
                    "8": "<b>תשובה</b>",
                    "9": "ב\"ה ה' באדר־ב התשי\"ט",
                    "10": "מר אליהו גרינצייג יצ\"ו, חיפה",
                    "11": "א.נ.,",
                    "12": "קיבלתי את מכתבך מיום י\"ב באדר א' ש\"ז, והנני להשיב על השאלה הכלולה בו:",
                    "13": "הרמ\"א בש\"ע או\"ח סי' קכ\"ח [סעיף מ\"ד] אומר שבמדינות אשכנז לא נהגו לישא כפים אלא דוקא ביו\"ט<sup class=\"footnote-marker\">116</sup><i class=\"footnote\">ראה משנה ברורה שם ס\"ק קסה, ובשעה\"צ שם ס\"ק קלב, וספר טעמי מנהגים (שפרלינג) אות קכה, ושם אות תקסז עמ' רמא כתב שאין נושאין כפיהם אלא ביו\"ט לפי שהרגלים ימי דין... ולכן הכהנים נושאים כפיהם ויהפוך ה' הקללה לברכה. ושם אות תקסח הוסיף טעם למה אין ברכת כהנים ביו\"ט ויו\"כ שחל בשבת, כיון שצריך נטילה קודם הברכה ושייך בה שמא יעביר ארבע אמות ברשות הרבים המים וכלי הנטילה. עי\"ש.</i>. מרן הב\"י ערער על מנהג זה וכתב: \"יישר כחם של הנוהגים לישא כפים בכל יום\"<sup class=\"footnote-marker\">117</sup><i class=\"footnote\">ראה שו\"ת הרמ\"ע מפאנו סי' צה שכתב: שמקומות שנהגו שלא לשאת כפיים אלא ביו\"ט הוא מנהג גרוע, ומי שנתחכם לחזק ידים רפות בקש סמך לאותו מנהג, והפריז הרבה על המידה... וקפחינהו לכהנים בטעותא רבתא, עי\"ש. ראה כנה\"ג שם, ובשיירי כנה\"ג הגב\"י אות כז.</i>.",
                    "14": "בפאת השלחן סי' ב' אות כ\"ג כתב שגם האשכנזים בירושלים נהגו לישא כפים בכל יום בחול, בשבת וביו\"ט<sup class=\"footnote-marker\">118</sup><i class=\"footnote\">ושם אות טז כתב: שמנהג יפה בכל ארץ ישראל שהכהנים נושאים כפיהם בכל יום. וראה עוד \"הלכה ברורה\" כרך ו עמ' תצה-תצח.</i>. בספר \"אורחות חיים\" הלכות נשיאת כפיים אות א' דף ק\"ט ע\"א ובספר כלבו סי' קכ\"ה הובא שיש נוהגים לישא כפים בשבת ויו\"ט דוקא, מפני טורח ציבור. ובספר \"ארץ חיים\" סי' קכ\"ח נאמר שכן נוהגים האשכנזים בצפת.",
                    "15": "נראה, איפוא, שגם בחיפה נהגו האשכנזים כמנהג צפת.",
                    "16": "בכבוד רב,",
                    "17": "יצחק נסים"
                },
                "14": {
                    "0": "<big><strong>נשיאת כפים ע\"י כהן שהרג את הנפש</strong></big>",
                    "1": "<b>שאלה</b>",
                    "2": "ב\"ה, יום א' י\"ג לירח שנתנה בו תורה לישראל תשכ\"ד",
                    "3": "למרבה הברכה ולשלום אין קץ למע\"כ אלופי ומיודעי,<br>האי גברא רבה, ידידי הותיק ומפורסם הגדול והדגול,<br>הרב הגאון המצוין, נודע בשערים, ראשון לציון, חו\"נ כו'<br>מוהר\"י נסים שליט\"א<br>הרב הראשי לישראל<br>פעה\"ק ירושת\"ו",
                    "4": "שלמא רבא וכפילא למר ניהו רבה שליט\"א",
                    "5": "בהמשך ובהתאם לדבור של חבה אתמול ביום ש\"ק תשלומי שבעה לעצרת, מתכבד אני לצרף לזה העתק קטע מספר \"נתיבי עם\" (לרבי עמרם אבורביע).",
                    "6": "כמו כן מתכבד אני לצרף לזה קונטרס – לא קטן – בענין \"כהן שהרג את הנפש לענין נשיאת כפים שהכינותי בעניי לשם ד' ב\"ה, ומסקנתי להלכה בנגוד למה שפורסם ב\"הליכות\" חוות דעת והוראתו של הרה\"ר אונטרמן שליט\"א – מפני כבוד הרב הנ\"ל שליט\"א הזכרתיו רק בקצרה ודרך אגב.",
                    "7": "אחלי מכת\"ר לקבוע (כפי הפירוש \"לגזול\") זמן להפנות לי ספרים מסויימים הנוגעים בענין זה, שלא זכיתי לרגלי מיעוט בקיאותי לראותם, ובזה יחזקני ויאמצני שלא יפתה ולא יתגרה בי יצה\"ר לרפות עצמי בדברי תורה. ונאמן הוא בעל הגמול שישלם לו במדה טובה המרובה.",
                    "8": "ותיכף לת\"ח ברכה, בימיו ובימינו תושע יהודה וישראל ישכון לבטח ובא לציון גואל אמת וצדק משיח בן דוד בב\"א.",
                    "9": "ביקרא דאורייתא,<br>באהבה רבה<br>ורבנן אמרי אהבת עולם",
                    "10": "אהרן יצחק זסלנסקי",
                    "11": "נ.ב. אם אפשר הייתי מבקש שכת\"ר שליט\"א יצוה לעוזר לשלוח לי את המאמר בחזרה ותודה, הנ\"ל.",
                    "12": "<b>תשובה</b>",
                    "13": "ב\"ה, ירושלים, כ\"ז בסיון התשכ\"ד",
                    "14": "לכבוד הרה\"ג השקדן בתורה וכו'<br>כש\"ת ר' א.י. זסלנסקי שליט\"א<br>ירושלים",
                    "15": "שלום וישע רב,",
                    "16": "קבלתי את מכתבו מיום י\"ג בחדש זה, תוכו רצוף אהבה תשובתו החשובה בדין כהן שהרג את הנפש ובקש ממני לחוות דעתי בנדון.",
                    "17": "מחמת טרדותי המרובות הנני נאלץ לצערי לסרב לגדול, ומה גם כי כבר ראה כ\"ת שדשו בדבר זה רבים ראשונים ואחרונים ולא הניחו מקום, ועיין תוספ' הרא\"ש ביבמות (דף ז' ע\"א, ד\"ה שנאמר מעם מזבחי); שו\"ת הרדב\"ז ח\"ד סי' קכ\"ח; משנה למלך ביאת מקדש פ\"ט (הל' טו); דבר משה ח\"א יו\"ד סי' נ\"ה; מטה יהודה סי' קכ\"ח (ס\"ק ב'); שער יוסף להחיד\"א דף קט\"ו (למס' הוריות, דף י\"ג ע\"א, ד\"ה וחמותי ראיתי להרב ב' אורח מישור); עין זוכר, מע' א', סי' ע\"ט; הרא\"ם פ' משפטים (כא, יד, ד\"ה מעם מזבח אם היה כהן), האלשיך פ' תולדות (כה, לא) ועוד.",
                    "18": "בכבוד רב,",
                    "19": "יצחק נסים",
                    "20": "נ.ב. רצ\"ב תשובתו."
                },
                "15": {
                    "0": "<big><strong>האם הש\"ץ מקרה לכהנים תיבת \"יברכך\"</strong></big>",
                    "1": "<b>שאלה</b>",
                    "2": "י\"ב שבט התשכ\"ו",
                    "3": "הרב הראשי ראשון לציון כמה\"ר הרה\"ג יצחק נסים שליט\"א",
                    "4": "ר.מ.נ.",
                    "5": "באנו במכתבנו זה לברר הלכה בענין ברכת כהנים.",
                    "6": "מנהגנו הוא: מלת יברכך לא אומר אותה החזן, רק הכהנים, והוא מתחיל השם. והעירו לנו חלק מהקהל שצריך להתחיל החזן ממלת יברכך, ורוצים שכבודו יקבע ההלכה. יורנו מורנו ושכמ\"ה",
                    "7": "בכבוד רב,",
                    "8": "גבאי בית הכנסת<br> קדושי צה\"ל",
                    "9": "ששון אברהמי<br> רח' אוסישקין 4, חולון",
                    "10": "<b>תשובה</b>",
                    "11": "ב\"ה. ירושלים,<br>כ\"ה בשבט התשכ\"ו",
                    "12": "לכבוד<br>אגודת בית־הכנסת<br>ע\"ש קדושי צה\"ל<br>חולון",
                    "13": "א.נ.,",
                    "14": "הורני כב' הרב הראשי לאשר קבלת מכתבכם מיום י\"ב בשבט ש.ז. ולהודיעכם כי בשאלת המלה \"יברכך\" שבברכת כהנים, אם יתחיל בה הכהן או יקריא לו הש\"צ, חלוקות הדעות. מרן ה\"שלחן ערוך\" כתב<sup class=\"footnote-marker\">119</sup><i class=\"footnote\">או\"ח סי' קכח סע' יג. וכן הוא בסידור רס\"ג עמ' לט, ובשו\"ת המבי\"ט ח\"א סוף סי' קפ (יז ע\"ב), ובפירוש המשנה להרמב\"ם ברכות פ\"ה מ\"ד, מהדורת הר\"י קאפח עמ' מב הע' 9. וראה עוד בשער הציון שבספר הלכה ברורה ח\"ו עמ' שצב ס\"ק קיט.</i> שהכהן יתחיל לאמרה, ואילו המג\"א ופוסקים אחרים סברו שעל הש\"צ להקריאה<sup class=\"footnote-marker\">120</sup><i class=\"footnote\">ראה טור שם סי' קכח, ובב\"י שם, ובהגהת רמ\"א שם, ושכן מנהג האשכנזים, ואף רוב קהילות הספרדים הנהיגו כן כמבואר בשו\"ת לב חיים ח\"ג סי' צט, גם הרי\"ח בשו\"ת רב פעלים ח\"ג ריש סי' ה כתב: ואנא עבדא דרשתי לקהל הי\"ו בדרוש שבת שובה לשנות המנהג, והיה החזן מקרא גם תיבת יברכך כי כן ראוי להיות ע\"פ הסוד וכו'. עי\"ש. וראה בבירור הלכה שם ס\"ק מה. ולקמן תשובת הרב סימן יז.</i>.",
                    "15": "כיון שכך, אין להגיע לידי מחלוקת בשאלה זו, ויכולים אתם לנהוג כפי מנהגכם.",
                    "16": "בכבוד רב,",
                    "17": "המזכירות"
                },
                "16": {
                    "0": "<big><strong>בעניין הנ\"ל</strong></big>",
                    "1": "<b>שאלה</b>",
                    "2": "ב\"ה כ\"ה תשרי תשל\"א",
                    "3": "לכבוד מעלת<br>מורנו ורבנו, הרה\"ג הראשון לציון,<br>כמוה\"ר יצחק נסים שליט\"א,<br>ירושלים.",
                    "4": "היות והתעוררו לאחרונה חלוקי דעות בבית הכנסת שלנו בדבר ברכת כהנים, אם הש\"צ יתחיל במלת \"יברכך\" או שהכהנים יתחילו כפי שהיה מנהגם בחו\"ל.",
                    "5": "והיות ואחרי העיון בש\"ע אורח חיים סי' קכח, ובספרי אחרונים (בן איש חי, ישכיל עבדי, כף החיים ועוד) לא יכולנו להגיע לידי אחוד דעות, כי כל אחד עומד על דעתו ללא ויתור.",
                    "6": "אי לזאת הגענו לידי הפשרה לפנות אל כבוד מעלתו ולבקשו לפסוק דין שיחייב את שני המחנות איך לנהוג.",
                    "7": "נקוה שפסק דין רו\"מ ירגיע את הרוחות ויחזיר השלום בין המתפללים.",
                    "8": "עם בקשת סליחתו והבעת תודתנו מראש,",
                    "9": "בכל רגשי הכבוד",
                    "10": "בעד ועד בהכ\"נ",
                    "11": "דניאל לוי.",
                    "12": "הכתובת: דניאל לוי, רח' מבצע סיני 4, רמת יוסף.",
                    "13": "<b>תשובה</b>",
                    "14": "ב\"ה. ירושלים,<br>ה' במר־חשון התשל\"א",
                    "15": "לכבוד<br>ה\"ה ר' דניאל לוי יצ\"ו<br>חבר הכנסת<br>בת־ים.",
                    "16": "שלום וישע רב,",
                    "17": "קיבלתי מכתבך מיום כ\"ב בתשרי ש\"ז בענין מילת \"יברכך\", אם הש\"ץ יתחיל בה או הכהנים יתחילו בה.",
                    "18": "במכתבך לא הובהר מה היה המנהג עד עתה בבית כנסת זה שבו נתעורר הויכוח. אם בבית הכנסת הזה שמדובר בו, היה המנהג שהש\"ץ מקריא גם אם מילת \"יברכך\", ועתה נתעורר חלק מהקהל ורוצה לשנות המנהג שהכהנים יתחילו, אין זה נכון, וראוי להשאיר את המנהג כפי שהיה; ואם המנהג של בית הכנסת היה שהכהנים מתחילים במילת \"יברכך\" ונתעוררו יחידים לשנות את המנהג ומבקשים שהש\"ץ יקריא גם מילה זו, השינוי צריך לקבל הסכמת רוב הקהל, כולל הש\"ץ והכוהנים<sup class=\"footnote-marker\">121</sup><i class=\"footnote\">ראה לעיל סימן טז.</i>.",
                    "19": "אני תקוה ותפילה שיתמיד השלום בין מתפללי בית הכנסת וייחלצו לקבוע עיתים לתורה אשר היא אגוני מגינא ואצולי מצילא בעידנא דעסקין בה ובעידנא דלא עסקין בה<sup class=\"footnote-marker\">122</sup><i class=\"footnote\">דברי רב יוסף במסכת סוטה כא ע\"א.</i>.",
                    "20": "ימלא השי\"ת משאלות לבו הטוב לטובה וישכיל ויצליח בכל אשר יעשה.",
                    "21": "בכבוד רב,",
                    "22": "יצחק נסים"
                },
                "17": {
                    "0": "<big><strong>דילוג על תחנונים ביום שני וחמישי כדי לאפשר לממהרים לעבודה תפילה במניין</strong></big>",
                    "1": "<b>שאלה</b>",
                    "2": "ב\"ה מוצש\"ק ב' בשבט התשי\"ט",
                    "3": "רוב שלום למעלת כבוד הראשון לציון<br>הרב הראשי יצחק נסים שליט\"א הי\"ו",
                    "4": "כבוד הרב,",
                    "5": "אנו מתפללים מבתי כנסת שונים בתל־אביב פונים אל כבודו בשאלת הוראה.",
                    "6": "90% מאתנו פועלים שכירים שמוכרחים להגיע ב-7 בבוקר למקומות העבודה. לפי הלוח המצורף למכתב זה, הנחת ציצית ותפילין מפרשת שמות והלאה מתחילה בשעה 5.36 הזמנים בלוח זה (בעמוד 3) הם לפי אופק ירושלים ת\"ו, בתל־אביב הזריחה מתאחרת ב-10 דקות בחורף, ולכן זמן הנחת ציצית ותפילין מתחילה ב-5.46 ולא ב-5.36. נשאלת כעת השאלה איך אפשר גם להספיק להתפלל לפי לוח זמנים זה, וגם להגיע לעבודה בזמן? אנו חייבים לעזוב את הבית לכל המאוחר בשעה 6, כי מקומות העבודה מרוחקים וצריך לנסוע באוטובוסים. כעת אנחנו מפולגים. יש כאלה שלא באים בכלל לבית־הכנסת ומתפללים בבית בקיצור, ויש שלא שמים לב להוראת הזמן, ומתפללים יותר מוקדם, ויש שמציעים שבימי ב' ו־ה' לא נאמר תחנונים ונקצר בתפלה.",
                    "7": "אנו פונים לכבוד הרב בבקשה שיורה לנו איך להתנהג בקשר לזה בכדי שנוכל גם להתפלל בבית־הכנסת במנין וגם להספיק להגיע לעבודה.",
                    "8": "אנחנו מחכים ומצפים לתשובה מהירה מכבוד הרב.",
                    "9": "ואני מסיים בזה את מכתבי בסדר \"ולכל בני ישראל היה אור במושבותם\".",
                    "10": "<b>תשובה</b>",
                    "11": "ב\"ה ט' בשבט התשי\"ט",
                    "12": "מר ישעיה גרג'י יצ\"ו, תל־אביב",
                    "13": "א.נ.,",
                    "14": "הרינו מאשרים קבלת מכתבך מיום ב' בשבט ש\"ז.",
                    "15": "שאלתכם היתה צריכה להיות מופנית אל הרב המקומי שהיה מנחה אתכם בעצה כיצד לנהוג בענין זה. אולם הואיל וכבר פניתם אל כב' הרב הראשי הרינו מודיעים לכם בזה כי אם שאלתכם מתייחסת לימי שני וחמשי, הרי שאפשר לדלג על התחנונים בימים אלה בכדי לאפשר לציבור הממהר לעבודה להתפלל במנין<sup class=\"footnote-marker\">123</sup><i class=\"footnote\">ראה שו\"ת ישכיל עבדי ח\"ה סימן י, ובשו\"ת יחו\"ד ח\"ב סי' ח, הלכה ברורה ח\"ה עמ' קע ושער הציון שם אות ז, ובילקוט יוסף ח\"א עמ' קלו.</i>.",
                    "16": "בכבוד רב,",
                    "17": "המזכירות"
                },
                "18": {
                    "0": "<big><strong>אמירת \"ה' מלכותיה קאים\" שבסדר \"ובא לציון\" בלחש</strong></big>",
                    "1": "(תשובה זו אינה זמינה במהדורה הדיגיטלית)"
                },
                "19": {
                    "0": "<big><strong>דילוג בתים ב\"לכה דודי\"</strong></big>",
                    "1": "<b>שאלה</b>",
                    "2": "ב\"ה. ירושלים י\"ג בטבת תש\"ך (13.1.60)",
                    "3": "לכבוד מעלת מרן הגר\"י נסים שליט\"א, הראש\"ל,<br>הרב הראשי לישראל, ירושלים.",
                    "4": "כבוד מרן הנכבד,",
                    "5": "בבית הכנסת הספרדי הגדול שהוקם במרכז נתניה, הונהג שבשיר \"לכה דודי\" מדלגין ארבעה בתים: התנערי, לא תבושי, והיו למשסה, ימין ושמאל, ומנמקין את הנוהג החדש הזה בגלל היותו מנהג ירושלים ורצוי להנהיגו בכל מקום.",
                    "6": "הדבר נראה מוזר בעיני בגלל דילוג בתים יפים כמו הנ\"ל ושהתוכן שלהם אנחנו קוראים אותו בהפטרות של שבעה דנחמותא.",
                    "7": "אני מתכבד איפוא לפנות לכת\"ר ולבקשו שיואיל להודיע לי:",
                    "8": "אם זהו מנהג מובהק של ירושלים.",
                    "9": "אם רצוי הדבר להנהיגו בשאר המקומות, בזמן שעוד אין לנו סידור תפילה אחיד.",
                    "10": "והנני בכל הכבוד, פ. זוארץ",
                    "11": "<b>תשובה</b>",
                    "12": "ב\"ה. ירושלים ט\"ו בטבת התש\"ך",
                    "13": "לכבוד הרב פ. זוארץ יצ\"ו, חבר הכנסת, ירושלים.",
                    "14": "ר.מ.נ.,",
                    "15": "נכון הוא שיש בירושלים בתי־כנסת אשר בהם מדלגים שלושה או ארבעה בתים מהשיר \"לכה דודי\" – כפי שציין כב', אולם לא ידוע טעמם, ובספרי המנהגים של ירושלים לא מוזכר דבר זה כלל. <sup class=\"footnote-marker\">130</sup><i class=\"footnote\">וכתב בן המחבר, פרופ' מאיר בניהו ז\"ל: \"ומרגלא בפי אדוני אבי הראשון לציון זצ\"ל, שכל מנהג שאינו נזכר בספר זה ['ספר התקנות והמנהגים הנוהגים פה עיה\"ק ירושלים' לרבי יעקב קאפילוטו ורבי אברהם אשכנזי] וכ\"ש וק\"ו שלא נזכר כלל גם בספריהם של חכמי ירושלים, אינו אלא מנהג בעלי בתים (ספר הזכרון להרב יצחק נסים, סדר שישי: מעמדות ומושבות, עמ' רפא).</i>",
                    "16": "לעומת זאת יש בתי־כנסת אשר לא מדלגים בשיר זה.",
                    "17": "לפיכך, אין להנהיג את הדילוג במקום שעד היום נהגו שלא לדלג.",
                    "18": "בכבוד רב,",
                    "19": "יצחק נסים"
                },
                "20": {
                    "0": "<big><strong>ביאור \"הן גאלתי אתכם אחרית כראשית\" בנוסח הקדושה; ביאור דברי הרב: \"ואנו הספרדים אין לנו אלא דברי מרן\"; נאמנות אדם דתי על כשרות גבינה ללא הכשר מבית־‍דיןביאור \"הן גאלתי אתכם אחרית כראשית\"; ביאור דברי הרב: \"ואנו הספרדים אין לנו אלא דברי מרן\"</strong></big>",
                    "1": "(תשובה זו אינה זמינה במהדורה הדיגיטלית)"
                },
                "21": {
                    "0": "<big><strong>האם לקיים בא\"י את מנהג יהודי מרוקו שהחזן והקהל מתפללים יחד מוסף והחזן אומר חלק בקול</strong></big>",
                    "1": "<b>שאלה</b>",
                    "2": "ב\"ה, יום ב' לחודש תמוז התשכ\"ב",
                    "3": "אל כבוד הרה\"ג, הראשל\"צ והרב הראשי לישראל,<br>מרן יצחק ב\"ר רחמים נסים שליט\"א, לשכת הראשון־לציון, ירושלים",
                    "4": "הנני פונה לכב' בשאלה. ואם כי יודעני שכב' רבנו טרוד בטרדות שהזמן גרמן ואין עתו פנוי למתן תשובה, הנני מבקשו בכל מילי דבקשה להואיל לענות לי על שאלתי זו.",
                    "5": "כנהוג בכל בתי כנסיות במדינתנו – מרוקו, במוסף של שבת ויום־טוב אין נוהגים לעשות חזרת הש\"ץ. אלא חזן וקהל מתפללים כאחד בקול עד ה\"אל הקדוש\", ואח\"כ חזן מ\"רצה\" עד סוף התפילה בקול. כך נהגו אבותינו וכך נוהגים אנו כיום בכל בתי כנסיות של עדת יהודי מרוקו בישראל.",
                    "6": "אנו מתפללי ביהכנ\"ס \"מגן־דוד\" בבני־ברק, אף אנו נוהגים כנ\"ל. במוסף בשבת אין אנו חוזרים על מוסף. כיון שקמו עוררים על המנהג הנ\"ל מתוך ראיות מהש\"ע ופוסקים ורבו גם רבו חכמי הקבלה של צפת להטיל בחרם הנוהגים כך.",
                    "7": "אנו מנהג אבותינו בידינו – אבותינו הצדיקים, לקדושים אשר בארץ המה, וגם המה יד להם בקבלה, שאין חוזרים על מוסף.",
                    "8": "ילמדנו רבנו האם מן הדין הוא שננהג כך כפי שאנו נוהגים כיום, או שיש לעשות חזרת הש\"ץ למוסף, הגם שחזרה זו הופכת ל\"שוק\" ובביהכנ\"ס אין למצוא מנין המקשיבים ליוצא מפי החזן ועונים לברכות?",
                    "9": "יסלח לי כב' רבנו על הטורח, ותודתי ותודת הצבור נתונה לכב' רבנו. ה' הטוב יבשרהו בשורות טובות וכל מילי דמיטב בזכות תפילת רבים, אמן.",
                    "10": "המתאבק בעפר רגליו,",
                    "11": "הק' שלום דנינו",
                    "12": "רח' רב האי־גאון 6,<br>בני ברק.",
                    "13": "<b>תשובה</b>",
                    "14": "ב\"ה, ח' בתמוז התשכ\"ב",
                    "15": "לכבוד הר\"ר שלום דנינו יצ\"ו, בני־ברק",
                    "16": "שלום וישע רב,",
                    "17": "בתשובה למכתבך מיום ב' לחודש זה הריני להודיעך כי מכמה טעמים – שמסיבות טרדותי לא אוכל לפורטם כעת – צריכים אתם לשנות כאן את המנהג שהיה לכם בחו\"ל שלא להתפלל תפלת מוסף של שבת ויו\"ט בלחש וחזרה, אלא החזן והקהל מתפללים יחד בקול עד הא' הקדוש וכן מרצה ד' ועד הסוף.",
                    "18": "החשש שלא יהיו בין המתפללים עשרה שיקשיבו לחזרת מוסף, לא נראה, דהבאים לבה\"כ להתפלל בודאי יראי שמים הם, ואם יסבירו להם בדרכי שלום ובנועם מילים חומר האיסור אם חלילה לא יטו אוזן לחזרה, בודאי יצייתו. ורוב הציבור לא יסירו אוזנם משמוע חזרת מוסף כמו בחזרת שחרית.",
                    "19": "ברם אם ידוע לכם ששינוי המנהג יביא לידי מחלוקת ח\"ו, אל תשנו והחזיקו במנהגכם עד מצוא שעת כושר לשינוי המנהג בהסכמת כל היחידים הקבועים בבה\"כ<sup class=\"footnote-marker\">140</sup><i class=\"footnote\">ראה תשובת הרמב\"ם סי' רנו, רנח, ולהראב\"מ בנו בהמספיק לעובדי השם פכ\"ו מהדו' דנה עמ' 195 ואילך, שו\"ת המבי\"ט ח\"ג סי' קצ, נהר מצרים הל' תפלה אות ט (ג ע\"ב), כף החיים (סופר) סי' קכד ס\"ק ב,ט. וסי' רלד ס\"ק ה, נתיבי עם סי' קכד עמ' עד, ובמה שכתבתי בספרי אמרות יוסף עמ' רסח הע' 19 בשם הרב שמ\"ש ומגן (ח\"א או\"ח סי' לז) על מנהג מרוקו וראה עוד בתשובות הרב לעיל סי' י-יא..</i>.",
                    "20": "ואדון השלום יפרוס סוכת שלומו עליכם ועלינו ועל כל עמו ישראל אמן.",
                    "21": "בכבוד רב,",
                    "22": "יצחק נסים"
                },
                "22": {
                    "0": "<big><strong>הימנעות מאריכות בתפילה בשבת בבוקר כדי לקרב את הנוער</strong></big>",
                    "1": "<b>תשובה (השאלה חסרה)</b>",
                    "2": "ב\"ה. ירושלים,<br>כ\"ז בניסן התשכ\"ז",
                    "3": "לכבוד<br>מר דוד זאגה יצ\"ו<br>נשיא קהילת קאן, ג'ואן לה־פאן ואנטיב<br>צרפת.",
                    "4": "שלום וישע רב,",
                    "5": "שאלתני על הנוער שממעט לבקר בבית הכנסת ביום השבת בשל אריכות התפילה, הנמשכת כארבע שעות, ובשל כך מרבים לשוחח ולא להקשיב לתפילות.",
                    "6": "ודאי שאם נכון שזו הסיבה, ראוי למעט באריכות ולצמצם זאת לשעה וחצי בערך, שכך יש הרבה בני כנסיות בארץ הקודש, ויש אפשרות להתפלל בזמן זה בנחת וכל התפילה בנעימה. ולהזהירם להקשיב לתפילה ולא לשוחח<sup class=\"footnote-marker\">141</sup><i class=\"footnote\">ראה טור ושו\"ע או\"ח סימן א סע' ד שכתב: טוב מעט תחנונים בכוונה מהרבות בלא כוונה. משנה ברורה שם ס\"ק יב. ובשו\"ע סימן קכד סע' ז כתב: לא ישיח שיחת חולין בשעה שש\"צ חוזר התפלה, ואם שח הוא חוטא וגדול עונו מנשוא. ובמשנ\"ב שם ס\"ק כז הוסיף בשם הכל בו: אוי להאנשים שמשיחים בעת התפלה כי ראינו כמה בתי כנסיות נחרבו בשביל עון זה, ויש למנות אנשים ידועים להשגיח על זה. גם בשעת קריאת התורה כתב בשו\"ע סי' קמו סע' ב: כיון שהתחיל הקורא לקרות בס\"ת אסור לספר אפילו בדברי תורה וכו'. ובשו\"ע סי' קנא סע' א כתב מרן בתי כנסיות ובתי מדרשות אין נוהגין בהם קלות ראש כגון שחוק והתול ושיחה בטלה וכו'. וכתב שם המשנ\"ב ס\"ק ב וז\"ל: הירא וחרד לדבר ה' ישים תמיד עיניו ולבו לזה שלא לדבר שום דברים בטלים בבית הכנסת וביהמ\"ד והמקום הזה יהא מיוחד אצלו רק לתורה ותפלה.</i>.",
                    "7": "בכבוד רב,",
                    "8": "יצחק נסים"
                },
                "23": {
                    "0": "<big><strong>האם אומרים \"שובה\" בערבית של מוצאי שמיני של פסח?</strong></big>",
                    "1": "(תשובה זו אינה זמינה במהדורה הדיגיטלית)"
                },
                "24": {
                    "0": "<big><strong>התפלל בחול המועד מוסף של שבת – האם צריך לחזור?</strong></big>",
                    "1": "<b>שאלה</b>",
                    "2": "למעלת נזר תפארתנו ר\"מ והוא נשיא הרבנים רבנו נסים יחי שמו עד בא גואל אנס\"ו [אמן נצח סלה ועד]. מאחז פני\"ק [פני קדשו] בקידה והשתחויה וכו'..",
                    "3": "עובדה בחול המועד של פסח, איש אחד במקום להתפלל מוסף של יום טוב, התפלל מוסף של שבת, ואחר שהגיע \"ואתה ברחמך הרבים\", המשיך ואמר \"יעלה ויבא\" וסיים התפלה. ואחר שאל את ההלכה ואמרו לו: \"היה צריך לחזור\", ושאל לאחרים ואמרו לו: \"יפה עשית שלא חזרתה\" והיא במחלוקת. ועיני ישראל עליכם, מורנו יברר לנו את ההלכה ויודיענו מע\"כ את ההלכה, ותשובתו הרמה במהרה תצמח. כ\"ז לחדש ניסן תשכ\"ו.",
                    "4": "הצעיר חיים לוי",
                    "5": "השולח: טבשי חיים",
                    "6": "גבעת אלישיב",
                    "7": "מס' 20",
                    "8": "תל־אביב",
                    "9": "<b>תשובה</b>",
                    "10": "ב\"ה. ירושלים,<br>א' באייר התשכ\"ו",
                    "11": "לכבוד<br>מר חיים לוי יצ\"ו,<br>תל אביב",
                    "12": "שלום וישע רב,",
                    "13": "קבלתי את מכתבך, והנני להודיעך שמי שהתפלל בחול המועד מוסף של שבת לא יצא, וצריך לחזור ולהתפלל מוסף של חוה\"מ. אולם אם טעה כן בשבת של חוה\"מ ואמר יעלה ויבוא, נחלקו בזה הפוסקים האחרונים, והגאון חיד\"א העלה שאין צריך לחזור. והכי נקטינן<sup class=\"footnote-marker\">143</sup><i class=\"footnote\">ראה להחיד\"א בברכי יוסף או\"ח סי' תצ אות ט שכתב: אם בשבת וחה\"מ התפלל מוסף של שבת ואמר יעלה ויבוא בעבודה, צריך לחזור ולהתפלל מוסף שבת וחה\"מ כיון דלא זכר שם מוסף בחה\"מ וכו'. אמנם בשערי תשובה שם ד\"ה מתפלל כדרכו כתב דהחיד\"א במח\"ב חזר בו החיד\"א ופסק דאינו חוזר. וראה כה\"ח (סופר) שם אות עא, שציין לדברי החיד\"א ומסקנתו דאינו חוזר.</i>.",
                    "14": "בכבוד רב,",
                    "15": "יצחק נסים"
                },
                "25": {
                    "0": "<big><strong>האם לתרגם לעברית את הכתובה הגט הקדיש ותפילות בארמית?</strong></big>",
                    "1": "<b>תשובה (השאלה חסרה)</b>",
                    "2": "ב\"ה. ירושלים, י\"ד באדר התש\"ך",
                    "3": "לכבוד הרה\"ג ר' חיים בלוך יצ\"ו, ניו־יורק",
                    "4": "ר.נ.,",
                    "5": "קיבלתי מכתבו מיום ב' דר\"ח אדר ש\"ז, ותמהתי לקרוא בו שמאן דהוא כתב או אמר כאילו אני הבעתי דעה שיש לתרגם הכתובה, הגט, הקדיש והתפילות שבארמית – לעברית.",
                    "6": "הן ידוע שהארמית מקודשת מדורי דורות. בתורה גופה יש מספר מלים בארמית, התרגום ניתן בסיני בארמית<sup class=\"footnote-marker\">144</sup><i class=\"footnote\">ראה בבלי מגילה ג ע\"א, נדרים לז ע\"ב, שדרשו מהפסוק בנחמיה ח,ח. ויקראו בספר בתורת האלדים מפורש ושום שכל ויבינו במקרא. וכן הובא בירושלמי פ\"ד מגילה ה\"א (כח ע\"ב), ובבראשית רבה לו, ח. הגהות מימוניות פי\"ב מהלכות תפילה אות ח.</i>, וספרי דניאל ועזרא – נכתבו בארמית. כמו כן רוב דברי חז\"ל בשני התלמודים הם בארמית, וחלילה לתרגם ולשכחם. מכל שכן שאין לתרגם הקדיש, הגט וכו', ויש על זה חבילות של ראיות שאין מקומן במכתב זה<sup class=\"footnote-marker\">145</sup><i class=\"footnote\">וראו יין הטוב ח\"ב, אה\"ע וחו\"מ, סי' ד עמוד שכב.</i>.",
                    "7": "בכבוד רב,",
                    "8": "יצחק נסים"
                }
            },
            "4_21 Sefer Torah": {
                "0": {
                    "0": "<big><strong>יריעת ספר תורה שיש בה דף אחד</strong></big>",
                    "1": "<b>שאלה</b>",
                    "2": "ב\"ה יום א' כ\"א אייר תשי\"ח",
                    "3": "לכבוד הרב הגאון כמוהר\"ר י.מ. נסים הראשון לציון שליט\"א, ירושלים ת\"ו",
                    "4": "ר.מ.נ.",
                    "5": "על ענין ס\"ת אחד שנמצא בו דף אחד שהוא תפור בשני צדדיו ויש לנו עוד בבית הכנסת זו שלשה ס\"ת מדוייקים. והדף הזה שתפור יחידי הוא בספר ויקרא.",
                    "6": "עכשיו הצבור שנמצאים בבית הכנסת, יש אוסרין ויש מתירין, והדבר הזה כמעט מביא לידי ריב ח\"ו. ותשובת כבוד תורתך עיקר.",
                    "7": "עפר רגלי חכמים,",
                    "8": "חריזי יאיר",
                    "9": "<b>תשובה</b>",
                    "10": "ב\"ה כ\"ג באייר התשי\"ח",
                    "11": "לכבוד<br>הר' יאיר חריזי יצ\"ו, שכון נוה עובד, בית מס' 17, עקיר",
                    "12": "א.נ.,",
                    "13": "שאלתו בדבר ס\"ת שנמצא בו יריעה בת דף אחד, קיבלנו לנכון, והרי התשובה:",
                    "14": "ראה בש\"ע יו\"ד סי' רע\"ב [סע' ג]: \"אין עושין יריעה פחות משלושה דפין\". וכל זה לכתחילה, אבל בדיעבד אם עשו יריעה בת דף אחד ותפרו אותה, כשר הס\"ת, כמבואר בפוסקים<sup class=\"footnote-marker\">146</sup><i class=\"footnote\">ראה הרמב\"ם פ\"י מהל' ס\"ת סוף ה\"א, שו\"ת התשב\"ץ ח\"ב סי' צג, שיירי כנה\"ג יו\"ד סי' רעב הגה\"ט אות ב, החיד\"א בברכי יוסף שם סע' ד-ו, קול יעקב (סופר) שם אות ז.</i>.",
                    "15": "בכבוד רב,",
                    "16": "מזכיר"
                },
                "1": {
                    "0": "<big><strong>החלפת יריעה בספר תורה</strong></big>",
                    "1": "<b>שאלה</b>",
                    "2": "ב\"ה יום ו' ניסן תשט\"ז",
                    "3": "לכ' הר' הג' הר' נסים רב ראשי לישראל שליט\"א",
                    "4": "אנ\"מ",
                    "5": "יורנו מעכ\"ת \"שאלה\"",
                    "6": "על ענין ספר תורה שבלו בו 5 דפים, והחלפנו אותם בחדשים, אבל היות ואין החומר שהיה לנו בתימן לעבד בו שיצא העור אדום, נשאר קצת לבן, לא כמו קלף ולא אדום כגויל, אבל עבודו הכל לשם גויל וגם כתיבתו ממול השֵׂיעָר כהלכת הגויל בכל, רק נשאר מעט לבן, אשר על כן אקוה כי כבודו יענה לשאלתנו בהקדם האפשרי, כי נחוץ לנו הספר לחג הפסח.",
                    "7": "בכ' רב ותודה<br>ומועדים לשמחה,",
                    "8": "מהצרי שלום – פרדס חנה, רח' רמב\"ם 6.",
                    "9": "<b>תשובה</b>",
                    "10": "י\"ג ניסן תשט\"ז",
                    "11": "לכבוד<br>מר שלום מהצרי,<br>רחוב רמב\"ם 6,<br>פרדס חנה.",
                    "12": "שלום רב,",
                    "13": "בתשובה לשאלתו בעניין החלפת יריעה בספר תורה, עיין בשו\"ע יו\"ד סי' ר\"פ שלפי הדין יש צורך להחליף שלוש יריעות<sup class=\"footnote-marker\">147</sup><i class=\"footnote\">ראה מסכת סופרים פ\"ב ה\"ז, טור ושו\"ע יו\"ד סי' רפ סע' ב. שו\"ת חת\"ס יו\"ד סימן רנז, קול יעקב (סופר) יו\"ד שם אות יח. ולא הובא בהרמב\"ם. וראה שו\"ת יבי\"א ח\"ז יו\"ד סי' כו אות ג, עמ' רסג.</i>, אלא היות ולפי דברי כב' אין השינוי גדול והשעה דחוקה, יש לסמוך על המתירים בדיעבד<sup class=\"footnote-marker\">148</sup><i class=\"footnote\">ראה שו\"ת חכם צבי סי' יט, הובא בבאה\"ט שם ס\"ק ז, ובערוה\"ש שם סע' טו. וראה עוד קול יעקב הנ\"ל אות יט שהוסיף בשם אמ\"ל – אמת ליעקב, דבשעת הדחק מותר להחליף יריעה אחת אפילו לכתחילה. עי\"ש.</i>.",
                    "14": "בברכת מועדים לשמחה,",
                    "15": "יצחק נסים"
                },
                "2": {
                    "0": "<big><strong>ספר תורה שחלק מיריעותיו נתאדמו</strong></big>",
                    "1": "<b>שאלה</b>",
                    "2": "בעהשי\"ת",
                    "3": "עתרת חיים טובה וברכה משמי המערכה, יערפו לראש על ארץ רבה, מרא דארעא דישראל מרן הגאון הגדול רבה הראשי של ארצנו הקדושה הראשון לציון צדיק ונשגב מרן מוה\"ר יצחק נסים שליט\"א",
                    "4": "ואחרי דשה\"ט בכבוד ובהערצה כיאה לכב' רו\"מ כת\"ר שליט\"א אני הצעיר, עב\"ה [עבד ה'] נסים סעאדה, נפשי בשאלתי לדעת תשובתו הרמתה בנדון שקרה בבהכנ\"ס שלנו בבית שאן. והוא שבאחת השבתות הוצאנו ספר תורה ונתברר שיש בו מספר עמודים ששחרורית כתבם נתאדם. ורצוני לדעת האם בדיעבד אחר שהוציאו הספר תורה אפשר לקרא בו ואין צורך להוציא ס\"ת אחר במקומו? וכמו כן שאלתי האם מותר לכתחלה להוציא לקרא בו ללא תיקון? ובמידה שאסור לקרא בו זאת אומרת שכל זמן שלא תוקן הרי הוא פסול, האם היכא שאם לא יקראו בו הדבר יגרום ריב ומדנים בין הקהל לבין בעל הס\"ת, ומפאת שבעל הס\"ת איש אלם מצד היותו איש נכבד ויש נסיבות פוליטיות מצד הקהל לבלתי הסתכסך עמו, יש אפשרות לקרא בו משום דרכי שלום אע\"פ שיש עוד ס\"ת בארון הקודש? השאלה אמורה גם במקרה שברור שלפי הדין זה פסול גמור, האם מפני דרכי שלום מותר?",
                    "5": "אבקש את סליחת כת\"ר רבינו על הטרחה, טרם אכלה אפרוש כפי לאלוקנו שיאריך ימיו בטוב ובנעימים, עוד ינוב בשיבה דשן ורענן יהיה ויפוצו מעינות תורתו חוצה ורבים ישיב מעוון להפנות רשעי ארץ אל המסילת ישרים, הבנים עם ההורים, ויקויים בנו מקרא שכתוב ומלאה הארץ דעה כמים לים מכסים.",
                    "6": "בכבוד רב<br>ובברכת התורה",
                    "7": "עב\"ה נסים סעאדה נ\"י",
                    "8": "נ.ב.",
                    "9": "הכתובת: נסים סעאדה נ\"י",
                    "10": "ישיבת שארית־יוסף",
                    "11": "ת.ד. 35 באר־יעקב",
                    "12": "<b>תשובה</b>",
                    "13": "ב\"ה. ירושלים,<br>י\"ג באייר התשכ\"ז",
                    "14": "לכבוד<br>ר' נסים סעאדה יצ\"ו<br>באר־יעקב.",
                    "15": "שלום רב,",
                    "16": "למכתבך שנתקבל ביום ו' בחודש זה, הורני כב' הרב הראשי להודיעך שס\"ת שנתאדמו אותיותיו פסול, ומותר להעביר עליו קולמוס להשחיר את האותיות כבראשונה, אולם צריך סופר מומחה ויודע את הדין לראות את הס\"ת אם נתאדמו אותיותיו במקצת או לגמרי ויקבע כיצד לתקנו<sup class=\"footnote-marker\">149</sup><i class=\"footnote\">ראה קול יעקב לה\"ר יעקב חיים סופר בעל מחבר כף החיים או\"ח סימן לב אות קמא, בשם חתם סופר ועוד, ושכן הוא מנהג בג'דאד. וראה עוד שו\"ת דברי חכמים להר\"ש יצחק הלוי יו\"ד סימן כ מה שהאריך בזה, ובשו\"ת שבט הלוי להר\"ש הלוי ואזנר ח\"ט יו\"ד סי' רטז, שהביא שיטת הפמ\"ג וקסת הסופר, ושיטת החת\"ס יו\"ד סי' רנו, ושו\"ת חסד לאברהם ח\"א יו\"ד סי' פז. עי\"ש.</i>.",
                    "17": "בכבוד רב,<br>מנהל הלשכה"
                },
                "3": {
                    "0": "<big><strong>ספר תורה בכתיבה אשכנזית לספרדים</strong></big>",
                    "1": "(תשובה זו אינה זמינה במהדורה הדיגיטלית)"
                },
                "4": {
                    "0": "<big><strong>ספר תורה בכתב ספרדי לאשכנזים (וכן להיפך)</strong></big>",
                    "1": "<b>תשובה (השאלה חסרה)</b>",
                    "2": "ב\"ה, ח' כסלו התשכ\"ג",
                    "3": "לכבוד<br>מר מ. א. יפה,<br>מנהל \"היכל שלמה\"<br>ירושלים",
                    "4": "שלום וישע רב,",
                    "5": "בנדון שאלתו אודות ס\"ת הנכתב בכתב ספרד – כבר הארכתי בזה בספר יין הטוב סי' כ\"ד, והוכחתי בראיות ברורות שאין השינוי שבין כתב ספרדי לאשכנזי מעכב, וס\"ת שנכתב בכתב ספרדי כשר לאשכנזי וכן להיפך.",
                    "6": "ומתחלת הישוב בארץ נהגו כן וגדולי הדורות עלו לקרוא בתורה אשכנזים אצל ספרדים בס\"ת שלהם ולהיפך, וכן הוא המנהג גם היום. ועיין בשו\"ת הרא\"ש (כלל ג' סי' י\"א) שכתב וז\"ל: \"וצורת האותיות אינם שוות בכל המדינות הרבה משונה כתב ארצינו (אשכנזי) מכתב הארץ הזאת ספרד ואין פסול בשינוי הזה\". ובנודע ביהודה יו\"ד (מהדורה קמא סי' פ' ותניינא סי' קע\"א) כתב שכל אלו התמונות של האותיות המבוארים בב\"י לא לעכוב נאמרו רק למצווה, ופוק חזי כתב ספרדי הנקרא \"וועליש\", שיש בו כמה שינויים, וכי סלקא דעתך לפסול הס\"ת הכתובים בכתב וועליש? והגאון רבי שלמה קלוגר זצ\"ל התמרמר מאד על איש אחד שהעיז להוציא דיבה על ס\"ת הכתוב בכתב ספרדי ופנה בזה אל הגאון מהרח\"פ [רבי חיים פאלאג'י] והצטרף עמו בזה וכתב שהאיש המוציא דיבה על ס\"ת מכתב ספרדי ראוי לעונש ונזיפה, איך לא ירא לנפשו להטיל מום בקדשים וכו'. עיין בספרו חיים ביד שהאריך. ועיין בתשובת \"השיב משה\" (יו\"ד סי' צא) ושו\"ת מהרש\"ם (ח\"ב סי' ק\"כ) ועוד<sup class=\"footnote-marker\">156</sup><i class=\"footnote\">ראה להר' החיד\"א בשו\"ת יוסף אומץ סי' יא אות ב, ובספרו לדוד אמת סי' יג, ובספרו מעגל טוב עמ' קנד, ובספר פחד יצחק מע' מזוזה דף ע ע\"א מש\"כ בשם החיד\"א, קסת הסופר סי' ה אות א, ארץ חיים סתהון סי' לו, משפטי עוזיאל ח\"א יו\"ד סי' יז, הר צבי ח\"א או\"ח סי' לב, ציץ אליעזר חי\"ד סי' ג, מנחת יצחק ח\"ב סי' יב, הלכה ברורה ח\"ג עמ' קעג. וראה עוד תשובות הרב לעיל סימן ד ולקמן סימן ו.</i>. ואם יש את נפשך ראה מה שהארכתי בזה ב\"יין הטוב\".",
                    "7": "בכבוד רב,",
                    "8": "יצחק נסים"
                },
                "5": {
                    "0": "<big><strong>קריאה בספר תורה הכתוב בכתב אשכנזי שחלק מיריעותיו בכתב ספרדי</strong></big>",
                    "1": "<b>שאלה</b>",
                    "2": "ב\"ה, הרצלי', י\"ח במנחם אב תשכ\"ד",
                    "3": "לכב' הרב הראשי ר' יצחק נסים נ\"י<br>שלום רב",
                    "4": "מאת מתפללי ביהכ\"נ<br>\"תפארת ישראל\"<br>הרצלי', שיכון נוה עמל 643",
                    "5": "כבוד הרב הנכבד.",
                    "6": "אנו מתפללי בית הכנסת \"תפארת ישראל\" מתכבדים לפנות לכב' ומבקשים תשובה.",
                    "7": "מס' המתפללים בלי עין הרע מגיע ל 4 מנינים בשבתות, ובחגים 6 מנינים. יש לנו רק ספר תורה אחת, ובחגים ובראשי חדשים עלינו לגולל את הספר לפי ענינא דיומא.",
                    "8": "אחרי הרבה פניות למשרד הדתות להשגת עוד ספר תורה לא נענינו. וככה ממשיכים עם ספר אחד ויש הרבה טירחא דציבורא.",
                    "9": "למתפלל אחד יש ס\"ת קנינו הפרטי כתוב ברובו בכתב אשכנזי, ואלו היריעות שחסרו נכתבו ע\"י הרב המנוח ר' יוסף שמן ז\"ל בכתב ספרדי. בעל ספר התורה השקיע המון כסף עבור כתיבת היריעות שחסרו.",
                    "10": "ברצוננו לדעת האם יש אפשרות להשתמש בספר תורה זאת בימי חגים ור\"ח בכדי למנוע טירחא דציבורא של גלילת ספר התורה היחידי.",
                    "11": "הננו מבקשים בכל לשון של בקשה לענות לנו לפניתנו זאת ומחכים לתשובתכם.",
                    "12": "הנהלת ביה\"כ<br>תפארת ישראל<br>הרצלי', שיכון נוה עמל 643",
                    "13": "<b>תשובה</b>",
                    "14": "ב\"ה, ירושלים, כ\"א מנח\"א התשכ\"ד",
                    "15": "לכבוד<br>הנהלת בית הכנסת תפארת ישראל<br>הרצליה",
                    "16": "א.מ.נ.,",
                    "17": "הורני כבוד הראשון לציון הרב הראשי לישראל שליט\"א, להשיב לשאלתכם בנדון ספר תורה שיש בו יריעות אחדות בכתב ספרדי ורובו בכתב אשכנזי, אמנם, אין ראוי לקרוא בו לכתחילה אם יש ספר תורה אחר. אבל לפי דבריכם שאין לכם כי אם ספר תורה אחד וביום שמוציאים שני ספרי תורה אתם תצטרכו לגלול הספר תורה שיש לכם, ואתם כותבים שיש בזה טורח ציבור, באופן זה יכולים אתם לקרוא בספר תורה הנ\"ל עד שתשיגו ספר תורה אחר<sup class=\"footnote-marker\">157</sup><i class=\"footnote\">ראה תשובת הרב בשו\"ת יין הטוב ח\"א סימן כד, ובשו\"ת יבי\"א ח\"ב יו\"ד סימן כ אות ז הביא בשם שו\"ת ברית יעקב (ליפשיץ) יו\"ד סי' סז, שכתב: נתבאר שאם נמצאו אותיות בכתב וועליש בתוך כתיבה אשכנזית בתפילין, אין לפסול מחמת זה, וגם מהר\"ם בן חביב י\"ל דלכתחילה קאמר דבענין כתיבה מאושרה ולא יהיה עירוב אותיות מכתב אחר דמחזי כמנומר. עכת\"ד. וראה עוד שו\"ת משפטי עוזיאל יו\"ד סי' יז, ובהערה שבשו\"ת יחו\"ד ח\"ב סי' ג עמ' כ ציין לשו\"ת מהרש\"ם ח\"ב סימן קכ שיש להכשיר ס\"ת שמקצת אותיות צ שבו באותיות י הפוכה ומקצתם באות ישרה. עי\"ש. וראה לעיל תשובת הרב סימן ה.</i>.",
                    "18": "בכבוד רב,",
                    "19": "מזכיר"
                },
                "6": {
                    "0": "<big><strong>שני ספרי תורה שיש להם חזקה לקרוא בהם ביום אחד</strong></big>",
                    "1": "(תשובה זו אינה זמינה במהדורה הדיגיטלית)"
                },
                "7": {
                    "0": "<big><strong>שירת \"התקווה\" בעת הוצאת ספר תורה או במקום אחר בתפילה</strong></big>",
                    "1": "<b>תשובה (השאלה חסרה)</b>",
                    "2": "ב\"ה. ירושלים, י\"ז באייר התשכ\"א",
                    "3": "לכבוד הרב ר' צאדק הררי יצ\"ו,<br>הרב דק\"ק \"צדקה ומרפא\", מקסיקו",
                    "4": "ר.מ. נ.,",
                    "5": "בגלל תקלה משרדית הגיע מכתבו אלי לתשובה בימים אלה, ואֵחַר עד עתה<sup class=\"footnote-marker\">171</sup><i class=\"footnote\">עדה\"כ בראשית לב, ד.</i>.",
                    "6": "כב' שאלני אם אפשר לשיר את שיר התקוה (\"כל עוד בלבב פנימה\")<sup class=\"footnote-marker\">172</sup><i class=\"footnote\">מקור התקווה הוא מתוך השיר \"תקוותנו\" שחיבר המשורר נפתלי הרץ אימבר בשנת 1878 ברומניה.</i> בשעת הוצאת ספר תורה או בתוך התפילה.",
                    "7": "שיר התקוה לא חובר לצורך התפילה, אלא הפך במשך הזמן להימנון לאומי שאומרים אותו בטכסים לאומיים או בהזדמנויות דומות, ואין צורך או ענין לאמרו בשעת התפילה. ובכלל, אין להוסיף על התפילה שהוקבעה ונתכנה ע\"י חז\"ל<sup class=\"footnote-marker\">173</sup><i class=\"footnote\">ראה כף החיים סופר או\"ח סי' נא אות כ. ושם סי' נב אות ב.</i>, למעט אולי בקשות שהשעה מחייבת קביעתן או אמירתן ועל דעת כלל הרבנים.",
                    "8": "ובהזדמנות זו הנני מברכו שהשם יצליח ידו להנהיג את צאן מרעיתו על מבועי התורה והיראה ושימלא משאלות לבו לטובה.",
                    "9": "בכבוד רב,",
                    "10": "יצחק נסים"
                },
                "8": {
                    "0": "<big><strong>במקום שלא נהגו להוציא ספר תורה במניין שני – האם מותר לצורך \"בר־מצווה\"?</strong></big>",
                    "1": "<b>שאלה</b>",
                    "2": "22 בדצמבר 1953, אלג'ר<br>ב\"ה יום ה' לסדר \"ויש בם אנשי חיל\" ז טבת שנת תשט\"ז",
                    "3": "לכבוד הרב הגדול פאר הדור צמ\"ס [צנא מלא ספרי]<br>ראשון לציון<br>מורנו ורבנו תל שהכל אליו פונים וכו' וכו' מוהר\"ר<br>רבי יצחק נסים שליט\"א<br>יאריך ימיו על ממלכתו דשנים ורעננים אכי\"ר",
                    "4": "רבנו הגדול, את תשובתו מיום א' כסלו ש.ז.<sup class=\"footnote-marker\">174</sup><i class=\"footnote\">לכלל ולפרט, ב, שער יא סימן ב, עמ' כט-לא.</i> קבלתי לנכון. ושלחתי [ה]עתקות לראש רבני צרפת וכן לחברי באלג'יריה. ולא רציתי לעשות שום הערות, כי אנכי עפר תחת כפות רגליו, תורה היא וללמוד אני צריך... אמנם הנני יודע כי כ\"ת טרוד כל היום מערב עד בקר בשאלות העומדים על הפרק, ולכן קבלתי החלטה שלא אחוה את דעתי הפעוטה עד שאסיפת הרבנים בצרפת ושל אלג'יריה יחליטו בענין, לפי ראות עיניהם. והנני מכיר תודה לכת\"ר על טרחתו המרובה.",
                    "5": "ועכשיו באתי להודיעהו כי שלחתי לכבודו Cheque על מאה אלף פראנק שעולה כחמש מאות לירות ישראליות, שמסר לי ראש הקהל מר גאסטון ספאר הי\"ו, שלקח מאשה אחת שרצתה בהעלם שמה, על מנת לחלק הכסף הנ\"ל לחיילים פצועים, חולים, ומגיני המדינה.",
                    "6": "בטח שכת\"ר ידע למי ובאיזה אופן לחלק. ואבקש רק מכת\"ר שיואיל בטובו לשלוח לי מכתב קבלה על שם Gaston Saffar ראש הקהילה בשם האשה הנ\"ל. והנני מודה לכת\"ר.",
                    "7": "עוד באתי הנחתי אצל כת\"ר שו\"ת בעניין פינוי העצמות<sup class=\"footnote-marker\">175</sup><i class=\"footnote\">בתשובה מיום י\"א בטבת תשי\"ט (לכלל ולפרט, ב, שער טו סימן ב, עמ' ריא) מזכיר הרב נסים שהרב פינגרהוט פנה אליו 'לפני חדשים' בשם רבני צרפת בבקשה להתיר העברת הטמונים במחנה ברגן בלזן לקבורה בצרפת. מכתב של הרב פינגרהוט בנושא זה לא נמצא בידנו. בשו\"ת שלו, יו\"ד סימן כד-כה, דן הרב פינגרהוט בשאלות פינוי עצמות לגבי מקומות אחרים.</i>. אם ירצה כת\"ר לחוות דעתו הטהורה בעניין זה.",
                    "8": "וכן לכתוב לי בענין להוציא ספר תורה פעם שנית בשני ובחמישי בעד מניין מיוחד לכבוד בר־מצוה פה באלג'יר שנוהגין עפ\"י הבית יהודא ז\"ל. כי הנני צריך להראות פסק כת\"ר לחברי ועד הקהילה.",
                    "9": "בטח שכת\"ר בקו הבריאות וגם כל הנלווים תחת צל קורתו.",
                    "10": "הנני מסיים בכל רגשי כבוד ובדרך ארץ",
                    "11": "הק' אברהם משה הלוי פינגרהוט.",
                    "12": "נ\"ב המכתב לאדון סָפר יותר טוב שיהיה בצרפתית.",
                    "13": "הנ\"ל.",
                    "14": "<b>תשובה<sup class=\"footnote-marker\">176</sup><i class=\"footnote\">נוסח ארוך ומפורש בשו\"ת יין הטוב, או\"ח חלק ב, סי' ד.</i></b>",
                    "15": "ד' ניסן תשט\"ז",
                    "16": "לכבוד<br>מעלת ידידי היקר הרה\"ג ר' משה פינגרהוט יצ\"ו<br>רב דק\"ק אלג'יר",
                    "17": "שלום רב,",
                    "18": "מכתביו מיום ז' בטבת ש.ז. ומיום ה לפרשת \"כי תשא\" קבלתי לנכון והנני להשיב על שאלותיו.",
                    "19": "א) אשר לשאלת כת\"ר שנהגו שלא להוציא ס\"ת במנין שני בשני וחמישי כמו באלג'יר (אשר נוהגין ע\"פ ה\"בית יהודה\") אם מותר להוציא ס\"ת במנין שני לכבוד בר-מצוה אם לאו?",
                    "20": "הנה, טעמיו של מנהג זה מבוארים הם בשו\"ת \"משפטי שמואל\" סי' ג', ואלו הנימוקים:",
                    "21": "1) משום פגמו של הס\"ת, שלא יאמרו הנכנסים והיוצאים כי נמצא פיסול בס\"ת הראשון ומשום כך הוציאו פעם שנית.",
                    "22": "2) משום זלזול בהוצאת ס\"ת פעמיים ולקרוא בו קריאה נוספת בבית-כנסת אחד. אמנם אחרים קוראים בו, מכל מקום כיון שאלה פשעו קצת שלא לבוא לביהכ\"נ בשעת התפילה (כ\"ש אם המדובר בעיר קטנה), הרי יחשב הדבר כהוצאה שלא לצורך והוי זילותא דתורה, ועיין ברכי יוסף סי' ס\"ט אות ד' וסי' קמ\"ד אות א'<sup class=\"footnote-marker\">177</sup><i class=\"footnote\">ראה משנ\"ב סי' סט ס\"ק יח.</i>.",
                    "23": "אולם היות ואין אתם מתכוונים לשנות את המנהג בכל שני וחמישי, אלא במקרים מיוחדים, כגון לכבוד בר-מצוה – שאין שייכים טעמים אלה כל-עיקר, סבור אני שרשאים אתם להוציא ס\"ת פעם שנית, אם הדבר לא יגרום למחלוקת.",
                    "24": "יתר על-כן כתב בתשובות \"חקקי לב\" להרב פלאג'י, או\"ח סי' ה', שאפילו אותם הנוהגים להזהר בזה שלא להוציא ספר-תורה פעם שנית, אין קפידא אם אח\"כ שינו המנהג להקל.",
                    "25": "כמו\"כ עי' ב\"פקודת אלעזר\" סי' נ\"א דף ס\"ד ע\"ד ובסי' ס\"ט דף צ\"ד, שבירושלים היו נוהגים להחמיר שלא לקרוא שנית אולם אח\"כ שינו המנהג והקלו לקרוא פעם שנית. וכן המנהג כיום בכל א\"י, בבל, מצרים ועוד<sup class=\"footnote-marker\">178</sup><i class=\"footnote\">ראה בספר \"נהר מצרים\" הלכות קריאת ספר תורה סע' יד, ובספר ערוך השולחן או\"ח סי' סט סע' יד, שו\"ת ישכיל עבדי ח\"ד או\"ח סי' ז, אות ב, ילקו\"י ח\"ב עמ' יח, ועמ' לג הע' ל. שו\"ת יבי\"א ח\"ח או\"ח סי' יד אות ב.</i>.",
                    "26": "בברכת מועדים לשמחה ובכבוד רב,",
                    "27": "יצחק נסים"
                },
                "9": {
                    "0": "<big><strong>עליה לתורה פעמיים בשני ספרי תורה</strong></big>",
                    "1": "<b>שאלה</b>",
                    "2": "יום א' ט\"ו סיון תשט\"ו 5.6.55, בע\"ה",
                    "3": "לכבוד יקר הדרת צפירת תפארת גאון התורה,<br>הקברניט והמנהיג, מדברנא דאומתיה, הרה\"ג ראשון לציון, הרב הגאון והדגול רבינו יצחק נסים, רב ראשי לישראל שליט\"א, ירושלים ת\"ו שוכט\"ס [שלום וכל טוב סלה],",
                    "4": "רמ\"נ!",
                    "5": "הנני עבדך ע\"ה פונה אל מעכ\"ת בשאלתי זאת, לרוות צמאוני בתשובתך. לפי דברי חז\"ל ועפ\"י דין מוצק ומיוסד בעניין קריאה בתורה ביום שיש בו חובת קריאה בשני ס\"ת, כתב הר\"ם בר מז\"ל בהלכות תפילה פ' י\"ב הלכה כ\"ג: ולא יקר[א] אחד בשתי תורות, אם זה בענין אחד, משום פגמו של ראשון\", ופירש כסף משנה שלפניו את דברי רבינו ז\"ל פירוש שהוא נגד המפרשים אותו כפשוטו, והביא ראיה מהתלמוד מס' יומא והחמיר בכלל שיקר[א] איש בשני ס\"ת והלך בעקבותיו הרב לחם משנה וכן פרי חדש וכנסת הגדולה ואליה רבא והרב המחזיק ברכה \"לדוד אמת\" וברכי יוסף ומג\"א (הובאו בכה\"ח, או\"ח סי' קמ\"ד, אות כ, כב) והרמ\"א. ורק קצת מפרשים התירו לקולא, ובג' ס\"ת אמרו ליכא פגמא.",
                    "6": "אנו מתפללי ביהכנ\"ס מגדל עוז בשכ' הנ\"ל, מיום שגרנו בה משנת חצר\"ת קדשי, נהגנו להחמיר כדברי רבינו בית יוסף ז\"ל הרב מהרי\"ק זיע\"א ודעמיה גדולי הפוסקים ונתלינו באשלי רברבי. והיום באו אנשים חדשים מקרוב באו אשר אינם שמים לנגד עיניהם על מה מנהגינו מבוסס ואינם מדייקים בדברי פי' הרב כסף משנה לפי' דברי הרמב\"ם ז\"ל, ורוצים לבטל את מנהגינו ומנהג המייסדים, אשר יש מהם נע\"ג [נוחם עדן גן] ומהם ייבדלו לחיים.",
                    "7": "והנה אני שואל את כב' רבינו: האם יש להם הזכות לעקור מנהג קדוש מבוסס ומיוסד עפ\"י דין תורה ופסקי גאונים גדולי ישראל, וזה עושים ביוהרא בשביל כבודם שלא ייפגם, שאנו ניצחנו אותם בהלכה פסוקה. והלא משנה ערוכה \"מקום שנהגו\" ואמרו חז\"ל אין משנים מנהג שנהגו בו הרבה זמן על סמך פסק רבנים גאונים, וזה מפני המחלוקת. ומנהג מבוסס, דין תורה הוא, וכל מנהג שאין לו יסוד עולה גיהנם.",
                    "8": "ובעד זה פניתי אל כב' לתת לנו תשובה חותכת וחיובית מדברי רז\"ל בלי שום דבר ח\"ו שיפגע באיזה פוסק ח\"ו, והדין יקוב את ההר. והנני תפילה לאבינו שבשמים שיאריך ימיך בטוב ויאיר עינינו במאור תורתו וישרה שכינה במחנה קדשינו, והנני עפר רגלך אסקופה הנדרסת",
                    "9": "ע\"ה שלמה ן' מ\"ו עובדיה נתן נע\"ג",
                    "10": "ואחתום בשֹים שלום, מצפה ומייחל לתשובתך הרמתה בכיליון עיניים, סדר \"וימלא כבוד ה' על כל הארץ\", תשובה מהירה, העניין דחוף. כל זה עשיתי בכדי לעשות גבול שלא ח\"ו יתנכלו למנהגים אחרים שייסדנו והלכנו בהם לפי פסקי חז\"ל במשך ח\"י שנים ומעלה.",
                    "11": "<b>תשובה</b>",
                    "12": "ז' מנ\"א תשט\"ו",
                    "13": "לכבוד<br>הר\"ר שלמה נתן<br>עזרה ובצרון<br>ראשון לציון",
                    "14": "אחדשה\"ט, בענין שאלתך מכב' הראש\"ל אם מותר לקרוא איש אחד בשני ס\"ת ביום שיש בו חיוב קריאה בשני ס\"ת, כבר ראית כמה פוסקים שאסרו, ויש להוסיף עוד כהנה וכהנה פוסקים שאוסרים<sup class=\"footnote-marker\">179</sup><i class=\"footnote\">ראה הרמב\"ם פי\"ב תפלה הכ\"ג, מהדורת הר\"י קאפח אות עא, ובמהדו' פרנקל שם על הגרסאות השונות ברמב\"ם בהלכות עבודת יום הכיפורים פ\"ג ה\"י, ובשו\"ת התשב\"ץ ח\"ב סי' עא, ובשו\"ע או\"ח סי' קמד סע' ד, ובהלכה ברורה שם כרך ז עמ' רנד בבירור הלכה אות ד מש\"כ בשם המהריק\"ש בהבנת דברי הרמב\"ם.</i>. אולם, לא כתבת מה מכריח את האנשים החדשים אשר אתה אומר שמקרוב באו ומבקשים להעלות איש אחד בשני ס\"ת. אם יכתבו את הסיבה שמאלצת אותם לנהוג כן, אז אפשר שכבוד הרב הראשי יענה בארוכה.",
                    "15": "אנו מבקשים את סליחתך על עיכוב תשובתנו עד היום מסיבות עומס העבודה הרובצת על משרדנו.",
                    "16": "בכבוד רב,<br>מזכיר"
                },
                "10": {
                    "0": "<big><strong>עליה לתורה פעמיים</strong></big>",
                    "1": "<b>שאלה</b>",
                    "2": "ב\"ה, יום ראשון כ\"ה תשרי תשכ\"א",
                    "3": "לכבוד מו\"ר עט\"ר כבוד הרה\"ג הגדול, כמהר\"ר יצחק נסים שליט\"א הראשל\"צ הרב הראשי לישראל נרו יאיר ויזרח",
                    "4": "אחדש\"ו לעולם יהי' חי עד העולם,",
                    "5": "יורנו רבינו אם אפשר לאדם אחד לעלות ולקרוא בשני ספרי תורה או אי אפשר, כי שמענו אומרים, מי שקונה בכסף שתי עליות, יכול לעלות בין בספר אחד בין בשני ספרים.",
                    "6": "המורה יורנו כדת מה לעשות בחוקי הקריאה למען יאריך ימים על ממלכתו הוא ובניו ביש\"ר ושכמ\"ה.",
                    "7": "הצב\"י יהודה מזרחי<br>ב\"ר יששכר מזרחי ני\"ו",
                    "8": "<b>תשובה</b>",
                    "9": "ב\"ה, ט' בחשון התשכ\"א",
                    "10": "לכבוד ר' יהודה מזרחי יצ\"ו רחובות",
                    "11": "א.נ.,",
                    "12": "הורני כב' הראשון לציון הרב הראשי לישראל להשיב לשאלתך הכלולה במכתבך מיום כ\"ה בתשרי ש\"ז כדלקמן:",
                    "13": "עיין בש\"ע או\"ח סי' קמ\"ד סעיף ד' שכתב: אין קורין לאדם אחד בשני ס\"ת משום פגמו של ראשון. משמע – אבל בס\"ת אחד קורין, ויכול לעלות פעמיים בהפסק עולה אחד בין שתי עליותיו, כגון אם עלה שלישי יכול לעלות חמישי וכיו\"ב. אולם יש מן האחרונים שפקפקו בדבר וכתבו שאין נכון לעשות כן, אלא מדוחק ולצורך גדול, דברוב עם הדרת מלך.",
                    "14": "אבל ביום שמחת תורה רשאי לעלות פעמיים בהפסק כאמור ויש מתירין אפילו בב' ס\"ת. ועיין באליה רבה סי' קמ\"ד אות ד'<sup class=\"footnote-marker\">180</sup><i class=\"footnote\">ראה בבלי סוטה מא ע\"א, הרמב\"ם פי\"ב תפילה הכ\"ג ופ\"ג עבודת יום הכיפורים ה\"י, טור ושו\"ע שם, סידור רש\"י סוף סי' שכו, משנ\"ב סי' רפב ס\"ק לא, שו\"ת דברי חכמים להש\"י הלוי או\"ח סי' לה, שו\"ת אוצרות יוסף סי' ז (בסוף ספר הלכה ברורה ח\"ז).</i>.",
                    "15": "בכבוד רב,",
                    "16": "המזכירות"
                },
                "11": {
                    "0": "<big><strong>עליית סומא לתורה</strong></big>",
                    "1": "מכתב הגרי\"א הרצוג אל הגר\"י נסים",
                    "2": "ב\"ה, ו' טבת תשי\"ז",
                    "3": "לידי\"נ הגאון המפורסם פאר הדור וכו' כקש\"ת ר' יצחק נסים שליט\"א, הרב הראשי לישראל, ראשון לציון.",
                    "4": "אני מעביר לו בזה מה שעלה בדעתי בהשקפה ראשונה בענין הסומא ועליה לתורה. כמובן, נטיתי להקל, מפאת מידת הרחמים כמובן, אקווה שכב' יסכים לדברי.",
                    "5": "בברכת התורה<br>ובברכת הארץ",
                    "6": "ידידו י\"א הלוי הרצוג",
                    "7": "טיוטת תשובת הגרי\"א הרצוג",
                    "8": "ב\"ה, ו' טבת תשי\"ז",
                    "9": "בענין השאלה שבאה מבומביי – סומא אם לקרותו לעלות לתורה, או לאו.",
                    "10": "א) בש\"ע אורח חיים סי' קל\"ט סעיף ג' ישנן שתי דעות. הדעה הראשונה שסומא אינו קורא \"לפי שאסור לקרות אפילו אות אחת שלא מן הכתב\". ב) דעת מהרי\"ל ז\"ל ד\"עכשיו קורא סומא, כמו שאנו מקרין בתורה לעם הארץ\". ועיין בביאור הגר\"א ז\"ל שמביא ממגילה פ\"ג, שסומא מתרגם, שמזה משמע \"אבל אינו קורא\", יעויי\"ש בסימן הנ\"ל.",
                    "11": "ויש להבין למה אינו קורא? אם משום שאסור לקרות על פה, הלא לכאורה זה סותר להמפורש בתוספות בבא קמא, דף ג' ע\"ב, שסומא מותר לקרוא על פה משום \"עת לעשות לד' הפרו תורתך\". ואם מותר לקרוא מה איסור יש בזה? אלא שהקהל לא יוצא ידי קריאת התורה, כשהקורא קורא על פה, שצריך לשמוע מפי קורא בספר תורה כשר. אך הלא כבר נהגנו שלא לבייש את מי שאינו יודע והחזן קורא לכל אדם אף לת\"ח בקי. וכ\"ת שזה לא הותר אלא כשאי אפשר שא\"כ לא ילמוד תורה כלל, אבל בביהכנ\"ס אפשר באחרים רואים. זה אינו, שכיון שהתירו לו על פה, ודאי הותר לגמרי, ומה הפסד יש בזה, כיון שאינו משמיע.",
                    "12": "ואין להשיב שזה דבר השנוי במחלוקת בין אלה שהתוספות מביאים דעתם שם בב\"ק ג' ובין בעלי התוספות, אך זה אינו, מכיון שהתוספות דוחים ואומרים שדעה זו מיוסדת על דעת ר' יהודה שסומא פטור לגמרי מכל המצוות, וכיוון שקריאת התורה בעשרה גדולים משוחררים, שלמדין מעדה עדה, ואם כי זה נאמר על הצבור, אבל מסברא אומרים שגם המהווים את המצווה הצבורית הזאת צריך שיהיו בני מצוות. ואין להקשות שא\"כ קטן ייפסל והרי קטן עולה למנין שבעה ואפילו אשה, אם לא משום כבוד צבור. שזה אינו, שכשם שקטן מיקרי בר זביחה שעתיד להיות חייב במצוות וקטן מיקרי בר קידושין דאתי לכלל הוייה (גיטין פ\"ה) אף כך הוא בן מצוות על שם העתיד, משא\"כ סומא. כך היה עולה על הדעת לכתחילה, אבל דוחק הוא להעמיד המשנה כרבי יהודה, ועיין שו\"ת דבר שמואל, להגר\"ש אבוהב ז\"ל, סימן י\"ב, שהוכיח שאין הלכה כרבי יהודה אלא שסומא חייב בכל המצוות האמורות יעויי\"ש.",
                    "13": "וע\"כ לעצם הדבר נראה לע\"ד שהלכה כמהרי\"ל דהוא בתראה והוא פוסק גדול ומובהק במיוחד (בעיני) [בעניני] מנהגי בית הכנסת, ועוד שבתחילה נהגו בביהכנ\"ס ההוא לקרוא את הסומא לתורה, והעיקר שהרי החזן קורא בקול רם והסומא אינו אלא מברך, ומכיון שהסומא חייב בכל המצוות ודלא כר' יהודה, ודאי שהקהל יוצא בברכות שלו, ועוד שהברכות אינן ברכות על הקריאה, אקב\"ו לקרוא בתורה, אלא בדרך כלל דברי שבח והודאה לה' על שזיכנו בתורה, וזה יכול הוא לברך אפילו לרבי יהודה, והקהל יכולים לענות אחריו אמן (ועי' תוס' ראש השנה דף ל\"ג ע\"א).",
                    "14": "ברם הגאון הצדיק בעל חפץ חיים ז\"ל פסק בשער הציון באו\"ח סי' קל\"ט שנכון להחמיר בפרשת זכור ובפרשת פרה, וע\"כ, אם כי טעמו לא מובן לי כל כך, אבל מפני כבודו של אותו חסיד ז\"ל אני מורה להחמיר (עיין חולין ל\"ח ע\"ב) בפרשיות הללו. ובפרט שכן כתב בשערי אפרים לענין סומא, ואולם אם זה יוכל לגרום צער לאותו סומא שאפשר שיש לו חיוב דווקא בפרשיות הללו אין לחוש לחומרא זו. איברא יש לכאורה לחוש שכבר הורה חכם להחמיר, וכבר הורו כך הבי\"ד של בגדד הי\"ו, אך כמדומה לי שאין כאן הדין של חכם שאסר הואיל והדין מפורש בשלחן ערוך ואין זו הוראה אלא כמגלת תענית דכתיבא ומנחא (עי' עירובין ס\"ב), וכל ישראל יוצאים ביד רמ\"א שהביא את המהרי\"ל ז\"ל, ועוד שאין לחוש מפני כבודם של החכמים המחמירים שהבי\"ד הגדול של ארץ ישראל עדיף. ואחינו הספרדים הי\"ו אמנם פוסקים כמרן נגד הרמ\"א ז\"ל, אבל כאן זוהי דעת מהרי\"ל שהוא מומחה מובהק בדיני בית הכנסת ותפלה, ועוד גאונים הרבה ז\"ל העומדים בשיטתו, לכן כך ראוי להורות, אם כי חכמי בגדד לא היו כפופין לו מעולם, אבל חכמי ארץ ישראל עדיפים, ועיין סנהדרין דף ה' ותוס' שם, ועיין כתובות דף ע\"ה וכו' וכו'.",
                    "15": "בהא נחתינן ובהא סלקינן שמותר להעלות הסומא לתורה אך לא לפרשת זכור ולא לפרשת פרה, ומיהו אם ברור לקהל שהזקן יסבול מזה צער או בושה, ח\"ו, אין להחמיר כלל, כגון אם באותן הפרשיות הוא בר חיוב לעליה לתורה. והמקום יצילנו משגיאות ויורנו מתורתו נפלאות.",
                    "16": "נ א ם, יצחק אייזיק הלוי הרצוג",
                    "17": "מכתב הגר\"י נסים אל הגר\"י הרצוג",
                    "18": "ב\"ה ח' בטבת תשי\"ז",
                    "19": "לכבוד<br>ידי\"ן הגאון הגדול פה\"ד והדרו כקש\"ת<br>כמוהר\"ר יא\"ה הרצוג שליט\"א<br>ראש הרבנים לישראל,<br>ירושלים",
                    "20": "מלכא לעלמין חיי!",
                    "21": "רצוף בזה הריני ממציא לרו\"מ הדר\"ג מה שהעליתי מדברי הפוסקים בנדון השאלה שנתקבלה מבומביי.",
                    "22": "מכיון שהשאלה נשלחה לכת\"ר, בידו ההכרעה להתיר או לאסור.",
                    "23": "בברכה נאמנה<br>וביקרא דאורייתא,",
                    "24": "יצחק נסים",
                    "25": "בדין סומא, אם מותר להעלותו לתורה",
                    "26": "תשובת הגר\"י נסים לשאלה שנתקבלה מהודו",
                    "27": "בש\"ע (סי' קל\"ט ס\"ג) אין שתי דעות, ודעת הרמ\"א היא כדעת הב\"י ד\"סומא אינו קורא\", כמבואר להדיא בדבריו בדרכי משה. ועיין שם שהביא את דברי מהרי\"ל וכתב: \"ולי נראין דברי הב\"י\". ומי שהוסיף את דברי מהרי\"ל בש\"ע כאלו הם הגהה מהרמ\"א לא עשה נכון, דאין כן דעת הרמ\"א. וראיה לכך, שבש\"ע עם הגהות הרמ\"א אשר נדפס בחייו וסמוך לו לאחריו ליתא להגהה זו. ועיין בסי' נ\"ג סעי' י\"ד. ונראה שמציין המקורות בדברי הרמ\"א בש\"ע שחי זמן רב אחרי הרמ\"א הוא הוא שהוסיף את דברי מהרי\"ל כהגהה מהרמ\"א והטעה בזה את הרבים, שכמה אחרונים חשבו שכן היא דעת הרמ\"א והוא שהגיה את דברי מהרי\"ל בש\"ע, וכן עשה מציין המקורות בעוד כמה מקומות בש\"ע. ובמקום אחר<sup class=\"footnote-marker\">181</sup><i class=\"footnote\">במאמרו \"ההגהות על השולחן ערוך\" בקובץ \"רבי יוסף קארו\", בהוצאת מוסד הרב קוק, ירושלים תשכ\"ט. וראה עוד בשו\"ת אוצרות יוסף (שבסוף הלכה ברורה ח\"ז) סי' ג עמ' טז שכתב שאין אלו דברי הרמ\"א כלל אלא תוספת מבעל באר הגולה עי\"ש עוד.</i> כתבתי ששגה גם בציון המקורות ופעמים ציין כמקור לדברי הרמ\"א את דברי החולק.",
                    "28": "והנה בב\"י שם בסי' קמ\"א הביא פלוגתא בזה, והכריע כדעת הרוב לאסור, וכאמור הסכים עמו גם הרמ\"א שם בדרכי משה. ועיין בשו\"ת הרדב\"ז (ח\"ג סי' תכ\"ה) שנשאל אם סומא חייב ללכת אצל אחר שיקרא שמו\"ת והוא ישמע, והשיב: \"תליא בפלוגתא, למ\"ד סומא פטור מכל מצות האמורות בתורה – פטור גם מזה, ולמ\"ד חייב – חייב גם בזו. ומ\"מ נ\"ל דאפי' למ\"ד סומא חייב במצות, פטור מחיוב זה, דכיון דדברים שבכתב אי אתה רשאי לאומרם על פה וזה אי אפשר בכתב, דהא אינו רואה. וכן פטרינן ליה מכל מצות התלויות בראייה אפי' שהם מן התורה כגון: לעלות וליראות ועדות (וכו'). וכ\"ש דפטור מחיוב זה, דהוי דרבנן. ואע\"ג דהכא אפשר ע\"י שמיעה, לא מצינו דבר שיהיה פטור על ידי עצמו משום דלא שייך ויתחייב על ידי אחרים. וראיה, מהא דרב ששת הוה מהדר אפיה וגריס בשעה שהיו קורין בתורה, ואיכא מ\"ד משום דרב ששת סגי־נהור היה ולא היה חייב בשמיעת התורה ומשום הכי מהדר אפיה וגריס. ומשום האי טעמא חייב בתורה שבע\"פ לפי שמצותה על פה. והוי יודע דקיימא לן כמאן דאמר סומא חייב בכל מצות האמורות בתורה, חוץ מאותם שמעטו אותם בהדיא, ולפיכך מוציא אחרים וכו' ע\"ש. ונראה דדעתו נמי שלא להעלות את הסומא לס\"ת משום שהוא פטור מקריאת התורה אפי' למ\"ד דסומא חייב במצות ואינו עולה למנין העולים לפי חובת היום. וכן משמע מדבריו בח\"א סי' ט\"ל, ועיין לו בישנות (חלק ד' סי' נט וקל\"ה).",
                    "29": "אולם הלבוש בסי' קמ\"א כתב: \"ואני ראיתי נוהגים בהרבה מקומות ובמעמד גדולי הדור שקורין סומא לתורה כיון שיכול לקרות מלה במלה עם הש\"צ וכו'\", ע\"ש. וכ\"כ הב\"ח שם וז\"ל: \"וכבר נהגו לקרות סומא לס\"ת בפני גדולי עולם ולא מיחו כי סמכו על מהרי\"ל שפסק כך וכו' מיהו נ\"ל דוקא סומא ת\"ח אבל סומא ע\"ה אין לקרותו כלל\". כן הסכימו הט\"ז (סי' קמ\"א סק\"ג) והמ\"א (סי' קל\"ט סק\"ד) וכן העלו אב ובנו בשו\"ת \"מים רבים\"<sup class=\"footnote-marker\">182</sup><i class=\"footnote\">ה\"ר רפאל מילדולה ובנו ה\"ר דוד. אמשטרדם תצז.</i> (סי' ט', י') וכתבו שכן עשו מעשה חכמי אמשטרדם.",
                    "30": "ברם הכנה\"ג בסי' קמ\"א כתב: \"ומנהגינו כמ\"ש רבינו המחבר\", וכן \"הפרי חדש\" כתב<sup class=\"footnote-marker\">183</sup><i class=\"footnote\">סי' קלט סע' ג.</i> ע\"ד הש\"ע: \"וכן עיקר, וזו היא דעת הי\"מ שהביא רבינו יונה בפ\"ק דברכות<sup class=\"footnote-marker\">184</sup><i class=\"footnote\">ד ע\"א בדפי הרי\"ף בד\"ה רב ששת.</i> דהא דרב ששת מהדר אפיה וגריס היינו לפי שהיה סגי־נהור ולא היה מחויב לקרות בתורה. ואין לדקדק משאר הפוסקים מדלא משנו הכי משמע דס\"ל דסומא קורא בתורה, דהא הרא\"ש משמע מתוך דבריו<sup class=\"footnote-marker\">185</sup><i class=\"footnote\">בתשובה כלל ג סי' יב.</i> שסומא אינו קורא בתורה וכמ\"ש הב\"י, ואפילו הכי לא משני הכי\". וכ\"כ ה\"מטה יהודה\" (אות א). ועיין בשאלת יעב\"ץ (ח\"א סי' ע\"ה)<sup class=\"footnote-marker\">186</sup><i class=\"footnote\">שם סוף ד\"ה ואמינא דהך.</i> שהאריך לחלוק על המתירים וכתב: \"ואולי גם מהרי\"ל לא ס\"ל הכי אלא מנהג הוא שהיו נוהגין בימיו ולא היה יכולת בידו למחות כמו כמה מנהגים גרועים שיד ההמון התקיפה על החכמים עשתה זאת ולא מעיקר הדין\". ובסוף כתב ששמע מאנשים וכו' מעשה שאירע באמשטרדם בפני אביו החכם צבי שמיחה בכהן סומא נכבד מבני קהילתו שלא יעלה לתורה. אע\"פ שהיה מוחזק בכך מכמה שנים, צוה והוציאוהו מחזקתו.",
                    "31": "ועיין \"פחד יצחק\"<sup class=\"footnote-marker\">187</sup><i class=\"footnote\">לאמפרונטי כרך ה ערך סומא או ע\"ה (כד ע\"א).</i> שהביא כמה פוסקים שנחלקו בדין זה והזכיר כמה קהילות שנהגו כהמקילים, וכתב נמי שחכם זכות ממנטובה אמר לר' יואל לוי שבפולניה לא רצו להסכים שיקרא בתורה אפי' זקן שראה מאורות בימיו ולעת זקנתו כהו עיניו מראות וכו', ע\"ש. וראיתי עוד כמה וכמה פוסקים מתירים וכנגדם אוסרים, ולכן ראוי שכל מקום ינהג בזה כמנהגו ויש לו על מה לסמוך. ולפי הנראה ק\"ק \"מגן דוד\" בבומבי הם יוצאי בבל שנהגו שלא לקרוא סומא לס\"ת, ואם כן הוא, יש להניחם במנהגם<sup class=\"footnote-marker\">188</sup><i class=\"footnote\">ראה כף החיים סי' קלט אות טו-טז, שו\"ת ציץ אליעזר חי\"א סי' י אות ב, שו\"ת יבי\"א ח\"ט או\"ח סי' פג אות ז, הלכה ברורה ח\"ז בשו\"ת אוצרות יוסף סי' ג.</i>.",
                    "32": "הערות הגר\"י הרצוג לתשובת הגר\"י נסים",
                    "33": "ב\"ה ט' טבת תשי\"ז",
                    "34": "קונטרס ב'",
                    "35": "הערות לדברי ידי\"נ הגאון המפורסם וכו' ר\"י נסים שליט\"א <br>הרב הראשי לישראל וראשון לציון.",
                    "36": "יעיין כ\"ג במשנה ברורה סימן קל\"ט ס\"ק י\"ב שכתב וז\"ל: ולדינא כבר כתבו האחרונים דנהגו להקל כמהרי\"ל, ועיין שם בשער הציון ס\"ק ו' שכתב דדין זה של מהרי\"ל כבר כתב הד\"מ בסי' קל\"ה ובסימן קמ\"א שלא נראה לו וכו' אלא מפני שנהגו העולם להקל בזה \"העתיקו\" הרמ\"א. ולפלא בעיני, שהרי כפי שכותב כ\"ת אין הג\"ה זו מהרמ\"א וכנראה שלא בדק בהשלחן ערוך אורח חיים עם הגהות הרמ\"א הראשון. ואולי יש להוסיף, כי הלא ידע הרמ\"א את המהרי\"ל וידע שיש גאונים ז\"ל החולקים עליו ושיש מקומות שנוהגים כמהרי\"ל, והיה, כמו שהוא נוהג באילו מקומות מוסיף לדברי הב\"י וכן עיקר, או וכך הלכה, ממשמע ממה שלא אמר כלום, שלא עמד על זה אחר כך, אעפ\"י שלא הכניס דיעה זו בפירוש.",
                    "37": "ולמעשה אחרי שהלכה שלא כרבי יהודה אלא שסומא חייב בכל המצוות, א\"כ חייב הוא בתלמוד תורה שזה היסוד של מצות קריאת התורה, ואין זה ענין למה שפוטרים אותו מכל המצוות התלויות בראייה (כמו שכתב הרדב\"ז ז\"ל), שגם תורה עיקרה במחשבה, לא בראיית העינים, ולכך תיקנו התרגום מפני שצריך לשמוע בשמיעת השכל, כלומר בהבנה. והתורה אסרה לקרוא אותה בעל פה, שמא יבואו לידי שבושים והוא מילתא בטעמא, וכבר משום עת לעשות התירו, ועי' תוס' ב\"ק דף ג' שטעם זה שייך גם ביחיד סומא, וראיה לדבר שהיכא דמיגרס גריסי הותר על פה, וכן זה הותר למי שבאמת בקי בה על פה כגון רבי מאיר.",
                    "38": "והעיקר הואיל והק\"ק ההיא היה לכתחילה נהגו לקרוא את הסומא, ויש גם לחוש משום לעז של פסלות, ומסכן זה כבר נגוע ומוכה אלקים כי העולם חושך בעדו, וצריך להזהר מפני הכתוב \"כי אתה (את) אשר הכית(ה) רדפו\"<sup class=\"footnote-marker\">189</sup><i class=\"footnote\">תהלים סט, כז.</i>, והרי זה צער גדול לאדם מישראל, כאילו הוציאו אותו מכלל ישראל, לא לקרותו בשום פעם לתורה. ומכיון שיש הרבה גאונים ז\"ל הסוברים שבזמן הזה הואיל והחזן קורא, אין לחוש, דעתי בעינה עומדת שאין לחוש.",
                    "39": "וכ\"ג אומר שהואיל ונשלחה אלי השאלה אני יכול להכריע, ואינני מבין מה פירוש הדברים, הרי השאלה נשלחה לרבנות הראשית: ובכלל, אנחנו אין אנו ראויים להכריע במחלוקת בין הפוסקים ז\"ל, אלא להגיד שכך דעתנו נוטה, והאמת היא שדעתי נוטה כדברי המקילים כמו שהעליתי בקונטרסי וכמו שהכריע כבר הגאון הצדיק בעל חפץ חיים זצ\"ל.",
                    "40": "בהא נחתינן ובהא סלקינן שמותר להעלות הסומא לתורה, ואין כאן משום חכם שאסר וכו' שלא הוסיפו חכמי בגדד הוראה אלא שנטו לדיעה אחת המפורשת בשלחן ערוך או\"ח ונחלקו עליה רבים וכן גדולים. והמקום ינחנו בדרך האמת בתורה דכתיב בה אמת.",
                    "41": "מה שהביאו ראיה מרב ששת דהוה מהדר אפיה לפי שפטור משמיעת קריאת התורה, אני איני כדאי להכריע, אבל ממה שחז\"ל אין תולים זה בהפלוגתא אם סומא חייב במצוות, לא מסתבר כך לפיענ\"ד. ואדרבה מפסחים קט\"ז ע\"ב משמע לכאורה שרב ששת סבר דסומא חייב במצוות. ועוד שהרמב\"ם פוסק<sup class=\"footnote-marker\">190</sup><i class=\"footnote\">פי\"ב מהלכות תפילה סוף ה\"ט.</i> שדווקא לת\"ח הותר להחזיר פנים וכו', ומאין הוכיח זה, על כרחך מהא דרב ששת, ואי ס\"ד שמשום שרב ששת לא נתחייב בקריאת התורה, אין כאן ראיה של כלום.",
                    "42": "יצחק אייזיק הלוי הרצוג"
                },
                "12": {
                    "0": "<big><strong>עליית מחלל שבת בפרהסיא לתורה</strong></big>",
                    "1": "<b>שאלה</b>",
                    "2": "ב\"ה, יום י\"ג ניסן תשכ\"ח",
                    "3": "לכבוד כב' הרב נסים הי\"ו",
                    "4": "שלום רב",
                    "5": "ר.מ.נ.,",
                    "6": "ברצוני להעלות שאלה עקרונית, אשר היא תופעה יום יומית בחיינו, ואשר גורמת לא פעם מחלוקת וסכסוכים שתוצאותיהם מי ישורם.",
                    "7": "המדובר הוא, לצערנו בחילול שבת בחשאי ובפרהסיה. בצורה המזעזעת כל איש שלומי אמוני ישראל.",
                    "8": "ובכן השאלה היא: האם מותר וראוי לתת ליהודי המחלל שבת בפרהסיה עשרות פעמים, לעלות לתורה בשבת או בכל עת אחרת? וזאת אע\"פ שהוזהר ונתבקש לשמור שבת בצורה זו או אחרת, כלומר הוזהר, בחשאי ובצורה נאותה, אך הוא עומד בסירובו.",
                    "9": "על דעת כל ציבור המתפללים כתבתי מכתב זה ותשובתך כב' הרב תהווה פסק הלכה שעל פיו ננהג. כך עכ\"פ סוכם בינינו. נא להשיב ובהקדם.",
                    "10": "בתודה, מזכיר הסניף",
                    "11": "הסתדרות הפועל המזרחי בישראל<br>סניף כפר־יונה",
                    "12": "<b>תשובה</b>",
                    "13": "ב\"ה. ירושלים, כ\"ג בניסן התשכ\"ח",
                    "14": "לכבוד הסתדרות הפועל המזרחי<br>סניף כפר־יונה.",
                    "15": "א.נ.,",
                    "16": "בתשובה למכתבכם מי\"ג דנא הורני כב' הרב הראשי להשיבכם:",
                    "17": "כדי לא לגרום למחלוקת בענין העליה לתורה, רצוי לתת לאותו יהודי המחלל שבת עליה שניה על אותה הקריאה לאחר שכבר עלה אחד לאותה עליה. לדוגמא: יש לתת לו חמישי מיד לאחר שכבר עלה אחר לחמישי ולחזור שנית על הקריאה<sup class=\"footnote-marker\">191</sup><i class=\"footnote\">ראה שו\"ת רב פעלים ח\"ב או\"ח סימן יא ד\"ה וראיתי, וח\"ג או\"ח סי' יב ד\"ה ועל כן, שו\"ת יבי\"א ח\"י או\"ח סימן נה עמ' קנט ד\"ה ומ\"ש עוד. ילקו\"י ח\"ב עמ' סא סע' לו. וראה עוד חזו\"ע שבת ח\"ב עמ' רמ, ובתשובות הרב לקמן סי' טו.</i>.",
                    "18": "בכבוד רב,",
                    "19": "יוסף פריי<br>מנהל הלשכה"
                },
                "13": {
                    "0": "<big><strong>התמודדות עם המפריעים בשעת התפילה וקריאת התורה; הוצאת ספר תורה להילולת רשב\"י</strong></big>",
                    "1": "<b>שאלה</b>",
                    "2": "ב\"ה ז' אייר תשי\"ז",
                    "3": "לכבוד הגאון הגדול המפורסם הראשון לציון וירושלים<br>מרן יצחק נסים שליט\"א,<br>רב ראשי לישראל, ירושלים",
                    "4": "רבינו הגדול!",
                    "5": "הנני מתכבד לפנות אליו אודות ב' פרטים אלה:",
                    "6": "רציתי לדעת מה כחו של הרב המקומי לעשות במקרה שבבית הכנסת הציבורי ישנם אנשים המפריעים בשיחה בטלה בשעות התפלה, החזרה וקריאת ספר־תורה.",
                    "7": "נודע לי שבשנה שעברה בל\"ג לעומר, ישנם אנשים שארגנו חגיגה במושב שלנו \"איתן\" לכבוד רשב\"י והוציאו הס\"ת שבהיכל והסתובבו בהם בחוצות. כפי שנודע לי שישנם אנשים שערערו אז על זה וגם שאלו לאחד הרבנים הגדולים והורה להם לאסור, ובכל זאת לא שמעו לקולו ועשו מה שלבם חפץ. גם בשנה זאת שאלו לי, ואמרתי להם שזה אסור, כמו שנראה מדברי הפתחי תשובה ס' רפ\"ב סק\"א, דדוקא לכבוד מלכים. ויותר מן הכל, שלפי מה ששמעתי וגם דעתי נוטה שכן האמת, שהעושים את זה אין להם רעדה במקום גילה, ולא יבצר שיהיה זלזול בכבוד הס\"ת, וכ\"ש בהיותם שיכורים, ויש לחוש בר מינן אפי' מנפילת ס\"ת. ולהיות שהם טוענים שבמירון מוציאים, ואם כי יש לחלק, אני מתיירא אולי ימאנו לשמוע. על כן, אם דעת מרן שליט\"א ג\"כ לאסור יואיל לכתוב לי שורותים בזה.",
                    "8": "הנני חותם בכל יראת הכבוד ובברכה למען חייהו באורך ימים ושנות חיים",
                    "9": "הק' שושן הכהן.",
                    "10": "הכתובת: הרב שושן הכהן<br>מושב איתן,<br>ד.נ. נחל לכיש דרום (ישראל)",
                    "11": "<b>תשובה</b>",
                    "12": "ב\"ה, י\"ג באייר התשי\"ז",
                    "13": "לכבוד<br>הרב ר' שושן הכהן יצ\"ו<br>רב המושב, איתן",
                    "14": "ר.נ.,",
                    "15": "מכתבו מיום ז' באייר ש\"ז ובו שתי שאלות קבלתי לנכון, וזו תשובתי:",
                    "16": "א) לענין זה, הדרך היא להתהלך עם בני הקהילה בדרכי נועם ולקרבם לאהבת התורה וליראת שמים ועל־ידי זה ישמעו אליו ולא ימרו את פיו<sup class=\"footnote-marker\">192</sup><i class=\"footnote\">ראה בבלי שבת לד ע\"א, שו\"ע או\"ח סימן רס סע' ב, משנ\"ב שם ס\"ק י. הרמב\"ם פכ\"ה סנהדרין ה\"ב.</i>. לצערנו, אין דרך אחרת.",
                    "17": "ב) מה שהקילו בשמחת־תורה להוציא ס\"ת מן ההיכל ולרקוד עמו – הכוונה היא בתוך בית־הכנסת בלבד, וזאת משום כבוד התורה עצמה.",
                    "18": "בל\"ג לעומר – אין מקום להתיר להוציא ס\"ת וכ\"ש מחוץ לבית־הכנסת<sup class=\"footnote-marker\">193</sup><i class=\"footnote\">ראה ירושלמי פ\"ז יומא ה\"א, שו\"ע או\"ח סי' קלה סע' יד, החיד\"א בברכי יוסף או\"ח סי' קלה ס\"ק יג, כף החיים סופר שם אות עז בשם הזוה\"ק פרשת אחרי, שו\"ת יבי\"א ח\"ד או\"ח סי' טו, שו\"ת דברי חכמים להר\"ש יצחק הלוי או\"ח סי' נב, בשם שו\"ת ישכיל עבדי ח\"ה או\"ח סי' ט, ובחלק ו בהשמטות סי' ד, ובספר נתיבי עם ח\"א סוף סימן קלה, ובספר הלכה ברורה ח\"ז עמ' קכט בבירור הלכה אות כט.</i>.",
                    "19": "בכבוד רב,",
                    "20": "יצחק נסים"
                },
                "14": {
                    "0": "<big><strong>כניסה לבית עבודה זרה; קריאה בס\"ת שיש בו מילה שאינה כתובה כהלכתה; עליה לתורה של הנשוי לנכרית ושל המעשן בשבת; עליית שלושה כהנים לתורה; צירוף מי שאינו יודע לומר קדושה למניין</strong></big>",
                    "1": "<b>תשובה (השאלה חסרה)</b>",
                    "2": "ב\"ה, ירושלים, ג' בניסן התשכ\"א",
                    "3": "לכבוד ועד בית־הכנסת \"מצמיח ישועה\", רנגון",
                    "4": "א.נ.,",
                    "5": "כבוד הראשון לציון הרב הראשי לישראל קיבל מכתבכם מיום כ\"ו בשבט ש\"ז, והוא הורני להשיבכם כדלקמן:",
                    "6": "לשאלה מס' 1: נאמר בתורה אל תקרב אל פתח ביתה<sup class=\"footnote-marker\">194</sup><i class=\"footnote\">משלי ה, ח.</i>. והגמרא אומרת<sup class=\"footnote-marker\">195</sup><i class=\"footnote\">עבודה זרה יז ע\"א, תוס' שם ד\"ה ניזיל, רמב\"ם בפיה\"מ ע\"ז פ\"א מ\"ד, מהד' ר\"י קאפח עמ' רכו, שו\"ע יו\"ד ריש סימן קנ. שו\"ת ישכיל עבדי ח\"ח או\"ח סי' כ אות מו עמ' לט, שו\"ת יחו\"ד ח\"ד סי' מה.</i> זו עבודה זרה, ואמרו רבותינו שצריך להתרחק מדרך עבודה זרה ארבע אמות, מכל־שכן שאסור להכנס למקום זה ואפילו בנעליים.",
                    "7": "לשאלה מס' 2: אם ידוע שבס\"ת יש מלה שאינה כתובה כהלכה – אסור להוציאו בשבתות או במועדים<sup class=\"footnote-marker\">196</sup><i class=\"footnote\">ראה רמב\"ם פ\"ז מהל' ס\"ת הי\"א, ושם פ\"י ה\"א אות טו.</i>.",
                    "8": "לשאלה מס' 3: אם לא נתגיירה אסור להעלותו לתורה.",
                    "9": "לשאלה מס' 4: יהודי אעפ\"י שאינו יודע לומר קדושה – עולה למנין<sup class=\"footnote-marker\">197</sup><i class=\"footnote\">ראה שו\"ע או\"ח סי' נה סע' ז-ח.</i>.",
                    "10": "לשאלה מס' 5: יהודי המעשן בשבת וכו' אסור להעלותו לתורה<sup class=\"footnote-marker\">198</sup><i class=\"footnote\">ראה הלכה ברורה ח\"ז סי' קלו אות ה, שעה\"צ שם ס\"ק יט וראה עוד בתשובת הרב לעיל סי' יג.</i>.",
                    "11": "לשאלה מס' 6: אם יש שלושה כהנים בשבת בבית־הכנסת – אפשר להעלותם לראשון, משלים ומפטיר<sup class=\"footnote-marker\">199</sup><i class=\"footnote\">משנה ברורה סי' קלה ס\"ק לו, הלכה ברורה שם אות כח.</i>.",
                    "12": "בברכת חג כשר ושמח ובכבוד רב, המזכירות",
                    "13": "כניסה לבית ע\"ז; קריאה בס\"ת שיש בו מילה שאינה כתובה כהלכתה; עליית ג' כהנים לתורה"
                },
                "15": {
                    "0": "<big><strong>בית כנסת של יוצאי תימן שבו מבקש חלק מהציבור לבטל את קריאת התרגום בשעת קריאת התורה</strong></big>",
                    "1": "ב\"ה, בית שמש, ו' בתשרי תשכ\"ד<br>24/9/63",
                    "2": "לכבוד<br>הרב נסים שליט\"א<br>הרב הראשי לישראל<br>הרבנות הראשית<br>ירושלים",
                    "3": "כבוד הרב הנכבד,",
                    "4": "הנני פונה לכבודו בפעם השניה – מיום ט\"ו אלול תשכ\"ג – בבקשה ממך להכריע, בין שני יריבים, בענין השאלה: האם תרגום \"אונקלוס\" לקריאת התורה וההפטרה רצוי?",
                    "5": "אנחנו, יוצאי גלות תימן, נוהגים לקרוא את התרגום בשעת קריאת־התורה וההפטרה. ברגע זה ישנה מחלוקת בין שורות הציבור. חלקו בעד ביטול התרגום בטענה שהוא גוזל זמן ומטריד את הציבור, ושאין הלכה המחייבת במפורש את קריאת התרגום. לית מאן דפליג, שאין צורך לבטלו.",
                    "6": "הנני מצפה מכבודו להכריע בין החולקים, ועל פיך ישק כל הציבור.",
                    "7": "ברגשי כבוד,<br>ובברכת גמח\"ט,",
                    "8": "יצחק מאירי",
                    "9": "<b>תשובה</b>",
                    "10": "ב\"ה, י\"ח כסלו תשכ\"ד",
                    "11": "לכבוד<br>מר מאירי יצחק יצ\"ו<br>בית-שמש.",
                    "12": "מנהג אבותיכם בידכם והחזקתם בו גם בעלותכם לארץ מזה שנים אין לבטלו. ויש בזה משום אל תטוש תורת אמך<sup class=\"footnote-marker\">200</sup><i class=\"footnote\">משלי א, ח. ו, כ. ראה חולין צג ע\"ב, ובהקדמת המאירי לספרו \"מגן אבות\".</i>. רצוי לדבר על לב המיעוט שבקהלתכם הדורשים ביטולו של מנהג זה שיבטלו את דעתם מפני דעת הרוב ועליהם תבוא ברכת טוב<sup class=\"footnote-marker\">201</sup><i class=\"footnote\">משלי כד, כה. ראה בסדר רב עמרם גאון השלם ח\"ב סימן לא, דף לד ע\"ב, בשם רב נטרונאי גאון. ובשו\"ת הגאונים (מוספייה) סימן צב, בשם רב האיי גאון. ובהרמב\"ם פי\"ב מהלכות תפלה ה\"י. טור ושו\"ע או\"ח סימן קמה, שו\"ת ישכיל עבדי ח\"ח סימן יח אות ו, שו\"ת נצר מטעי ח\"א סי' ד-ה. וראה \"שבט מיהודה\" להרא\"י אונטרמן חלק השו\"ת או\"ח סי' יט עמ' לה, שנשאל גם הוא בזאת.</i>.",
                    "13": "בכבוד רב",
                    "14": "יצחק נסים"
                },
                "16": {
                    "0": "<big><strong>האם המפטיר יכול לכבד אחר בקריאת ההפטרה</strong></big>",
                    "1": "<b>שאלה</b>",
                    "2": "ב\"ה ג' טבת תשכ\"ב (10.12.61)",
                    "3": "לכבוד ומעלת כב' רבה\"ג הרב נסים שליט\"א,<br>נשיא הרבנות הראשית לישראל ירושלים.",
                    "4": "בקשת הסדר הלכתי לענין \"המפטיר\"",
                    "5": "יורונו רבותינו בענין אחד שעמד ובירך על ס\"ת בשבת את \"רבעי\", ולאחר מכן הוא קנה גם את המפטיר ונתן אותו למי שהוא אחר שעמד וקרא את המפטיר, וזה אשר קרא את המפטיר בס\"ת רצה שאדם אחר אשר בירך \"חמשי\" בשבת זו הוא יקרא את ההפטרה. הדבר גרם למחלוקת בין המתפללים: צד אחד אמר שרק מי שעלה לס\"ת ובירך את המפטיר עצמו הוא יאמר את ההפטרה, והסתמכו על מה שכתב מר\"ן ב\"י בש\"ע סי' רפ\"ד ה\"ד, אותו הדין גם במשנה ברורה וג\"כ בביאור הלכה.",
                    "6": "וכמו כן כתב בקצור השו\"ע סי' ע\"ט ה\"ה וז\"ל: \"עיקר הדין שזה שעלה למפטיר הוא בלבד יאמר את ההפטרה\", זה הוא הנמוק של צד אחד.",
                    "7": "הצד השני גורס ומסתמך על שהיו נוהגין בתימן: אחד אומר המפטיר והב' אומר ההפטרה, וכמובן שזה שאומר ההפטרה כבר עלה וברך בתורה.",
                    "8": "מאחר והדבר גרם למחלוקת בצבור המתפללים, הוחלט להפנות את השאלה אל מורנו ורבנו והוא יורינו את הדין. ובאיזה דרך אשר נלך בה, דבר שבודאי ימנע מחלוקת בין הצבור, וכמובן שיורינו רבנו מי מהצדדים הנחלקים צדק בגירסתו!",
                    "9": "נא שכת\"ר, יחיש את תשובתו ככל מה באפשר",
                    "10": "וחיי ויקרא לפום רבנן,",
                    "11": "ביקרא דאוריתא,",
                    "12": "בשם בית הכנסת, ש. קהא",
                    "13": "<b>תשובה</b>",
                    "14": "ב\"ה כ\"ה בטבת תשכ\"ב",
                    "15": "לכבוד ר' שלום קהא, שכון מס' 14, כפר עקרון",
                    "16": "אחדשה\"ט,",
                    "17": "בדבר שאלתך אם העולה מפטיר יכול לכבד מי שהוא אחר בקריאת ההפטרה.",
                    "18": "תשובה: כבר ראיתם מ\"ש הרמ\"א בש\"ע סי' רפ\"ד סעי' ד' דלכתחלה אסור לעשות כן. ומקור הדין מתשובת הריב\"ש<sup class=\"footnote-marker\">202</sup><i class=\"footnote\">סימן שכו, ושם תשובה סי' לה.</i> שהביא מרן בבית יוסף סי' רפ\"ב ע\"ש, שיש מקומות שנוהגים לכתחלה כשקטן מפטיר אז גדול עולה והקטן קורא את ההפטרה, דעיקר הטעם בסוטה דף ט\"ל<sup class=\"footnote-marker\">203</sup><i class=\"footnote\">ע\"ב, וראה הרמב\"ם פי\"ב מהלכות תפלה הי\"ג.</i> דהמפטיר צריך שיקרא בתורה תחלה וכשהקטן מפטיר וגדול קורא בתורה זהו כבודה, שאומרים שאין הקטן ראוי לקרות בתורה, והריב\"ש חלק על זה וכתב שיאמרו שמה שעלה הגדול וקרא בתורה לעצמו קרא ולא בעד המפטיר. וע\"כ כתב הרמ\"א דאסור לכתחלה לעשות כן. והגאון חיד\"א בברכי יוסף סי' רפ\"ד כתב דבמקומות שנוהגים כן אין למונעם<sup class=\"footnote-marker\">204</sup><i class=\"footnote\">אות ד, וז\"ל: מאחר שמרן אשר כל עדתנו עליו יסמכו כתב בב\"י דשפיר עבדי, ונפלאו דברי הריב\"ש בעיניו וכו', עי\"ש.</i> אבל בשאר מקומות ראוי לחוש לדעת הריב\"ש והרמ\"א.",
                    "19": "ולפי הנראה ממכתבך שאתם לא נהגתם פה בארץ כמנהגכם בתימן<sup class=\"footnote-marker\">205</sup><i class=\"footnote\">ראה שו\"ת פעולת צדיק למה\"ר יחיא צאלח, צנעא תימן, ח\"ג סי' רסב, ובשו\"ת דברי חכמים להר\"ש יצחק הלוי סי' לו. ובשו\"ת הרב הראשי לראש\"ל הר' מרדכי אליהו תש\"נ-תשנ\"ג עמ' 159.</i>, לכן רצוי שלא תחדשו את המנהג שהיה לכם בתימן ותחושו לדברי הריב\"ש.",
                    "20": "וזכות התורה תעמוד לכם וישכון השלום במשכנותיכם ותתברכו בכל מילי דמיטב.",
                    "21": "בכבוד רב,",
                    "22": "יצחק נסים"
                },
                "17": {
                    "0": "<big><strong>אופן קריאת המילה \"וקוי\" (ישעיהו מ,לא)</strong></big>",
                    "1": "<b>שאלה</b>",
                    "2": "ב\"ה, יום ראשון כב תמוז תשכ\"ג",
                    "3": "אדוני ומורי כבוד הרב הראשי הרב נסים",
                    "4": "ביום שבת זה פרשת פנחס התעורר ויכוח בבית הכנסת שלנו בשעת הלמוד שאנחנו מקיימים בכל שבת ושבת אחרי הצהרים. בהגיענו בספר ישעיה בפרק מ' פסוק ל\"א \"וקוי ה' יחליפו כח\" היו חלק מהלומדים שאמרו שיש טעות בפסוק הזה וצריך לקראת אותו \"וקיי ה' יחליפו כח\". לכן לא הגענו בזמן הלימוד להחלטה מה הוא הפסוק הנכון ואיך צריך לקרא אותו. לכן אני מבקש את כבוד הרב שהוא יגיד לנו ויאיר את עינינו בדבר הזה.",
                    "5": "ואני חותם חבר ועד בית הכנסת ע\"ש שלום שבזי",
                    "6": "מאיר עורקבי, תל אביב, זרובבל מס' 5",
                    "7": "<b>תשובה</b>",
                    "8": "ב\"ה, ירושלים ח' מנ\"א תשכ\"ג",
                    "9": "לכבוד<br>מר מאיר עורקבי<br>רחוב זרובבל מספר 5<br>תל אביב",
                    "10": "כב' הראשון לציון הרב הראשי לישראל קיבל מכתבך מיום כ\"ב בתמוז ש.ז. וביקשני להשיבך:",
                    "11": "בשאלת היגוי המלה \"וקוי\" בפרק מ' בספר ישעיה אין דעה אחידה. דעתם של בעל \"מנחת שי\" ורד\"ק היא, כי יש להגות את המלה כאילו נכתבה בשני יודין, בעוד שמדקדקים אחרים סבורים שיש להגות את המילה עם יוד אחת בלבד ושני ווין. לפיכך, אין הדבר צריך לשמש מקום למתיחות בבית הכנסת<sup class=\"footnote-marker\">206</sup><i class=\"footnote\">אמנם מסורת בני תימן בקריאת פסוק זה היא כדעת הרד\"ק, ולכן ניקדו את היוד בצירי.</i>.",
                    "12": "בכבוד רב,",
                    "13": "המזכירות"
                },
                "18": {
                    "0": "<big><strong>קריאת תיבת \"כל\" בקמץ חטוף או רחב?</strong></big>",
                    "1": "<b>שאלה</b>",
                    "2": "תל אביב כ\"ח באלול תשכ\"ו",
                    "3": "לכבוד מו\"ר הרב הגאון יצחק נסים שליט\"א",
                    "4": "אדוני הרב,",
                    "5": "הנידון: מילת כָּל – כַּל.",
                    "6": "עבדך הנאמן בן ציון שלום מנזלי יליד \"עדן\".",
                    "7": "בשנת 1941 הייתי בעיר \"סינגאפור\" ולמדתי דקדוק במבטא הספרדית מאת המנוח מו\"ר עזרא מאיר חזן ז\"ל, וכל המילה כָּל הכתובה בסידור התפלה צריכה להיות כָּל – ולא כַּל, רק בשבת בנשמת כָּל־חי, צריך להיות כַּל עצמותי תאמרנה, וכולנו כאן אומרים כַּל עצמותי, אבל בליל כּפור יש חזנים אומרים כַּל נִדרֵי, ולא כָּל־נדרי, גם כן בקדיש יש חזנים אומרים מן כַּל ברכתא, ואני כמה שמסביר להם על הפירוש כָּל – וכַּל ולא עזר, וחובה על החזן שיבטא המלה הנכונה בזמן התפלה.",
                    "8": "אבקש תשובה מאדוני הרב על המלה כָּל, מתי צריך לאמר כָּל, ומתי צריך לאמר כַּל, ואבקש מאדוני הרב הסליחה על שאני מטריח אותך בזה, ותזכה לחיים טובים ארוכים, ושנה טובה ומבורכת. שנת שלום ושלוה, חתימה טובה, ותזכה לשנים רבות.",
                    "9": "בברכה,",
                    "10": "ב. מנזלי<br>בן ציון ש. מנזלי<br>הגבור האלמוני 53<br>יד אליהו – תל אביב",
                    "11": "<b>תשובה</b>",
                    "12": "ב\"ה. ירושלים,<br>ו' בתשרי התשכ\"ז",
                    "13": "לכבוד<br>מר בן ציון מנזלי יצ\"ו<br>תל אביב.",
                    "14": "שלום וישע רב,",
                    "15": "בתשובה למכתבך הנני להודיעך שמִילָה כל, בכל מקום קריאתה בקמץ חטוף כמו בחולם, חוץ משני פסוקים: כל עצמותי תאמרנה (תהלים לה, י); כל אחי רש שׂנֵאֻהוּ (משלי יט, ז), שהם יוצאים מן הכלל וקריאתם בקמץ רחב<sup class=\"footnote-marker\">207</sup><i class=\"footnote\">כן כתב הרב \"מנחת שי\" בתהלים שם. וכך כתב גם במשלי שם, וז\"ל: כל אחי רש, כל זה אין בו מקף כי איננו חטוף כחבריו אלא נקרא בקמץ רחב, וכן כל עצמותי תאמרנה שבמזמור לה, והשאר שהם נקודים קמץ הם חטופים כולם זולתי אלו השניים כמ\"ש בתהילים. וראה לבעל כנסת הגדולה בספרו \"פסח מעובין\" על נוסח הביטול ערב פסח שכתב: הנוסחא השגורה בפי הכל כל חמירא הכף קמוצה וכן נוהגים לקרות כל נדרי הכף קמוצה (כמו בפתח כַּל)... ראיתי בקושטא רבים מבני רומניא אומרים כל נדרי הכל בחולם. ומכל מקום אין קפידא בזה לקרות או בקמץ או בחולם... והמנהג השגור בפי כל לקרוא כל חמירא ו- כל נדרי הכף בקמץ וכן שמעתי ונהגתי עכ\"ל. הובא במחזור \"עוד יוסף חי\" ליום כפורים עמ' עג הע' 17. וראה עוד בספר \"פה אליהו\" מחברת כללי דקדוק הקריאה פ\"ג אות ד עמ' 248.</i>.",
                    "16": "בברכת כוח\"ט,",
                    "17": "יצחק נסים"
                },
                "19": {
                    "0": "<big><strong>הבדלי מנהגים בין מתפללי בתי כנסת לגבי הוספת עולים לתורה</strong></big>",
                    "1": "<b>שאלה</b>",
                    "2": "טבריה: י\"ב תשרי תשכ\"ט",
                    "3": "לכבוד הרב הראשי לישראל<br>רבי יצחק נסים<br>ירושלים",
                    "4": "הנדון: שאלות",
                    "5": "כבוד הרב",
                    "6": "אני יוצא תוניסיה, מעיר זרבה, ויש לנו מיעוט מעיר גאבס שהוא השליט בבית הכנסת והם משונים במנהגיהם. בחג הם מעלים לספר תורה, ששה גברים במקום ה', בתורת ששי שהוא משלים, וגם בכפור מעלים שבעה שהוא משלים, במקום ו', וכולנו מתנגדים לזה, כפי הדין ה' במועד וו' בכפור, ואם אנו רוצים להוסיף מוסיפים בתורת עולים סתם. ולא בתורת ששי במועד ושביעי בכפור שהם משלים.",
                    "7": "האם זה נכון המנהג הזה או צריך לבטל אותו, שהוא בניגוד לדין. והם מתנגדים לזה בתוקף, ונגרר מזה ריב בבית הכנסת במועד ובכפור.",
                    "8": "ב) נהגו כך גם כשיש ספר שני, קוראים בספר שתי פעמים. עולה הראשון בספר שני ואומר חצי קדיש, ועולה השני בספר שני, ולא אומר קדיש וקורא הפטרה, בניגוד שהמפטיר הוא בעל ספר שני בלבד. האם זה נכון או לא?",
                    "9": "ואנו מחכים לתשובתך בהקדם האפשרי.",
                    "10": "תודה",
                    "11": "בכבוד רב,",
                    "12": "דניאל מאצר",
                    "13": "<b>תשובה</b>",
                    "14": "ב\"ה. ירושלים,<br>י\"ט בתשרי התשכ\"ט",
                    "15": "לכבוד<br>מר דניאל מאצר<br>טבריה.",
                    "16": "א.נ.,",
                    "17": "עם אישור קבלת מכתבך מיום י\"ב בחודש זה, הרינו מבקשים להפנותך בשאלתך אל הרבנות המקומית.",
                    "18": "בברכת מועדים לשמחה,",
                    "19": "המזכירות",
                    "20": "<b>שאלה</b>",
                    "21": "ב\"ה, טבריה<br>כ\"ד תשרי תשכ\"ט",
                    "22": "לכבוד<br>לשכת הראשון לציון<br>הרב הראשי לישראל",
                    "23": "הנדון: בקשה",
                    "24": "כבוד הרב",
                    "25": "קבלנו את מכתבך מיום י\"ט תשרי הזה, שבו כתוב שנפנה לרבנות המקומית, והנה פנינו כמו שרצו\"ב מכתב מאת רב ראשי ואב\"ד טבריה, ובו כתוב שאין מוכרים חמישי במועד, שהוא במקום משלים, וכן ביוה\"כ אין מוכרים ששי, שהוא במקום משלים, והם עוד מתנגדים לזה ומוכרים חמישי וששי מלבד משלים, בין ביוה\"כ בין במועד. ואומרים שהוא מנהג שלהם ככה. ועוד לא זכור בו שחוזרים ספר שני פעמיים כמנהג שלהם. לכן אנו מבקשים מאת כבודו לכתוב לנו על זה בפירוט, האם זה אסור או מנהג, או אפילו מנהג צריך ללכת לפי רוב הקהל, ולפי מנהג ארץ ישראל, כמו שכתב לנו רב טבריה.",
                    "26": "תודה",
                    "27": "בכבוד רב,",
                    "28": "עמוס בוכריס<br>המזכיר",
                    "29": "<b>תשובה</b>",
                    "30": "ב\"ה. ירושלים,<br>כ\"ד בחשון התשכ\"ט",
                    "31": "לכבוד<br>מר עמוס בוכריס<br>טבריה.",
                    "32": "א.נ.,",
                    "33": "בתשובה למכתבך הורני כב' הרב הראשי להשיבך כי צריך לעבד בזהירות תקנות לבית־הכנסת בכלל ולענייני עליות בפרט, בהסכמת רוב ככל קהל המתפללים ובצורה שתביא לידי איחוד ושלום בקהל המתפללים.",
                    "34": "התקנות יאושרו על־ידי הרבנות המקומית.",
                    "35": "בכבוד רב,<br>מנהל הלשכה"
                },
                "20": {
                    "0": "<big><strong>תיקון חזן או עולה לתורה שטעה</strong></big>",
                    "1": "<b>שאלה (מתורגמת מאנגלית)</b>",
                    "2": "רנגון, 27 בתשרי תש\"ך",
                    "3": "לכבוד הרב הראשי הראשון לציון",
                    "4": "אדוני,",
                    "5": "אשמח ללמוד אם יואיל כב' להודיעני האם:",
                    "6": "1) חזן או מסדר מדלג כמה פסוקים מהתפילה – האם יש לקהל הזכות לתקן שגיאות כאלה?",
                    "7": "2) אם חזן או מסדר קורא את הפרשה בשבת או ביו\"ט, גם כשיש לידו סומך – במקרה שטעה או דילג משהו – האם הקהל רשאי לתקן אותן השגיאות או לקבל את קריאת הפרשה בטעויות, או להסכים לקבל את הטעויות והדילוגים גם כאשר הסומך אינו שם לב עליהן?",
                    "8": "3) אם חלק קוראים סליחות בזמן שיש סומכים – אם הקורא טועה והסומכים אינם מתקנים – האם יש רשות לקהל לתקן או לקבל את הטעות משום שיש סומכים אחרי הקורא?",
                    "9": "בתודה על התשובה,",
                    "10": "עבדו הנאמן, י.ש. מאיר",
                    "11": "<b>תשובה</b>",
                    "12": "ב\"ה. ירושלים, י\"א בחשון התש\"ך",
                    "13": "לכבוד מר י.ש. מאיר יצ\"ו",
                    "14": "א.נ.,",
                    "15": "כב' הראשון לציון הרב הראשי לישראל קיבל את מכתבך מיום כ\"ז בתשרי ש\"ז והורני להשיבך:",
                    "16": "אם הטעות של החזן היתה במקום שהקהל מתפלל בעצמו – אין צורך לתקנו, מפני דרכי שלום. אבל במקום שהקהל שומע ואינו מתפלל. כגון בחזרת הש\"צ – יש לתקן את טעות החזן.",
                    "17": "בקריאת התורה – כל מקום שהחזן טועה, אפילו שיש סומך, צריך לתקנו<sup class=\"footnote-marker\">208</sup><i class=\"footnote\">ראה הרמב\"ם פי\"ב תפילה ה\"ו, טור ושו\"ע או\"ח סי' קמב סע' א, ערוך השולחן שם סע' א-ג, משנה ברורה שם ס\"ק ד, ובבאה\"ל שם ד\"ה מחזירין אותו. ולענין ברכות ותפילה, ראה באה\"ל סי' קיז ד\"ה אם לא שאל, שו\"ת רב פעלים ח\"ב או\"ח סי' מא. וראה עוד תשובת הרב לקמן סימן כב.</i>.",
                    "18": "לפי הכללים בסעי' א' ו־ב'.",
                    "19": "בכבוד רב,",
                    "20": "המזכירות"
                },
                "21": {
                    "0": "<big><strong>קרא בתורה ללא טעמים – האם עולה למניין שבעה? כהן שאינו רוצה לחלוץ נעליו בעלותו לדוכן</strong></big>",
                    "1": "שאלות",
                    "2": "ב\"ה ט\"ו מנחם אב תשכ\"ג",
                    "3": "לכבוד<br>הרה\"ג, ראשון לציון, הרב הראשי לא\"י<br>כקש\"ת יצחק נסים שליט\"א<br>ירושלים. ת\"ו",
                    "4": "נתבקשתי לשאול ממעכ\"ת בשני ענינים שהוו נקודת מחלוקת בביהכ\"נ שאני מתפלל בה:",
                    "5": "נער שנקרא לעלות לס\"ת בשבת – הוא קרא את הפסוקים בלי טעמים אלא קרא כקריאה בעתון. האם הוא עולה למנין שבעה או שאת הקטע שקרא צריך היה לקרוא חזרה עולה אחר עם טעמים?",
                    "6": "בביהכ\"נ שלנו ישנו כהן אחד ויחידי. הכהן הזה מסרב לחלוץ מנעליו בעלותו לדוכן. הוא עולה לברכת כהנים בנגוד לרצון הצבור. מה הדין בנדון ומה העצה?",
                    "7": "לתשובת מעכ\"ת הטהורה והמהירה אנו מצפים,",
                    "8": "ברגשי כבוד ויקר<br>ובברכת התורה",
                    "9": "שמעון גרידי",
                    "10": "<b>תשובה</b>",
                    "11": "ב\"ה ירושלים, י\"ט בחשון התשכ\"ד",
                    "12": "לכבוד מר שמעון גרידי יצ\"ו,<br>תל־אביב",
                    "13": "א.נ.,",
                    "14": "מפני טרדותי המרובות נתעכבה תשובתי למכתבך עד עתה.",
                    "15": "אשר שאלת:",
                    "16": "נער שעלה לתורה וקרא בלא טעמים אם עולה למנין שבעה.",
                    "17": "ב. כהן שמסרב לחלוץ מנעליו ועולה לדוכן שלא כרצון הצבור מה הדין ומה העצה.",
                    "18": "וזו תשובתי:",
                    "19": "א. ברור שמן הדין היה חייב הנער לקרוא בטעמים והיו צריכים להכינו לכך, אלא שבדיעבד אם כבר קרא בלא טעמים, עולה למנין שבעה, אך הקורא בתורה צריך לחזור לקרוא את הפסוקים שקרא בלא טעמים עם מי שעלה אחריו<sup class=\"footnote-marker\">209</sup><i class=\"footnote\">ראה שו\"ע או\"ח סימן קמב סע' א ובהגה שם, שו\"ת תרומת הדשן פסקים וכתבים סימן קפא, שו\"ת משאת בנימין סוף סימן ו הובא בשכנה\"ג או\"ח סי' קלט הגב\"י אות ה, שער הציון שבספר הלכה ברורה ח\"ז עמ' ריח ס\"ק ג, וראה עוד תשובת הרב לעיל סימן כא.</i>.",
                    "20": "ב. לא מובן למה מסרב הכהן לקיים את המצוה כהלכתה ומה אונסו. אם יש סיבה לסרובו, העצה היא שלא יעלה לדוכן אלא יעמוד למטה על יד הדוכן ויברך<sup class=\"footnote-marker\">210</sup><i class=\"footnote\">ראה להרב יהושע פרחיה הכהן בשו\"ת ויקרא יהושע הל' נשיאת כפים סימן א, שו\"ת תעלומות לב ח\"ג קונטרס הליקוטים סי' טו, יפה ללב סי' קכח ס\"ק כט, שו\"ת ישכיל עבדי ח\"ד קונטרס אחרון או\"ח סי' ג דף קכד ע\"ב, שו\"ת ציץ אליעזר חי\"ד סי' יא עמ' כט, שו\"ת יחו\"ד ח\"ב סי' יג. וכבר כתב בזה הרב בספרו \"יין הטוב\" ח\"א סי' לז.</i>."
                },
                "22": {
                    "0": "<big><strong>מנהג חלק מיהודי תוניסיה לחלק את פרשת משפטים לשתי פרשיות – האם להמשיך בו בא\"י?</strong></big>",
                    "1": "<b>שאלה</b>",
                    "2": "קרית־מלאכי יום ד' בשבט התשכ\"ז",
                    "3": "לכבוד מורנו ורבנו ועטרת ראשנו ראשון לציון<br>הרב יצחק נסים שליט\"א<br>ירושלים",
                    "4": "הנדון: פרשת משפטים",
                    "5": "מנהגנו בטוניס, כשחל ראש השנה ביום חמישי, והשנה מעוברת, באופן אוטומטי מחלקין פרשת משפטים לשתים, זאת אומרת: שבת פרשת משפטים קוראים בספר תורה עד אם כסף תלוה את עמי, כלול שלושה פסוקים היות שסוף הקריאה לא טובה, ובשבת הבאה מתחילים מאם כסף תלוה את עמי עד סוף הפרשה. וכשיגיע שבת מטות קוראים ביחד בספר תורה מטות ומסעי ובאופן זה, אף פעם לא מפרידים מטות ומסעי.",
                    "6": "המנהג הזה הוא ממרכז טוניסיה עד הצפון, זאת אומרת מעיר סוסה עד הצפון ונכנס לתחום אלג'יריה עד עיר הבירה אלג'יר. ומעיר ספאקץ עד כל הנגב ואי דג'רבה והלאה לא מחלקין פרשת משפטים ומפרידים מטות ומסעי (או יותר טוב) כמנהג ארץ ישראל.",
                    "7": "בקשתי מכבודו מה לעשות בבית כנסת שלנו שרובה טוניסאים כשתגיע פרשת משפטים, אם לחלק אותה או לעשות כמנהג ארץ ישראל?",
                    "8": "בכבוד רב,",
                    "9": "דניאל זיוי",
                    "10": "<b>תשובה</b>",
                    "11": "ב\"ה. ירושלים,<br>ז' בשבט התשכ\"ז",
                    "12": "לכבוד<br>מר דניאל זיוי יצ\"ו<br>קרית־מלאכי.",
                    "13": "שלום וישע רב,",
                    "14": "למכתבך מיום ד' בחודש זה, בענין המנהג לחלק בשנה מעוברת פרשת משפטים לשניים אם ראש השנה חל ביום חמישי, כפי שהיה נהוג בחלק מקהילות מדינת תוניס<sup class=\"footnote-marker\">211</sup><i class=\"footnote\">ראה סידור רב סעדיה גאון עמ' שסד על סדר חלוקת הפרשיות בשבתות, ושם הביא מנהג חציית פרשת חקת לשתי שבתות, כמנהג בני תימן הקדמון, ושם בהערה הובא מנהג ק\"ק אלג'יר שמפלגין פרשת משפטים לשתי שבתות כמבואר בספר זה השולחן מנהגי אלג'יר עמ' רלח, עי\"ש.</i>, הורני כב' הרב הראשי להשיב שראוי לנהוג בארץ ישראל לפי מנהגה<sup class=\"footnote-marker\">212</sup><i class=\"footnote\">ראה בספר ענף חיים סימן לו-לז, הובא גם בחומש כתר תורה \"חזון שמעון\" ספר במדבר דף נ ע\"ב, תשובת חכמי תימן בענין זה.</i>.",
                    "15": "בכבוד רב,<br>מנהל הלשכה"
                }
            }
        }
    },
    "meta": "Chapter-Paragraph",
    "work": "LaKelal VeLaPerat"
}